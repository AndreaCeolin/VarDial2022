{"id": "5239619", "revid": "121409692", "url": "https://it.wikipedia.org/wiki?curid=5239619", "title": "Ferrari FXX K", "text": "La Ferrari FXX K \u00e8 una autovettura prodotta dalla casa automobilistica italiana Ferrari dal 2014 al 2015, come risultato finale (prototipo) del nuovo step evolutivo del programma FXX e come erede della Ferrari FXX e facente parte del programma di ricerca e sviluppo Ferrari per vetture ad altissima prestazione non vincolate da omologazione stradale.\nProfilo.\nQuesto step, denominato appunto \"FXX K\" (dove la \"K\" sta per KERS), ha lo scopo di testare con un modello, in serie limitata non omologato per l'uso stradale, la tecnologia ibrida per la prima volta nella storia dell'azienda italiana.\nLa vettura non \u00e8 destinata ad un uso stradale, e non rispetta alcuna omologazione: \u00e8 quindi completamente libera da qualsiasi norma omologativa o regolamentare, non \u00e8 nemmeno idonea all'utilizzo nelle competizioni. La\u00a0Ferrari FXX K \u00e8\u00a0vincitrice del premio Red Dot Best of the Best 2015, riconoscimento per il design di altissima qualit\u00e0, e del Compasso d'oro 2016 consegnato al suo designer Flavio Manzoni.\nNell'ottobre 2017 Ferrari ha presentato la Ferrari FXX-K Evo, evoluzione della FXX-K. L'auto mantiene lo stesso motore del modello precedente ma adotta nuove soluzioni stilistiche ed aerodinamiche che ne migliorano le prestazioni.\nContesto.\nLa vettura, presentata ufficialmente alle Finali mondiali Ferrari 2014 ad Abu Dhabi e prodotta in pochissimi pezzi gi\u00e0 assegnati prima della produzione, \u00e8 destinata a clienti-collaudatori selezionati dalla casa di Maranello, al fine di testare le soluzioni tecnologiche ad essa applicata durante un programma di test dalla durata di due anni. La vettura quindi \u00e8 esclusivamente volta alla performance ed \u00e8 utilizzabile solo negli eventi del programma FXX K. Questa Ferrari serve quindi per sviluppare e migliorare soluzioni meccaniche, elettroniche, aerodinamiche e dinamiche derivanti dalle competizioni sostenuti dalla scuderia nei campionati GT, Endurance e Formula 1, senza per\u00f2 i vincoli dati dalle omologazioni.\nSviluppo.\nVettura marcatamente innovativa, sia nel design sia nelle soluzioni tecniche, nasce dal Reparto Progetti Speciali della Ferrari, sviluppata in stretta collaborazione tra il direttore dello stile Ferrari, Flavio Manzoni, l'ingegnere capo per lo sviluppo Marco Fainello.\nCaratteristiche.\nIl profilo estetico originario, quello de LaFerrari, \u00e8 stato profondamente rivisto in ogni tratto focale del corpo carrozzeria al fine di migliorare l'aerodinamica passiva. Soluzioni di aerodinamica attiva sono presenti in tutte le parti di interesse del veicolo. Tutte le soluzioni sviluppate sono completamente inedite, seppur aventi una certa familiarit\u00e0 con \"LaFerrari\", godono di totale libert\u00e0 di sviluppo e quindi massima espressione tecnologica. La linea complessiva della vettura da cui deriva \u00e8 ancora globalmente riconoscibile, ma differisce completamente nei particolari. La FXX K \u00e8 dotata di un propulsore da 1050 CV complessivi: 860 erogati dal motore V12 termico (che \u00e8 una versione del motore Ferrari F140) e 190 da quello elettrico; dispone di oltre 900 Nm di coppia massima totale. Il V12 da 6262\u00a0cm\u00b3, cos\u00ec come il sistema HY-KERS, sono stati studiati per l'utilizzo in pista ed evoluti in ottica puramente volta alle prestazioni. Il manettino Ferrari gestisce il comportamento della vettura scegliendo diverse opzioni: \"massima prestazione entro un numero limitato di giri - costanza della performance - erogazione istantanea della massima coppia - ricarica rapida batteria\".\nLa Ferrari FXX K pesa circa 90\u00a0kg in meno de LaFerrari e sulla pista di Fiorano compie un giro in 5 secondi in meno (1'14\u201d contro 1'19\u201d).\nFXX-K Evo.\nLa versione Evo \u00e8 stata presentata nell'ottobre 2017, in serie limitata e come pacchetto d'aggiornamento dei modelli esistenti. Presenta lo stesso motore della versione precedente, ma con diverse modifiche nell'aerodinamica e nel peso, tramite una maggiore lavorazione della fibra di carbonio. La modifica pi\u00f9 evidente \u00e8 un nuovo alettone posteriore fisso, con profilo biplano, pi\u00f9 una pinna che funge da deriva verticale oltre che da supporto a tre generatori di vortici a delta. \u00c8 stato aperto anche il paraurti posteriore e ridisegnato l'estrattore, mentre per bilanciare il carico sul frontale sono stati scavati i fianchi del paraurti, arrivando ad alloggiare una coppia di flick con bandella verticale. Altre modifiche hanno poi interessato i freni ridisegnati e l'aggiunta di generatori di vortici sul fondo. Rispetto alla versione precedente la Evo ha un carico verticale superiore del 23%, raggiungendo i 640\u00a0kg a 200\u00a0km/h e superando gli 830\u00a0kg a velocit\u00e0 massima. Migliorie hanno interessato anche il volante che \u00e8 stato reso dalla forma molto pi\u00f9 intuitiva. I principali cambiamenti al riguardo sono la forma e il manettino."}
{"id": "5239630", "revid": "256896", "url": "https://it.wikipedia.org/wiki?curid=5239630", "title": "Basilica cattedrale di Santa Maria Assunta (Crotone)", "text": ""}
{"id": "5239632", "revid": "547992", "url": "https://it.wikipedia.org/wiki?curid=5239632", "title": "Ginevra Colonna", "text": "Biografia.\nHa esordito sul grande schermo nel 1992 con \"Quattro figli unici\" di Fulvio Wetzl. I suoi ruoli cinematografici pi\u00f9 importanti sono stati quello di Cristina in \"Ovosodo\" (1997) di Paolo Virz\u00ec e quello di Floriana in \"Ecco fatto\" (1998) di Gabriele Muccino.\n\u00c8 stata nel cast di varie serie televisive, come \"Distretto di Polizia\", \"Via Zanardi 33\" e \"Il bello delle donne\" (quest'ultima da protagonista nella parte di Irma Parodi).\nDal 2007 non risulta pi\u00f9 attiva nel mondo dello spettacolo."}
{"id": "5239634", "revid": "256896", "url": "https://it.wikipedia.org/wiki?curid=5239634", "title": "Rito Simbolico Italiano", "text": ""}
{"id": "5239635", "revid": "121379618", "url": "https://it.wikipedia.org/wiki?curid=5239635", "title": "Programma FXX", "text": "L'FXX (successivamente XX Programmes) \u00e8 un programma di ricerca e sviluppo promosso dalla casa automobilistica Ferrari per testare tecnologie derivanti dalle competizioni e nuove soluzioni sviluppate dai fornitori su vetture ad altissima prestazione completamente svincolate da ogni normativa di omologazione o regolamento.\nIl progetto.\n2005: FXX.\nIl programma nasce nel 2005 con una vettura estrema derivata dalla Ferrari Enzo: la Ferrari FXX. La vettura era stata concepita per fornire massime esperienze di guida ai clienti pi\u00f9 esclusivi della casa automobilistica italiana, nonch\u00e9 testare tutte le soluzioni che la Ferrari avrebbe applicato negli anni futuri ai suoi modelli in serie. Non solo, la FXX serviva anche da laboratorio per perfezionare le conoscenze maturate nelle competizioni e approfondire le tecnologie senza i vincoli dei regolamenti delle stesse o quelli delle varie omologazioni, sia sportive che stradali.\n2008: FXX Evoluzione.\nIl programma si evolve con nuovi aggiornamenti, il prototipo FXX viene modificato nel propulsore, nel cambio, nella meccanica e nei componenti forniti dai partner Ferrari. Questo step evolutivo aveva lo scopo di testare le nuove tecnologie sviluppate dalla casa automobilistica durante la sua attivit\u00e0 in Formula 1.\n2010: 599XX e 599XX Evo.\nIl programma continua con un nuovo prototipo, questa volta sviluppato sulla piattaforma della Ferrari 599. La 599XX \u00e8 sviluppata su una base pi\u00f9 moderna della FXX precedente; la vettura di partenza, inoltre, \u00e8 prodotta in grande serie, questo ha quindi abbattuto i costi di partenza, e quindi ha permesso maggiore liber\u00e0 di sviluppo di nuove tecnologie senza raggiungere costi finali di vendita al pubblico esorbitanti, gi\u00e0 molto alti (una Ferrari FXX del 2005 costava 1.8 milioni di euro e al momento del debutto fu la vettura pi\u00f9 costosa mai immessa sul mercato.) La 599XX \u00e8 tuttavia un prototipo che ha poco in comune con il modello di serie da cui deriva e adotta nuove soluzioni quasi esclusivamente tutte derivate dalla Formula 1. In particolare la vettura serviva a sviluppare soluzione aerodinamiche attive nel retrotreno e sistemi di gestione dei flussi d'aria al fine di aumentare le capacit\u00e0 dinamiche su pista. Oltre a queste soluzioni le 599XX e 599XX Evo racchiudevano la massima tecnologia in quel momento disponibile offerta dai fornitori Ferrari.\n2014: FXX K.\nNel 2014 il programma FXX raggiunge un nuovo importante step evolutivo con l'uscita della Ferrari FXX K, basata sulla hypercar LaFerrari. Questo prototipo \u00e8 il primo modello di vettura Ferrari prodotto in pi\u00f9 esemplari che adotta un sistema di propulsione di tipo ibrido sfruttando la tecnologia HY-KERS. La FXX K racchiude quindi tutte le soluzioni Ferrari sviluppate nelle sue esperienze nelle competizioni dei campionati GT, Endurance e Formula 1."}
{"id": "5239637", "revid": "256896", "url": "https://it.wikipedia.org/wiki?curid=5239637", "title": "Ordine degli illuminati", "text": ""}
{"id": "5239639", "revid": "256896", "url": "https://it.wikipedia.org/wiki?curid=5239639", "title": "Squadra e Compasso", "text": ""}
{"id": "5239644", "revid": "256896", "url": "https://it.wikipedia.org/wiki?curid=5239644", "title": "Lega Antisemitica di Francia", "text": ""}
{"id": "5239646", "revid": "256896", "url": "https://it.wikipedia.org/wiki?curid=5239646", "title": "AZASI", "text": ""}
{"id": "5239654", "revid": "256896", "url": "https://it.wikipedia.org/wiki?curid=5239654", "title": "Liturgia di San Giacomo", "text": ""}
{"id": "5239657", "revid": "486946", "url": "https://it.wikipedia.org/wiki?curid=5239657", "title": "Museo storico dell'arma dei carabinieri", "text": ""}
{"id": "5239658", "revid": "256896", "url": "https://it.wikipedia.org/wiki?curid=5239658", "title": "Casa del Jazz", "text": ""}
{"id": "5239661", "revid": "256896", "url": "https://it.wikipedia.org/wiki?curid=5239661", "title": "Regia Societ\u00e0 delle Scienze di Uppsala", "text": ""}
{"id": "5239663", "revid": "256896", "url": "https://it.wikipedia.org/wiki?curid=5239663", "title": "Accademia di Agricoltura di Torino", "text": ""}
{"id": "5239670", "revid": "256896", "url": "https://it.wikipedia.org/wiki?curid=5239670", "title": "Accademia delle Scienze di Berlino", "text": ""}
{"id": "5239672", "revid": "256896", "url": "https://it.wikipedia.org/wiki?curid=5239672", "title": "Accademia del Cimento", "text": ""}
{"id": "5239674", "revid": "256896", "url": "https://it.wikipedia.org/wiki?curid=5239674", "title": "Liceo Ginnasio Dante", "text": ""}
{"id": "5239682", "revid": "256896", "url": "https://it.wikipedia.org/wiki?curid=5239682", "title": "Accademia delle Scienze Utili", "text": ""}
{"id": "5239683", "revid": "256896", "url": "https://it.wikipedia.org/wiki?curid=5239683", "title": "Accademia Elettorale di Scienze e Belle Lettere", "text": ""}
{"id": "5239684", "revid": "767487", "url": "https://it.wikipedia.org/wiki?curid=5239684", "title": "L'amante di 5 giorni", "text": "L'amante di 5 giorni (\"L'amant de cinq jours\") \u00e8 un film del 1961 diretto da Philippe de Broca.\nTrama.\nClaire, una giovane inglese, vive a Parigi con il marito Georges, archivista del governo, e due figli piccoli.\nGrazie a Madeleine, una amica stilista, conosce il giovane Antoine. Nonostante Antoine sia gi\u00e0 impegnato proprio con Madeleine corteggia la giovane Claire che accetta il suo invito nel suo lussuoso appartamento.\nLe visite si ripetono per cinque pomeriggi a settimana dato che le serate e i fine settimana sono dedicati da Claire alla famiglia.\nMadeleine scopre la relazione e organizza una serata invitando non solo Claire e il marito e Georges ma anche Antoine.\nClaire \u00e8 per\u00f2 ormai stanca di Antoine e non vuole pi\u00f9 vederlo. Il rapporto con il marito quindi riprende come era prima fino a quando Claire non incontrer\u00e0 un nuovo amore occasionale.\nProduzione.\nGirato a Parigi; alcune scene nel Grande Trianon.\nDistribuzione.\nDistribuito in Francia il 24 febbraio 1961. In Italia venne bloccato nella prima revisione dalla censura \"per l'argomento del film e per numerose scene da ritenersi inadeguate del pudore e della morale\". Revisionato ancora nel 1962, venne approvata la distribuzione nelle sale con divieto di visione ai minori di 18 anni."}
{"id": "5239685", "revid": "741067", "url": "https://it.wikipedia.org/wiki?curid=5239685", "title": "L'amante di cinque giorni", "text": ""}
{"id": "5239686", "revid": "741067", "url": "https://it.wikipedia.org/wiki?curid=5239686", "title": "L'amant de cinq jours", "text": ""}
{"id": "5239687", "revid": "741067", "url": "https://it.wikipedia.org/wiki?curid=5239687", "title": "La frusta e la carne", "text": ""}
{"id": "5239710", "revid": "70217", "url": "https://it.wikipedia.org/wiki?curid=5239710", "title": "Confraternita di Santa Caterina vergine e martire", "text": "La Confraternita di Santa Caterina vergine e martire \u00e8 una confraternita con sede a Pietra Ligure.\nStoria.\nA Pietra Ligure, sul finire del XVIII secolo, nella cappella campestre di Santa Caterina al Cimitero (consacrata nell'anno 465 dal vescovo Gaudenzio), da una compagnia della dottrina cristiana istituita nel 1592 dal prevosto Gio Batta Borro, prese vita la confraternita dedicata alla santa alessandrina.\nLa tenuta dei registri, a noi pervenuti, inizia nel 1808, in tale anno fattasi insufficiente la piccola Cappella dedicata alla martire i confratelli dopo aver chiesto e non ottenuto la chiesa della Santa Annunziata dei domenicani allontanati dalla Repubblica Democratica Ligure (1798) si trasferirono nella cappella di Nostra Signora di Loreto di juspatronato privato, sita \"nel fosso\", l'odierna piazza del Comune.\nLa cappella fu officiata fino al dicembre del 1814, quindi la confraternita ottenne come sede il vecchio oratorio dei Disciplinanti sito dietro al Castello (che verr\u00e0 demolito nel 1940 per il passaggio della via Aurelia).\nL'oratorio fu completamente restaurato, in quanto era stato diroccato dalle truppe francesi occupanti nel 1796 ed in seguito era divenuto un teatro.\nFu dotato di orchestra sulla quale fu installato un armonium.\nNel 1817 la Confraternita ottenne da monsignor Dania, vescovo di Albenga, l'erezione canonica e con questa l'aggregazione all'Arciconfraternita di Santa Caterina da Siena in Roma, acquisendo privilegi ed indulgenze.\nL'Oratorio si arricchisce di un pregevole crocefisso processionale attribuito ad A. M. Maragliano (conservato nella Basilica di S. Nicol\u00f2) acquistato da una disciolta confraternita del genovesato e di una nuova statua della santa scolpita dal genovese Paolo Garaventa nel 1858.\nNel 1940 a causa della nuova circonvallazione a monte della Statale Aurelia l'Oratorio viene demolito e la confraternita si trasferisce nella Chiesa Parrocchiale.\nNel 1977 un gruppo di ragazzi riforma e rivitalizza la Confraternita che dopo essere stata ospitata in Via Mazzini nell'antica sacrestia della vecchia parrocchiale nel 1979 ottiene come sede definitiva l'Oratorio della Santissima Annunziata.\nNel corso degli anni l'oratorio viene completamente restaurato sia internamente che esternamente.\nLa divisa dei congregati indossata nelle funzioni e durante le processioni \u00e8 costituita dalla cappa di colore bianco chiusa ai fianchi dal cordone rosso, dal tabarrino violaceo e dal cappuccio rosso, che viene oggi indossato come un berretto."}
{"id": "5239727", "revid": "36426", "url": "https://it.wikipedia.org/wiki?curid=5239727", "title": "Confraternita dei Bianchi (Pietra Ligure)", "text": "La Confraternita dei Bianchi era un'antica associazione di fedeli di Pietra Ligure.\nOrigini.\nNon esistono documenti circa la nascita di questa Confraternita, che era la consorteria pi\u00f9 antica della citt\u00e0. Il primo documento che ne indichi la presenza \u00e8 un contratto datato 6 giugno 1481, conservato nella Chiesa genovese di S.Maria di Castello; nell'atto la \"domus discipline seu batutorum loci petre\" dona il precedente Oratorio dedicato a S. Maria Annunziata \"extramoenia\" ai Padri Domenicani del Convento di S. Caterina di Final Borgo. In tale data quindi la Confraternita si era gi\u00e0 trasferita nel nuovo Oratorio dedicato alla SS. Concezione nel Borgo dietro il castello.\nSul finire del XIX sec. lo storiografo Paolo Accame, effettuando delle ricerche nell'archivio parrocchiale scopr\u00ec che alcuni registri parrocchiali erano stati rivestiti con delle antiche pergamene costituite da quartine in volgare ligure antico dedicate alla Passione di Cristo (datate ai primi del XIV sec. e conservate oggi nell'archivio diocesano di Albenga) in tutte le quartine si fa riferimento a una compagnia:\nQuesto permette di circoscrivere la data dell'erezione della Confraternita nella seconda met\u00e0 del XIII sec. e il Monti nella sua opera \"Le Confraternita dell'Italia settentrionale\" - Venezia 1927, per la Liguria oltre a questa di Pietra Ligure, cita solo 2 Confraternite trecentesche a Genova, S. Domenico e l'Acquasola.\nStoria.\nLa Compagnia dei battuti offici\u00f2 il primo Oratorio \"extra moenia\" dedicato a S. Maria Annunziata. Secondo alcuni storici locali l'Oratorio dovrebbe essere l'odierna sacrestia dell'attuale Chiesa della SS. Annunziata, che nel 1481 viene donato ai Padri Domenicani, la Confraternita da diverso tempo si era trasferita nel nuovo Oratorio dentro le mura del borgo e dietro il Castello Oratorio dedicato alla SS. Concezione che offici\u00f2 fino al 1794, quando le venne concesso l'uso dell'antica Chiesa parrocchiale sita nell'odierna piazza La Pietra che prender\u00e0 nome di Oratorio della Concezione o dei Bianchi. L'Oratorio dopo il 1814 venne restaurato a seguito dei danni causati sia alle strutture murarie (lire 192) che alle strutture lignee, soprattutto per le spalliere devastate all'intorno del detto Oratorio (lire 2.520) dalle truppe francesi che lo occuparono nel 1796.\nQuesta era la Confraternita pi\u00f9 importante del paese, alla quale anticamente aderivano i ceti medio bassi (pescatori, marinai, commercianti). Da un censimento del 1810 risulta che su un totale di 2.000 abitanti, 610 erano iscritti nell'Oratorio dei Bianchi.\nLa Confraternita dei Bianchi, oltre ai principali compiti religiosi, aveva anche compiti assistenziali e mutualistici, tra questi disponeva di un magazzino nell'attuale piazza Vittorio Emanuele II dove in apposite caldaie venivano fatte bollire e tinte le reti da pesca con la \"resca\" di pino.\nTra le opere d'arte fatte realizzare nel corso dei secoli rimangono il crocefisso processionale detto \"dello Schiaffino\" ma molto probabilmente scolpito da Pellegro Olivari, dotato di cantonali e titolo in argento del 1789, due gruppi statuari di san Nicol\u00f2, il pi\u00f9 antico della fine del XVI sec., e un altro acquistato a Genova nel 1779, ma datato alla fine del XVII secolo, la statua della Concezione del genovese Lorenzo Semorile (1837), la statua della Madonna Addolorata del savonese Antonio Brilla (1861). La Confraternita nel 1775 venne aggregata all'Arciconfraternita di S. Maria del Suffragio in Roma.\nLa Confraternita si sciolse intorno al 1977.\nDivisa.\nCon l'aggregazione del 1787 all'Arciconfraternita di S. Maria del Suffragio in Roma alla tradizionale cappa bianca chiusa da cordone bianco e con cappuccio (buffa), venne aggiunto un tabarro nero in velluto per i superiori ed i portatori del crocefisso."}
{"id": "5239730", "revid": "648655", "url": "https://it.wikipedia.org/wiki?curid=5239730", "title": "Nicola Capasso", "text": ""}
{"id": "5239733", "revid": "70647", "url": "https://it.wikipedia.org/wiki?curid=5239733", "title": "Gomba\u010d Boris", "text": ""}
{"id": "5239734", "revid": "34862", "url": "https://it.wikipedia.org/wiki?curid=5239734", "title": "Pedja Krstin", "text": ""}
{"id": "5239744", "revid": "287204", "url": "https://it.wikipedia.org/wiki?curid=5239744", "title": "Come Shop wit Me", "text": "Come Shop wit Me \u00e8 il secondo album in studio del rapper statunitense Young Jeezy, pubblicato nel 2003.\nTracce.\nCD 1: \"Hard\"\nCD 2: \"Soft\""}
{"id": "5239746", "revid": "11190", "url": "https://it.wikipedia.org/wiki?curid=5239746", "title": "Murray Valley encefalite virus", "text": ""}
{"id": "5239747", "revid": "287204", "url": "https://it.wikipedia.org/wiki?curid=5239747", "title": "Thuggin' Under the Influence (T.U.I.)", "text": "Thuggin' Under the Influence (T.U.I.) \u00e8 il primo album in studio del rapper statunitense Jeezy, pubblicato nel 2001 a nome Lil' J."}
{"id": "5239748", "revid": "404338", "url": "https://it.wikipedia.org/wiki?curid=5239748", "title": "Chiavette internet", "text": ""}
{"id": "5239749", "revid": "1305772", "url": "https://it.wikipedia.org/wiki?curid=5239749", "title": "Cedri (Peccioli)", "text": "Cedri (gi\u00e0 \"Ceddra\" o \"Ceddri\") \u00e8 una frazione del comune italiano di Peccioli, nella provincia di Pisa, in Toscana.\nGeografia fisica.\nIl borgo di Cedri \u00e8 situato in Valdera, su di un poggio marnoso alle cui pendici scorrono i torrenti Isola e Roglio, che si uniscono in un unico corso d'acqua poco pi\u00f9 a valle tra i paesi di Montelopio e Ghizzano. Cedri dista circa 13\u00a0km da Peccioli e poco pi\u00f9 di 50\u00a0km da Pisa.\nStoria.\nCedri ha origini alto-medievali e rientrava nel XII secolo nei possedimenti di alcuni conti rurali del diruto castello di Monte Cuccari. Nel gennaio 1161 il conte Guglielmo di Ranieri cedette alla diocesi di Volterra tutte le sue propriet\u00e0 nei distretti di Monte Cuccari, Camporena, Lajatico, Ghizzano e Cedri. Nel 1284 Cedri fu poi ceduto in enfiteusi al conte Trincuccio di Ranieri da Monte Cuccari. Nel 1305 i volterrani fecero costruire una rocca con castellare sovrastante il borgo in occasione della guerra tra Volterra e San Gimignano. Successivamente, buona parte del distretto di Cedri fu acquistato dalla famiglia fiorentina degli Alessandri. Il comunello di Cedri viene accorpato al comune di Montaione con \"motu proprio\" del 23 maggio 1774.\nNel 1833 il paese di Cedri contava 320 abitanti, mentre oggi se ne contano solamente 35."}
{"id": "5239759", "revid": "767487", "url": "https://it.wikipedia.org/wiki?curid=5239759", "title": "Mark of the Vampire", "text": "Mark of the Vampire \u00e8 un film statunitense del 1935 diretto da Tod Browning e interpretato da Lionel Barrymore, Lionel Atwill e Bela Lugosi.\nLa pellicola \u00e8 il rifacimento sonoro di un precedente film muto di Tod Browning, \"Il fantasma del castello\".\nTrama.\nSir Karell Borotyn muore inspiegabilmente nella sua residenza alla periferia di Praga. Nonostante lo scetticismo dell'ispettore di polizia Neumann, il dottor Doskil e il barone Otto ritengono che l'uomo sia stato ucciso da un vampiro, il conte Mora, e prova ne sarebbe la presenza di due piccole ferite circolari sul collo della vittima. Inoltre, la popolazione del luogo vive nel terrore di un sinistro castello, presunta dimora del conte e della figlia Luna, vampira a sua volta. Le due malefiche creature intendono uccidere anche la figlia di Sir Karell Borotyn, Irena, ma il loro piano diabolico viene contrastato da un esperto dell'occulto, il professor Zelen, il cui intervento porter\u00e0 a una soluzione inattesa del mistero.\nProduzione.\nIl film fu prodotto dalla \"Metro-Goldwyn-Mayer\".\nSu \"Mark of the Vampire\" la produzione intervenne tagliando diverse scene. In una di questa scene tagliate il coroner del villaggio raccontava che il conte Mora si era sparato un colpo di pistola alla testa dopo aver strangolato la figlia, e concludeva dicendo che il movente dei due delitti era un qualcosa di ancora pi\u00f9 raccapricciante dei delitti stessi. In sede di stesura del copione gli autori pensarono a un rapporto incestuoso tra il conte Mora e Luna, un obbrobrio che veniva punito infliggendo loro il ritorno sulla terra come non-morti. All'epoca questa parte della sceneggiatura fu ritenuta troppo forte per il pubblico e di essa rimase soltanto la ferita di arma da fuoco sulla tempia destra del conte.\nDistribuzione.\nDistribuito dalla \"Metro-Goldwyn-Mayer\", il film fu presentato in prima il giorno 26 aprile 1935."}
{"id": "5239762", "revid": "69556184", "url": "https://it.wikipedia.org/wiki?curid=5239762", "title": "Idrossicarbammide", "text": ""}
{"id": "5239764", "revid": "709406", "url": "https://it.wikipedia.org/wiki?curid=5239764", "title": "Idrossicarbamide", "text": ""}
{"id": "5239765", "revid": "88740", "url": "https://it.wikipedia.org/wiki?curid=5239765", "title": "Henriette Caillaux", "text": "Biografia.\nHenriette Caillaux \u00e8 una giovane donna dalle forme prosperose che assieme alla sorella ha ricevuto dal padre, l'architetto Henri Raynouard, una rigorosa e vasta educazione e, alla morte di questi, l'eredit\u00e0 di un consistente patrimonio. A diciannove anni Henriette, che non ha mai avuto esperienze amorose, sposa per volont\u00e0 della famiglia, L\u00e9o Claretie dal quale divorzia nel 1908 a causa di una relazione intrapresa durante il matrimonio con Joseph Caillaux, importante personaggio politico che ricopre la carica di ministro delle finanze sotto il governo Clemenceau. Solo nel 1911 Caillaux, vinte le elezioni e divenuto presidente del consiglio, divorzia a sua volta, a caro prezzo, dalla gelosissima moglie Berthe Gueydan e sposa Henriette.\nNel 1913, con il nuovo governo Doumergue, Caillaux, nuovamente nominato ministro delle finanze, viene sottoposto a una violenta e lunga campagna di stampa da \"Le Figaro\", giornale diretto da Gaston Calmette, che attacca il ministro per la sua condotta politica durante la crisi di Agadir, accusandolo inoltre di aver ricevuto finanziamenti illegali per la sua campagna elettorale e di aver coinvolto il ministro della giustizia a favore di un truffatore . Il 13 marzo 1914 \"Le Figaro\" rompe la regola giornalistica di non invadere la vita privata dei personaggi politici pubblicando una lettera compromettente di Caillaux indirizzata il 15 luglio 1901 alla moglie Berthe nella quale si vanta di aver fatto abortire un progetto di legge sull'imposta sul reddito facendo sembrare di volerlo difendere (\u00abMi sono fatto acclamare dal centro e dalla destra e non ho troppo scontentato la sinistra\u00bb)\nEsasperata dalla campagna di stampa diretta contro il marito, che Henriette accusa di ignavia, e, temendo che dalle lettere in mano a Calmette emerga il particolare scandaloso che la sua relazione con Caillaux era avvenuta durante il matrimonio, prima del divorzio, il 13 marzo 1914 la donna decide di recarsi alla redazione de \"Le Figaro\" per farsi restituire il carteggio: se il giornalista si fosse rifiutato lo avrebbe ucciso con una rivoltella che si premurer\u00e0 di acquistare durante il tragitto verso il giornale. Prima di uscire di casa lascia al marito una lettera dove espone chiaramente i motivi del suo proposito omicida:\nQuando Henriette giunge alla redazione del giornale il direttore, sebbene impegnato, ritiene scortese non ricevere una signora che, vestita di velluto nero e con un manicotto di pelliccia, non appena \u00e8 alla sua presenza estrae la rivoltella e gli spara sei colpi dei quali solo due risultano mortali. Calmette muore in ospedale.\nIl 20 luglio 1914 si apre il processo. Henriette \u00e8 assistita dall'avvocato Fernand Labori che convince la giuria che il crimine era avvenuto per motivi passionali nel senso che era stato un atto non premeditato ma istintivo proprio del carattere femminile. Del resto madame Caillaux non voleva uccidere ma solo intimorire Calmette, come dimostrano che dei colpi sparati solo due, per caso, raggiungono il direttore. Henriette Caillaux il 28 luglio 1914 viene assolta.\nNei primi anni trenta Henriette consegue il diploma della \u00c9cole du Louvre con una tesi sullo scultore Jules Dalou e pubblica un libro nel 1935 in cui descrive l'inventario delle opere di questo artista . Henriette muore nel 1943."}
{"id": "5239769", "revid": "827882", "url": "https://it.wikipedia.org/wiki?curid=5239769", "title": "Katharine McPhee (album)", "text": "Katharine McPhee \u00e8 il primo eponimo album in studio della cantante statunitense Katharine McPhee, pubblicato nel 2007."}
{"id": "5239771", "revid": "585241", "url": "https://it.wikipedia.org/wiki?curid=5239771", "title": "IDEF0", "text": "IDEF0 o IDEF\u00d8 (Integration Definition for Function Modeling) \u00e8 un metodo per formalizzare decisioni, azioni e attivit\u00e0 di una organizzazione o di un sistema. IDEF\u00d8 fu derivato a partire da SADT (Structured Analysis and Design Technique), un formalismo grafico precedente, su iniziativa e richiesta dell'USAF, la forza aerea statunitense.\nL'USAF incaric\u00f2 gli ideatori di SADT di sviluppare un metodo formale per analizzare ed illustrare un sistema da un punto di vista funzionale. I modelli IDEF\u00d8 aiutano proprio ad organizzare il processo di analisi di un sistema e a promuovere la comunicazione tra analista e cliente. IDEF\u00d8 \u00e8 utile per stabilire le finalit\u00e0 del processo di analisi, specialmente quella funzionale. \nDal punto di vista della comunicazione, IDEF\u00d8 migliora la partecipazione degli esperti del dominio, coinvolgendoli nel processo decisionale attraverso rappresentazioni grafiche di semplice interpretazione. \nDal punto di vista dell'analisi, IDEF\u00d8 aiuta l'analista ad identificare e valutare le funzioni attuate per lo svolgimento di una procedura.\nCon la pubblicazione del FIPS 183 nel dicembre del 1993, il Laboratorio di informatica e Sistemi dell'Istituto statunitense per gli standard e le tecnologie riconobbe IDEF\u00d8 come uno standard per la modellazione funzionale."}
{"id": "5239772", "revid": "965985", "url": "https://it.wikipedia.org/wiki?curid=5239772", "title": "Unbroken (Katharine McPhee)", "text": "Unbroken \u00e8 il secondo album in studio della cantante statunitense Katharine McPhee, pubblicato nel 2010."}
{"id": "5239776", "revid": "83531", "url": "https://it.wikipedia.org/wiki?curid=5239776", "title": "Societ\u00e0 Sportiva Chieti 1969-1970", "text": "Questa voce raccoglie le informazioni riguardanti la Societ\u00e0 Sportiva Chieti nelle competizioni ufficiali della stagione 1969-1970."}
{"id": "5239788", "revid": "585241", "url": "https://it.wikipedia.org/wiki?curid=5239788", "title": "Christmas Is the Time to Say I Love You", "text": "Christmas Is the Time to Say I Love You \u00e8 il terzo album in studio (il primo natalizio) della cantante statunitense Katharine McPhee, pubblicato nel 2010."}
{"id": "5239794", "revid": "579714", "url": "https://it.wikipedia.org/wiki?curid=5239794", "title": "Chiesa del Sacro Cuore di Maria (Palmi)", "text": ""}
{"id": "5239797", "revid": "716642", "url": "https://it.wikipedia.org/wiki?curid=5239797", "title": "Associazione Sportiva Cosenza 1969-1970", "text": "Questa pagina raccoglie le informazioni riguardanti l'Associazione Sportiva Cosenza nelle competizioni ufficiali della stagione 1969-1970."}
{"id": "5239798", "revid": "984922", "url": "https://it.wikipedia.org/wiki?curid=5239798", "title": "Ian Fitzgibbon", "text": "Carriera.\n\u00c8 conosciuto maggiormente per i suoi film \"Spin the Bottle\", \"A Film with Me in It\" e \"Death of a Superhero\".\nCome attore ha ricoperto numerosi ruoli secondari, tra cui si ricorda quello di padre Jessup in \"Father Ted\".\nNel 2014 ha vinto un premio IFTA per aver diretto la sit-com \"Moone Boy\"."}
{"id": "5239800", "revid": "767487", "url": "https://it.wikipedia.org/wiki?curid=5239800", "title": "Delphic", "text": "I Delphic sono un gruppo musicale alternative dance britannico, precisamente originario di Stockport (Inghilterra) e attivo dal 2009.\nBiografia.\nIl gruppo, dopo aver firmato un contratto con la Polydor Records, nel 2009 ha pubblicato il singolo di debutto \"Counterpoint\", prodotto da Ewan Pearson.\nLa band ha iniziato l'attivit\u00e0 come trio, composto da Richard \"Rick\" Boardman, Matt Cocksedge e James Cook, ma successivamente si \u00e8 aggiunto un quarto elemento, il batterista Dan Hadley.\nNel 2009 il gruppo ha pubblicato un EP per la Kitsun\u00e9. Sono stati inseriti nel sondaggio \"Sound of... 2010\" stilato dalla BBC, in cui si sono classificati terzi dietro a Ellie Goulding e Marina and the Diamonds.\nNel gennaio 2010 \u00e8 uscito il loro album in studio d'esordio, intitolato \"Acolyte\". L'album contiene i singoli \"Doubt\" e \"Halcyon\".\nNel gennaio 2013 \u00e8 stato pubblicato il secondo album \"Collections\".\nDiscografia.\nAlbum studio"}
{"id": "5239804", "revid": "1288208", "url": "https://it.wikipedia.org/wiki?curid=5239804", "title": "Giorgio Lotti", "text": "Biografia.\nHa iniziato a fotografare nel 1954. Ha collaborato con quotidiani e riviste come \"La Notte\", \"Milano Sera\", \"Il Mondo\", per poi approdare al francese \"Paris Match\". Nel 1964 \u00e8 entrato nello staff di \"Epoca\" e qui ha lavorato fino al 1997, anno di chiusura del giornale, quando \u00e8 passato a \"Panorama\", col quale ha collaborato fino al 2002. Nel 1973 si afferma in Cina per il suo ritratto a Zhou Enlai, Primo Ministro Cinese.\nNel 1979 in occasione della manifestazione \"Venezia 79 la fotografia\", patrocinata dall'Unesco, tiene un corso di foto giornalismo.\nSue immagini sono conservate in musei di tutto il mondo, tra i quali Victoria and Albert Museum di Londra, Cabinet des estampes di Parigi, University of Photojournalism Columbia di New York."}
{"id": "5239806", "revid": "619191", "url": "https://it.wikipedia.org/wiki?curid=5239806", "title": "Ghosts on the Boardwalk", "text": "Ghosts on the Boardwalk \u00e8 l'ottavo album in studio del gruppo musicale punk rock statunitense The Bouncing Souls, pubblicato nel 2010."}
{"id": "5239807", "revid": "158913", "url": "https://it.wikipedia.org/wiki?curid=5239807", "title": "Francesco (miniserie televisiva 2014)", "text": "Francesco \u00e8 una miniserie televisiva italiana del 2014 diretta da Liliana Cavani che narra la vita di Francesco d'Assisi.\nTrama.\nPrima parte.\nMet\u00e0 del 1200. Chiara d'Assisi \u00e8 una donna ormai anziana, che ha fondato un ordine nella citt\u00e0 dov'\u00e8 morto Giovanni di Pietro Bernardone, meglio noto ai pellegrini cristiani come Francesco. Il ricco Ugolino, protettore e finanziatore dell'ordine francescano istituito in vita da Francesco, vuole che l'amministrazione dell'ordine monastico creato anche da Chiara venga affidato a lui, e che la suora venga curata, dato che la sua salute cagionevole non pu\u00f2 sopportare le privazioni che si \u00e8 imposta, vivendo in estrema povert\u00e0, assieme alle sue sorelle, come faceva Francesco con i suoi confratelli.\nGiunge da Roma, ad Assisi, un'ambasceria del papa, che vorrebbe avere chiarimenti circa la condotta di Chiara, che, non venendo creduta, decide di raccontare la storia di Francesco.\nVerso gli inizi del 1200, Assisi \u00e8 in lotta con Perugia, e durante uno dei tanti scontri armati, il combattente Francesco, ricco figlio di un mercante, viene catturato e imprigionato. Il padre paga il riscatto, e spera che il figlio diventi cavaliere, seguendo l'esercito papale alle Crociate, ma Francesco si rifiuta. Infatti ha assistito al maltrattamento di un lebbroso da parte di un sacerdote, e successivamente, dopo aver lasciato i suoi averi allo schiavo che lo accompagnava nella spedizione, si \u00e8 rifugiato in una chiesetta abbandonata vicino ad Assisi. L\u00ec il crocifisso gli ordina di ricostruire la chiesa, e cos\u00ec Francesco obbedisce, convertendosi definitivamente. Il padre \u00e8 furioso, e minaccia di diseredare Francesco, che, dopo esser stato denunciato dallo stesso padre per aver donato le stoffe di famiglia ai poveri, si denuda dinanzi al vescovo di Assisi nella piazza pubblica, suscitando lo stupore generale, mentre il ragazzo vota la sua vita alla castit\u00e0 e alla povert\u00e0, difendendo i deboli e gli oppressi. Anche la giovane Chiara, da tempo amica di famiglia dei Bernardone, decide di lasciare il suo destino di ricca rampolla di famiglia, votandosi alla povert\u00e0, assumendo i voti di monaca. Anche alcuni amici di Francesco vogliono seguirlo nella sua missione, e cos\u00ec incominciano riparando la chiesetta di San Damiano, decidendo di abitarci. Presto la fama di Francesco si sparge, sebbene un suo amico, Ugolino, promesso avvocato, tenta di dissuadere, senza riuscirci, l'operato di Francesco. Pellegrini dai maggiori stati d'Europa giungono ad Assisi per venerare il giovane Francesco, che ha deciso di sfidare la chiesa, decidendo di accettare la traduzione in volgare del Vangelo della Bibbia, e di seguire alla regola i precetti di Cristo; tuttavia Francesco si rifiuta di essere venerato come un idolo.\nSeconda parte.\nOrmai attorniato da una fitta schiera di veneranti, Francesco spiega le sue idee di povert\u00e0 e uguaglianza ai suoi pellegrini, che vengono chiamati \"francescani\", mentre a Roma il papa Onorio III viene informato del nuovo ordine monastico, che gli viene presentato come una setta piena di idee eretiche e blasfeme. Il papa convoca Francesco a Roma, che gli comunica il suo amore per i poveri e i bisognosi, e la sua convinzione di dover seguire senza modifiche gli insegnamenti di Ges\u00f9, affinch\u00e9 lo spirito possa essere accolto da Dio dopo la morte. Il papa viene talmente colpito dalla forza d'animo che approva il nuovo ordine monastico. Con la benedizione papale, Francesco parte per l'Egitto insieme ad Illuminato, dove incontra il sultano al-Malik al-Kamil, con cui ha un dialogo religioso riguardo all'unione spirituale tra cristiani a musulmani. Il sultano si dimostra dubbioso, sebbene Francesco condanni, da cristiano, l'abominio delle Crociate, e tenti addirittura di dissuadere i soldati del papa a combattere e ad assassinare i propri nemici.\nAmmalatosi agli occhi, Francesco torna ad Assisi, dove incomincia ad avere delle visioni di Dio senza fine, ragion per cui il suo animo si turba sempre pi\u00f9, mentre inizia a dubitare sul proprio operato. Francesco desidera seguire ancora pi\u00f9 radicalmente l'operato di Cristo, imponendo sul proprio fisico e su quello degli altri l'amore eterno per la povert\u00e0, mentre si accinge a scrivere una legge che contraddistingua il suo ordine monastico da quello degli altri. La regola che Francesco scrive per\u00f2, secondo l'amministratore Ugolino, \u00e8 troppo severa da seguire, e quindi la modifica di nascosto. Intanto Francesco si ritira in una grotta (l'eremo delle Carceri), dove ha visioni continue dove gli compaiono le stigmate. Ammalato e debole pi\u00f9 che mai, Francesco riceve l'eredit\u00e0 paterna, ma non sa che farsene, e torna nel suo convento di San Damiano, ormai cieco, assistito dai suoi confratelli e da Chiara, che non abbandona mai, fino alla morte.\nProduzione.\nLa miniserie \u00e8 la terza trasposizione sulla vita di san Francesco d'Assisi realizzata dalla regista Liliana Cavani, dopo il film TV \"Francesco d'Assisi\" del 1966 con Lou Castel e la pellicola cinematografica \"Francesco\" del 1989 con Mickey Rourke. Paco Reconti e Diego Ribon, che interpretavano Rufino e Bernardo nella pellicola del 1989, qui interpretano due ruoli differenti."}
{"id": "5239809", "revid": "619191", "url": "https://it.wikipedia.org/wiki?curid=5239809", "title": "Comet (album)", "text": "Comet \u00e8 il nono album in studio del gruppo musicale punk rock statunitense The Bouncing Souls, pubblicato nel 2012."}
{"id": "5239810", "revid": "729019", "url": "https://it.wikipedia.org/wiki?curid=5239810", "title": "Unione Sportiva Crotone 1969-1970", "text": "Questa pagina raccoglie le informazioni riguardanti l'Unione Sportiva Crotone nelle competizioni ufficiali della stagione 1969-1970.\nRosa.\nPRESENZE\n1 - Bertoni (38)\n2 - Andreatini (33)\n3 - Gerin (24)\n4 - Pupo (35)\n5 - Bertelli (35)\n6 - Virgili (30)\n7 - Brunello (35)\n8 - Sacchella (34)\n9 - De Carolis (33)\n10 - Seghezza (37)\n11 - Berti (29)\n12 - Dalle Carbonare (1)\n13 - Salvato (29)\n14 - Andreoli (18)\n15 - Tribuzio (16)\n16 - Romagnoli (7)\n17 - Corigliano (6)\n18 - Pacco (4)\n19 - De Marco (1)\n20 - Rizzuto (1)\n21 - Sansone (1)"}
{"id": "5239815", "revid": "775372", "url": "https://it.wikipedia.org/wiki?curid=5239815", "title": "Assedio della Lal Masjid", "text": "Lassedio della Lal Masjid (, nome in codice \"Operation Sunrise\") \u00e8 stato uno scontro avvenuto nel luglio 2007 tra i militanti fondamentalisti islamici e il governo del Pakistan, guidato dal presidente Pervez Musharraf e dal primo ministro Shaukat Aziz. \nI fatti avvennero nell'ambito della guerra del Waziristan; i punti nevralgici dell'operazione sono stati la Lal Masjid (\"moschea rossa\") e il complesso della madrasa Jamia Hafsa a Islamabad.\nStoria.\nDal gennaio 2006, la Lal Masjid e l'adiacente madrasa Jamia Hafsa erano stati gestiti da militanti islamici guidati da due fratelli, Maulana Abdul Aziz e Abdul Rashid Ghazi. Questa organizzazione sosteneva l'imposizione della Sharia (la legge religiosa islamica), in Pakistan e richiese apertamente il rovesciamento del governo pakistano. La Lal Masjid fu in costante conflitto con le autorit\u00e0 di Islamabad per 18 mesi prima dell'operazione militare. I militanti furono impegnati in manifestazioni violente, distruzione di propriet\u00e0, rapimenti, incendi dolosi e scontri armati con le autorit\u00e0. Dopo che i militanti della Lal Masjid diedero alle fiamme l'edificio del Ministero dell'Ambiente e attaccato i Rangers dell'esercito che lo custodivano, i militari risposero, e l'assedio del complesso Lal Masjid inizi\u00f2.\nLo scontro segn\u00f2 ha segnato un aumento della militanza e della violenza in Pakistan, nel 2013, Musharraf \u00e8 stato arrestato, accusato di essere personalmente responsabile di aver ordinare l'assedio.\nLo svolgimento.\nIl complesso fu assediato dal 3 luglio all'11 luglio 2007, e nel frattempo furono tentate le trattative tra i militanti e lo Stato. Una volta che i negoziati fallirono, il complesso fu preso d'assalto e catturato dallo Special Services Group dell'esercito pakistano. L'operazione ha comportato 154 morti, e 50 militanti sono stati catturati. Ha inoltre richiesto ai ribelli pro-talebani lungo il confine afgano di annullare per 10 mesi accordo di pace con il governo pakistano."}
{"id": "5239827", "revid": "1573940", "url": "https://it.wikipedia.org/wiki?curid=5239827", "title": "Lobophylliidae", "text": "Lobophylliidae \u00e8 una famiglia di coralli dell'ordine Scleractinia.\nTassonomia.\nLa famiglia comprende i seguenti generi:\nLa gran parte di essi era in precedenza inquadrata nella famiglia Mussidae."}
{"id": "5239834", "revid": "90345283", "url": "https://it.wikipedia.org/wiki?curid=5239834", "title": "Internapoli Football Club 1969-1970", "text": "Questa voce raccoglie le informazioni riguardanti l'Internapoli Football Club nelle competizioni ufficiali della stagione 1969-1970."}
{"id": "5239835", "revid": "69556926", "url": "https://it.wikipedia.org/wiki?curid=5239835", "title": "Erice valle", "text": ""}
{"id": "5239836", "revid": "1573940", "url": "https://it.wikipedia.org/wiki?curid=5239836", "title": "Lobophyllia", "text": "Lobophyllia \u00e8 un genere di coralli della famiglia Lobophylliidae.\nTassonomia.\nComprende le seguenti specie:"}
{"id": "5239837", "revid": "1632387", "url": "https://it.wikipedia.org/wiki?curid=5239837", "title": "Reborn (Living Sacrifice)", "text": "Reborn \u00e8 il quarto album in studio del gruppo musicale metal statunitense Living Sacrifice, pubblicato nel 1997."}
{"id": "5239840", "revid": "122426443", "url": "https://it.wikipedia.org/wiki?curid=5239840", "title": "The Infinite Order", "text": "The Infinite Order \u00e8 il settimo album in studio del gruppo musicale metal statunitense Living Sacrifice, pubblicato nel 2010."}
{"id": "5239848", "revid": "729019", "url": "https://it.wikipedia.org/wiki?curid=5239848", "title": "38 cm K (E)", "text": "Il 38\u00a0cm Kanone (Eisenbahnlafette) \"Siegfried\", abbreviato in 38\u00a0cm K (E), era un cannone ferroviario tedesco impiegato durante la seconda guerra mondiale.\nStoria.\nOriginariamente il cannone navale 38 cm SK C/34 venne realizzato dalla Krupp per armare le navi da battaglia classe \"Bismarck\" ed era la risposta tedesca al 380 mm Mle 1935 delle navi classe \"Richelieu\".\nAlcune bocche da fuoco di surplus vennero trasferite allo Heer, che ordin\u00f2 7 cannoni ferroviari \"Siegfried\". Lo sviluppo del sistema da parte di Krupp ebbe inizio nel 1939 e richiese due anni. Contrariamente agli adattamenti abbastanza rustici di altre bocche navali ad affusti ferroviari, la progettazione di questo pezzo particolarmente elaborato fu frutto di un lungo lavoro di studio e messa a punto da parte della Krupp. Era la pi\u00f9 grossa bocca da fuoco tedesca trasportabile in unico pezzo, consentendo una relativamente rapida messa in batteria.\nNel 1941 inizi\u00f2 la costruzione ed i primi due pezzi furono completati nel 1942; a questi segu\u00ec una seconda coppia nel tardo 1944. Gli altri 3 pezzi non furono mai completati. Le canne utilizzate erano le n. 80, 81, 82 ed 83. Le armi divenute operative furono schierate in Francia.\nTecnica.\nLa bocca da fuoco da 380\u00a0mm, con otturatore a cuneo orizzontale, era inserita in una culla con freno di sparo idro-pneumatico; questa era incavalcata su un affusto a trave, poggiante sul pianale di due carrelli ferroviari ad 8 assi. La culla non aveva possibilit\u00e0 di brandeggio sull'affusto, quindi per il puntamento o si spostava l'intero impianto su una sezione curva di binario oppure lo si caricava su una piattaforma girevole V\u00f6gele (\"V\u00f6gele-Drehscheibe\"). La piattaforma girevole V\u00f6gele era costituita da una guida circolare intorno ad un perno rotante, che sostenevano una piattaforma girevole sulla quale l'affusto ferroviario, su due carrelli ferroviari a 8 assi, veniva caricato grazie ad una rampa. La piattaforma era dotata alle estremit\u00e0 di rulli che poggiavano sulla guida esterna. La piattaforma aveva una portata di 300 tonnellate, abbastanza per poter sostenere la maggior parte dei cannoni ferroviari tedeschi. Per il caricamento il cannone doveva essere portato ad alzo 0\u00b0 dopo ogni colpo.\nMunizionamento.\nIl cannone utilizzava il sistema standard sui grossi calibri navali tedeschi, basato su una carica di lancio principale in bossolo di ottone, che garantiva la tenuta dei gas di sparo, e su una carica aggiuntiva in sacco di seta. Erano disponibili quattro tipi di granata, inclusa la \"Siegfried-Granate\", una munizione speciale a lunga gittata sviluppata dall'esercito."}
{"id": "5239850", "revid": "136801", "url": "https://it.wikipedia.org/wiki?curid=5239850", "title": "WCT", "text": ""}
{"id": "5239872", "revid": "344503", "url": "https://it.wikipedia.org/wiki?curid=5239872", "title": "Undine (disambigua)", "text": ""}
{"id": "5239878", "revid": "287204", "url": "https://it.wikipedia.org/wiki?curid=5239878", "title": "Ondine (film)", "text": ""}
{"id": "5239880", "revid": "287204", "url": "https://it.wikipedia.org/wiki?curid=5239880", "title": "Ondine (balletto)", "text": ""}
{"id": "5239891", "revid": "287204", "url": "https://it.wikipedia.org/wiki?curid=5239891", "title": "Undine (film)", "text": ""}
{"id": "5239892", "revid": "287204", "url": "https://it.wikipedia.org/wiki?curid=5239892", "title": "Undine (opera)", "text": ""}
{"id": "5239898", "revid": "110157", "url": "https://it.wikipedia.org/wiki?curid=5239898", "title": "Workum", "text": "Workum (in lingua frisone: Warkum) \u00e8 una cittadina di circa abitanti del nord-est dei Paesi Bassi, situata lungo la costa sud-occidentale della Frisia (quella che si affaccia sull'IJsselmeer, l'ex-Zuiderzee); dal punto di vista amministrativo, si tratta di un ex-comune, dal 1984 accorpato al comune di Nijefurd, comune a sua volta inglobato nel 2011 nella nuova municipalit\u00e0 di S\u00fadwest-Frysl\u00e2n. \u00c8 una delle pi\u00f9 antiche citt\u00e0 della Frisia.\nUn tempo la localit\u00e0 era un importante porto per la pesca delle aringhe.\nGeografia fisica.\nCollocazione.\nWorkum si trova tra le localit\u00e0 Hindeloopen e Makkum (rispettivamente a nord della prima e a sud della seconda), a circa ad est/sud-est di Sneek e a circa a nord di Stavoren.\nLa localit\u00e0 \u00e8 ora situata in posizione leggermente pi\u00f9 interna rispetto alla costa che si affaccia sull'IJsselmeer e si trova di fronte all'area naturale nota come Workumerwaard (in frisone: Warkumerwaard).\nUn tempo a Workum scorreva il fiume Wijmerts, ora interrato.\nStoria.\nWorkum ottenne nel 1399 lo status di citt\u00e0, che le fu concesso dal conte Albrecht van Beieren.\nStemma.\nLo stemma di Workum \u00e8 di colore giallo e nero con corona, con un'aquila di color nero sul lato destro giallo e tre gigli di colore giallo sul lato destro di colore nero.\nLo stemma \u00e8 noto sin dal XV secolo, quando era raffigurato in alcuni francobolli.\nArchitettura.\nLa via principale, la Hoofdstraat, sorge dove un tempo scorreva il fiume Wijmerts.\nWaag.\nSul Markt, la piazza principale, si erge l'ex-pesa pubblica (Waag), risalente al 1650.\nLa Waag ospita ora il Museum Warkums Erfskip, un museo di storia cittadina che espone costumi tradizionali, ceramiche, merletti, ecc.\nSint Gertrudiskerk.\nAltro edificio d'interesse \u00e8 la Sint Gertrudisskerk (\"Chiesa di Santa Geltrude\"), la pi\u00f9 grande chiesa medievale a croce greca della Frisia.\nMulino De Snip.\nUn altro edificio d'interesse \u00e8 il mulino De Snip, la cui data di costruzione non \u00e8 conosciuta.\nMuseo Jopie Huisman.\nA Workum ha sede inoltre lo Jopie Huisman Museum (\"Museo Jopie Huisman\"), un museo inaugurato nel 1992 e dedicato ad uno dei cittadini illustri di Workum, l'artista Jopie Huisman.\nMuseum voor Kerkelijke Kunst.\nUn altro museo di Workum \u00e8 il Museum voor Kerkelijke Kunst, un museo di arte ecclesiastica.\nSport.\nWorkum \u00e8 una delle undici citt\u00e0 della Frisia comprese nel percorso della Elfstedenstocht."}
{"id": "5239904", "revid": "287204", "url": "https://it.wikipedia.org/wiki?curid=5239904", "title": "The Little Mermaid (film)", "text": ""}
{"id": "5239914", "revid": "1494169", "url": "https://it.wikipedia.org/wiki?curid=5239914", "title": "C\u00e9cile est morte", "text": ""}
{"id": "5239952", "revid": "117750019", "url": "https://it.wikipedia.org/wiki?curid=5239952", "title": "Drill-down", "text": "Il Drill-down \u00e8 una delle funzionalit\u00e0 di base dell'OLAP (\"On-Line Analytical Processing\") e consiste nell'operazione di \"esplosione\" del dato nelle sue determinanti.\nL'operazione di drill-down pu\u00f2 essere eseguita seguendo due diversi percorsi: la gerarchia costruita sulla dimensione di analisi (p. es.: passaggio dalla famiglia di prodotti all'insieme dei prodotti che ne fanno parte) oppure la relazione matematica che lega un dato calcolato alle sue determinanti (p. es.: passaggio dal margine al ricavo e costo che lo generano). \n\u00c8 comprensibile l'importanza di tale operazione ai fini analitici in termini di comprensione delle determinanti di un dato."}
{"id": "5239970", "revid": "287204", "url": "https://it.wikipedia.org/wiki?curid=5239970", "title": "The Peacemaker (film)", "text": ""}
{"id": "5239975", "revid": "287204", "url": "https://it.wikipedia.org/wiki?curid=5239975", "title": "Tomorrow, in a Year", "text": "Tomorrow, in a Year \u00e8 un album in studio del gruppo musicale The Knife, pubblicato nel 2010 e realizzato in collaborazione con Mount Sims e Planningtorock.\nDescrizione.\nSi tratta di un'opera sperimentale commissionata dal gruppo di performance art danese Hotel Pro Forma.\nL'opera \u00e8 basata su \"L'origine delle specie\" di Charles Darwin. Si tratta di un album ispirato ai suoni degli animali selvatici, in cui la voce di Karen fa solo da contorno.\nLe registrazioni e le fasi di produzione sono state effettuate in diverse citt\u00e0, Berlino, Stoccolma e Copenaghen, tra il 2008 e il 2009.\nTracce.\nDisco 1\nDisco 2"}
{"id": "5239977", "revid": "36426", "url": "https://it.wikipedia.org/wiki?curid=5239977", "title": "Duomo Antico di Santo Stefano", "text": "Il Duomo Antico di Milazzo o Duomo Antico di Santo Stefano Protomartire o Cattedrale di Milazzo, sorge sulla spianata della Citt\u00e0 Murata e il prospetto principale si affaccia a settentrione. \u00c8 una delle pi\u00f9 grandi chiese di Milazzo. Appartenente all'arcidiocesi di Messina-Lipari-Santa Lucia del Mela, vicariato di Milazzo sotto il patrocinio di San Francesco di Paola, arcipretura di Milazzo.\nStoria e descrizione.\nEpoca spagnola.\nIl Duomo Antico sorge a partire dal 1607, edificato su progetto attribuito a Camillo Camilliani in stile manieristico secondo Giuseppe Samon\u00e0, la direzione dei lavori \u00e8 affidata all'architetto Giuseppe Gasdia. \u00c8 ubicato in prossimit\u00e0 dell'ingresso della cittadella a ridosso della \"Porta e Bastione di Santa Maria\". La nuova costruzione subisce il condizionamento del luogo fortificato e dalle crescenti esigenze militari.\nPer la sua realizzazione sono demolite la chiesa di San Nicol\u00f2 e la chiesa di Sant'Antonio Abate ubicate sull'ampia spianata ove anticamente sorgeva anche la \u00abCasa di Citt\u00e0\u00bb o \u00abCasa dei Giurati\u00bb all'interno della \u00abCitt\u00e0 Murata\u00bb dominata dal Castello di Milazzo.\nLa consacrazione avvenne nel 1616 ancora prima del termine dei lavori, le ultime opere saranno completate nel 1642 per intervento dell'arcivescovo di Messina Biagio Proto de Rubeis consistenti nella realizzazione delle due cappelle absidate ai lati del coro attribuite a Pietro Novelli.\nNel 1678 \u00e8 consacrato l'altare di Santo Stefano, patrono della citt\u00e0.\nDal 1718 al 1720, nella \"guerra di successione\" il presidio del castello, composto di truppe inglesi, tedesche e olandesi, resiste valorosamente all'assedio da parte spagnola durante la Battaglia di Milazzo. In questo frangente il duomo \u00e8 temporaneamente trasformato in ospedale militare, il monastero femminile in magazzino di frumento.\nEpoca borbonica.\nNel 1724 sono documentati il completamento della \"Cappella della Madonna delle Grazie\" e \"Cappella del Santissimo Sacramento\", nel 1729 la decorazione dell'abside la costruzione degli stalli del coro.\nIl luogo di culto in seguito agli scontri fra truppe garibaldine e borboniche del 20 luglio 1860 subisce danni e vandalismi, circostanza che ne determina la chiusura.\nIl prospetto.\nL'articolato prospetto principale rivolto a settentrione, per il particolare impianto a croce greca, \u00e8 caratterizzato dal vano dell'atrio pi\u00f9 avanzato e da due ingressi laterali posti nei semibracci perpendicolari.\nCoppie di paraste binate in pietra viva definiscono la facciata in due ordini sormontate in senso orizzontale da un'elegante cornicione dalle ricche modanature: le paraste del primo ordine reggono capitelli corinzi e inquadrano la bella porta ad arco di marmo dalle cromie alternate. Il secondo ordine riprende le forme del primo, al centro si apre un finestrone rettangolare affiancato da oculi ciechi, sedi in passato, di uno zodiaco e di una meridiana, le paraste binate hanno semplici capitelli e sono raccordate per coppia, da volute con basamenti. Lo spazio sommitale delimitato da volute con riccioli verso il basso e arricchite da sfere, arrangia il restauro di una successiva elevazione identificabile con tutta probabilit\u00e0 con la cella campanaria crollata agli inizi del Novecento a causa del Terremoto di Messina.\nLa parte centrale \u00e8 occupata dall'elegante portale di scuola rinascimentale. Due colonne ioniche con capitelli corinzi sorreggono un doppio timpano sovrapposto, spezzato e simmetrico. All'interno una decorazione a stele con edicola racchiude una \"Madonna col Bambino\" di fattura rinascimentale, sull'architrave superiore sono presenti due piccoli putti accosciati su volute simmetriche e speculari. Sulle sime del frontone sono adagiati due angeli in stile rinascimentale.\nCupola.\nL'interno del tempio \u00e8 caratterizzato da un ampio atrio che immette nel grande vano quadrato, diviso da potenti archi su pilastri corinzi. Ai vertici sono presenti quattro cappelle angolari con elementi di altari marmorei intarsiati e cupolette. Il vano rettangolare del coro, organismo di croce latina, costituisce l'abside completamente vuota: l'altare intarsiato \u00e8 trasferito nella chiesa di San Giacomo Apostolo. \nIl transetto corrisponde al braccio minore ma, inusualmente \u00e8 posto in prossimit\u00e0 dell'atrio anzich\u00e9 della zona absidale, pertanto le quattro cappelle angolari presentano ingressi frontali e passaggi di comunicazione col predetto corpo. Le due cappelle angolari meridionali consentono l'ingresso alle due absidiole minori.\nLimiti sono imposti per non disturbare il fuoco amico, la particolare conformazione della calotta sferica, all'esterno apparentemente priva di tamburo, \u00e8 dovuta alla necessit\u00e0 di non intercettare le cannonate provenienti dalle fortificazioni superiori. Poggia sulle poderose arcate definite dall'intersezione dei due bracci, l'altezza determinata dal secondo ordine delle navate \u00e8 ridefinita in corso d'opera per sopperire alla mancata realizzazione del tamburo. Presenta quattro finestre rotonde, internamente una decorazione a spicchi su un ridotto tamburo dipinto a trompe-l'\u0153il rende grandioso l'effetto visivo complessivo. Nella calotta circolare corrispondente agli occhialoni sono presenti decorazioni in stucco e affreschi raffiguranti \"San Leone II\", \"San Demetrio\", \"San Nicola\", \"San Papino\".\nNavata sinistra.\nI vani sottostanti il coro erano sede dell'Oratorio del Santissimo Sacramento, sede dell'omonima Arciconfraternita del Santissimo Sacramento.\nSagrestia.\nAmbienti adibiti ad esposizione museale.\nOratorio.\nL'Oratorio della Congregazione del Santissimo Sacramento \u00e8 ubicato sotto il coro e l'altare maggiore del tempio. Sodalizio costituito esclusivamente da aristocratici, istituito nel 1580 per iniziativa di Carlo Rigoles.\nTra le finalit\u00e0 descritte nello statuto: \nI proventi per le attivit\u00e0 erano assicurati dalla rendite dei beni assegnati alimentati dai lasciti ereditari dell'aristocrazia cittadina.\nAmbiente dotato di coro in legno di noce massiccio - manufatto di rilevante interesse artistico scolpito, intarsiato con cornici, capitelli e modanature - pareti rivestite e arricchite da apparato decorativo marmoreo in tarsie, pavimentazione in maiolica colorata.\nDopo le devastazioni del 1860 degli arredi fissi resta ben poco: pochi frammenti lapidei incastonati alle pareti e la documentazione fotografica del pavimento superstite rinvenuto dopo gli scavi della Sovrintendenza di Messina.\nAltre rovine furono apportate durante il primo conflitto mondiale, gli stalli del coro per uso dei confrati, il seggio del Governatore, l'altare, il baldacchino e tutti i corredi lignei furono asportati o manomessi o bruciati."}
{"id": "5239993", "revid": "119480635", "url": "https://it.wikipedia.org/wiki?curid=5239993", "title": "La bella addormentata nel bosco (disambigua)", "text": ""}
{"id": "5240000", "revid": "38120", "url": "https://it.wikipedia.org/wiki?curid=5240000", "title": "La Dame aux cam\u00e9lias", "text": ""}
{"id": "5240002", "revid": "110157", "url": "https://it.wikipedia.org/wiki?curid=5240002", "title": "In Our Heads", "text": "In Our Heads \u00e8 il quinto album in studio del gruppo musicale inglese Hot Chip, pubblicato nel 2012."}
{"id": "5240016", "revid": "767487", "url": "https://it.wikipedia.org/wiki?curid=5240016", "title": "Kashmir (gruppo musicale)", "text": "I Kashmir sono un gruppo musicale alternative rock danese attivo dal 1991.\nStoria.\nLa band si \u00e8 formata nella primavera del 1991 dai compagni di scuola Kasper Eistrup, Mads Tunebjerg e Asger Engholm Techau a Frederiksberg, inizialmente come trio chiamato Nirvana, suonando blues. Con il passare degli anni la notoriet\u00e0 dei Nirvana di Seattle negli Stati Uniti stava aumentando, la band fu costretta a dover cambiare nome. La scelta ricadde su Kashmir, facendo riferimento alla canzone di una delle loro band preferite, dei Led Zeppelin. I Kashmir arrivarono secondi al campionato rock danese del 1993 e l'attenzione sulla band aument\u00f2. Nel 1994 i Kashmir ottennero il loro primo contratto discografico, con la nuova etichetta discografica Start, dove fu pubblicato il loro primo album, Travelogue. Successivamente, i Kashmir hanno firmato un contratto con Sony Danimarca. Grazie a \"The Good Life\" hanno raggiunto il successo e hanno vinto sei DMA (Danish Music Awards) nel 2000. Nel 2001 il tastierista Henrik Lindstrand si \u00e8 unito alla band.\nNel loro album \"No Balance Palace\" (2005) vi sono collaborazioni eccellenti: la produzione \u00e8 di Tony Visconti, mentre al lato artistico hanno partecipato Lou Reed e David Bowie.\nIl sesto album \u00e8 uscito nel febbraio 2010 ed \u00e8 stato registrato presso Electric Lady Studios di New York.\nKasper Eistrup ha affermato nel novembre del 2017 di non essere pi\u00f9 un musicista, per il momento. Il che lascia intendere che la band, al momento, non ha intenzione di continuare a suonare.\nNel 2016, Asger Techau, con l'album Phonetics, ha iniziato una carriera da solista a proprio nome, come cantante e chitarrista. La fonetica \u00e8 prodotta dall'americano Mario McNulty, che \u00e8 noto per il suo lavoro di lunga data con David Bowie.\nNel 2017, Asger Techau ha pubblicato l'EP Waves contenente 4 canzoni prodotte da Caspar Hesselager.\nIl primo ottobre 2019, la band annuncia su Facebook il loro ritorno in scena con due spettacoli dal vivo a maggio al Jyske Bank Boxen, Herning e il 29 maggio alla Royal Arena, Copenaghen. Poi posticipati a data da destinarsi causa Covid-19. \nIl 30 Ottobre 2020 la band pubblica, con la Sony Music un boxset, dove sono presenti le versioni masterizzate in vinile di tutti gli album in studio dei Kashmir dagli inizi fino ad oggi."}
{"id": "5240019", "revid": "192549", "url": "https://it.wikipedia.org/wiki?curid=5240019", "title": "Iconodulo", "text": ""}
{"id": "5240039", "revid": "125861476", "url": "https://it.wikipedia.org/wiki?curid=5240039", "title": "Societ\u00e0 Polisportiva Ars et Labor 1937-1938", "text": "Questa pagina raccoglie le informazioni riguardanti la Societ\u00e0 Polisportiva Ars et Labor nelle competizioni ufficiali della stagione 1937-1938.\nStagione.\nPaolo Mazza getta le fondamenta della riscossa biancazzurra, raccoglierne i frutti tocca ad Euro Riparbelli: il tecnico toscano \u00e8 ingaggiato dal giovane ed ambizioso presidente Angelo Vissoli.\nIl pubblico ferrarese riaffluisce in massa allo stadio e torna ad ammirare una squadra \"rullo compressore\" che in casa ottiene quattordici vittorie e un solo pareggio col . Torna alla SPAL il bomber degli anni '20 Mario Romani, che realizzer\u00e0 9 reti unite alle 10 realizzazioni di Trebbi e alle 14 di Poggipollini. La strada sar\u00e0 quindi spianata per il ritorno in Serie B: la SPAL vince il girone A del campionato nazionale di Serie C con 45 punti in classifica, davanti al a quota 40."}
{"id": "5240040", "revid": "1442080", "url": "https://it.wikipedia.org/wiki?curid=5240040", "title": "Episodi di Agente speciale Sue Thomas (seconda stagione)", "text": "La seconda stagione della serie statunitense Agente speciale Sue Thomas \u00e8 composta da 19 episodi \u00e8 andata in onda negli Stati Uniti dal 5 ottobre 2003 al 23 maggio 2004 sul canale statunitense PAX TV. Invece in Italia \u00e8 andata in onda su Canale 5 nel 2006."}
{"id": "5240047", "revid": "486946", "url": "https://it.wikipedia.org/wiki?curid=5240047", "title": "Principe Kyril di Bulgaria", "text": ""}
{"id": "5240049", "revid": "1442080", "url": "https://it.wikipedia.org/wiki?curid=5240049", "title": "Episodi di Agente speciale Sue Thomas (terza stagione)", "text": "La terza e ultima stagione della serie statunitense Agente speciale Sue Thomas, composta da 19 episodi \u00e8 andata in onda negli Stati Uniti dal 3 ottobre 2004 al 22 maggio 2005 sul canale statunitense PAX TV. In Italia invece \u00e8 stata trasmessa su Canale 5 nel 2006."}
{"id": "5240050", "revid": "110157", "url": "https://it.wikipedia.org/wiki?curid=5240050", "title": "Levuglandine", "text": "Le levuglandine, o levuloglandine, sono eicosanoidi derivati dall'acido arachidonico. Si formano spontaneamente nell'organismo in seguito al riarrangiamento delle prostaglandine tramite condensazione aldolica."}
{"id": "5240051", "revid": "69558551", "url": "https://it.wikipedia.org/wiki?curid=5240051", "title": "Alzano di Lombardia", "text": ""}
{"id": "5240052", "revid": "599013", "url": "https://it.wikipedia.org/wiki?curid=5240052", "title": "Edgar Marcelino", "text": "Carriera.\nClub.\nHa giocato nella prima divisione portoghese con il ed in quella cipriota con l'.\nNazionale.\nTra il 2004 ed il 2005 ha totalizzato complessivamente 3 presenze e 2 reti con la nazionale Under-21."}
{"id": "5240054", "revid": "287204", "url": "https://it.wikipedia.org/wiki?curid=5240054", "title": "Camille Lemonnier", "text": ""}
{"id": "5240059", "revid": "287204", "url": "https://it.wikipedia.org/wiki?curid=5240059", "title": "Futbol'nyj Klub Orenburg", "text": "Il Futbol'nyj Klub Orenburg' (), noto semplicemente come Orenburg, \u00e8 una societ\u00e0 calcistica russa con sede ad Orenburg. Milita attualmente nella Prem'er-Liga, la massima divisione del campionato russo di calcio.\nStoria.\nUnione Sovietica.\nFondata nel 1960 non ha mai particolarmente brillato: ha partecipato alla Vtoraja Liga, terza serie del campionato, dal 1976 al 1982. Ritornato in terza serie nel 1989 retrocesse immediatamente nella neonata Vtoraja Niz\u0161aja Liga.\nRussia.\nCon la fine dell'Unione Sovietica e la nascita del campionato russo di calcio fu collocato in Vtoraja Liga, la terza serie. Al secondo anno in terza serie retrocesse nella neonata Tret'ja Liga, rimanendovi fino alla chiusura della stessa, avvenuta nel 1997.\nRicollocato in quella che nel frattempo era stata rinominata Vtoroj divizion, ottenne risultati migliori, finendo per tre volte di seguito seconda nel proprio girone nel 2006, 2007 e 2008, prima di vincerlo nel 2010. Ottenne, cos\u00ec, lo storico approdo in seconda serie, ma retrocesse immediatamente, finendo sedicesimo.\nNel 2012-2013 vinse nuovamente il proprio girone tornando in seconda serie. Alla seconda esperienza in seconda serie sfior\u00f2 il quarto posto che avrebbe valso i play-off promozione, finendo a pari merito con l'Ufa, ma rimanendo indietro negli scontri diretti (una sconfitta e un pareggio).\nNel 2015-2016 vinse per la prima volta nella sua storia il campionato di seconda divisione e fu promosso in Prem'er-Liga, per poi cambiare nome da Futbol'nyj Klub Gazovik Orenburg a Futbol'nyj Klub Orenburg.\nNel 2016-2017 si piazz\u00f2 al tredicesimo e quartultimo posto in massima divisione, piazzamento che costrinse la squadra a spareggiare con l'SKA-Chabarovsk, giunto quarto in serie cadetta, per conservare il posto in Prem'er-Liga. La sfida fu vinta dall'SKA ai tiri di rigore dopo due 0-0 tra andata e ritorno, cos\u00ec l'Orenburg torn\u00f2 in PFN Ligi dopo una sola stagione.\nNel 2017-2018 ottenne nuovamente la promozione in massima divisione vincendo il campionato di PFN Ligi.\nOrganico.\nRosa 2019-2020.\nAggiornata al 26 febbraio 2020.\nRosa 2018-2019.\nAggiornata al 31 agosto 2018.\nRosa 2017-2018.\n (capitano)\n \nRosa 2016-2017.\n (capitano)\n "}
{"id": "5240066", "revid": "125846446", "url": "https://it.wikipedia.org/wiki?curid=5240066", "title": "Alitalia", "text": "Alitalia - Societ\u00e0 Aerea Italiana S.p.A. \u00e8 stata la compagnia aerea di bandiera dell'Italia dal 1947 al 2021. Aveva sede a Fiumicino presso il proprio hub, l'aeroporto di Roma-Fiumicino. \nFondata nel 1946 come Aerolinee Italiane Internazionali - ALII da British European Airways e Istituto per la ricostruzione industriale, la compagnia inizi\u00f2 le operazioni il 5 maggio 1947, mutando la propria ragione sociale in Aerolinee Italiane Internazionali - Alitalia. Seguirono decenni di espansione, con l'incorporazione della concorrente Linee Aeree Italiane nel 1957, fino alla crisi economica nei primi anni 1990, che port\u00f2 alla parziale privatizzazione dell'azienda. \nNel mese di gennaio 2018 la compagnia \u00e8 stata riconosciuta come la pi\u00f9 puntuale al mondo nel periodo selezionato, nonch\u00e9 la pi\u00f9 puntuale del mondo nei primi cinque mesi del 2019. \nPosta in amministrazione straordinaria sotto l'egida del Ministero dell'economia e delle finanze nel 2017, con l'emanazione del decreto Cura Italia nel 2020 \u00e8 stata prevista la costituzione di una nuova societ\u00e0, ITA Airways, che ha sostituito Alitalia dal 15 ottobre 2021, acquisendone il marchio.\nStoria.\nDalla nascita alla fusione con LAI.\nL'8 giugno 1946 il Ministero della difesa italiano e la compagnia aerea britannica statale British Overseas Airways Corporation (BOAC) giunsero ad un accordo per costituire una nuova societ\u00e0 aerea civile operante in Italia ed in altri paesi. Il 16 settembre successivo fu costituita la societ\u00e0 per azioni Aerolinee Italiane Internazionali - ALII con un capitale sociale di 900 milioni di lire ripartito per il 60% all'Istituto per la ricostruzione industriale (IRI) e per il 40% a British European Airways (BEA).\nNel 1947 la ragione sociale fu modificata in Aerolinee Italiane Internazionali - Alitalia e la compagnia inizi\u00f2 le operazioni il 5 maggio delo stesso anno con un volo tra Torino, Roma e Catania operato da un Fiat G.12. Due mesi dopo segu\u00ec il primo volo internazionale tra Roma e Oslo con un Savoia-Marchetti S.M.95 mentre nel marzo 1948 fu inaugurato il primo volo intercontinentale, della durata complessiva di 36 ore, tra Milano e Buenos Aires con scali intermedi a Roma, Dakar, Natal, Rio de Janeiro e San Paolo. I primi aeromobili, quattro Fiat G.12 ed un Savoia-Marchetti S.M.95, erano stati prestati dall'Aeronautica Militare.\nNel corso degli anni '50 vengono introdotte le prime assistenti di volo, con divise disegnate dalla casa di moda Sorelle Fontana, ed entrano nella flotta quattro quadrimotori Douglas DC-4. Sua principale concorrente era Linee Aeree Italiane (LAI), controllata sempre da IRI e dalla compagnia aerea statunitense Transcontinental &amp; Western Air (TWA), che a differenza di Alitalia poteva contare sul supporto del socio statunitense. Nel 1957 LAI fu messa in liquidazione e a partire dal 1\u00ba novembre dello stesso anno Alitalia \u00e8 subentrata sia nella gestione del traffico aereo sia nella propriet\u00e0 di impianti, mezzi e dipendenti precedentemente controllati dalla LAI, assumendo la denominazione di Alitalia - Linee Aeree Italiane. L'Alitalia, dopo l'assorbimento della LAI, contava circa 3000 dipendenti e una flotta di 37 aerei; contestualmente fu acquistato un immobile a Roma, nel quartiere Pinciano, per ospitare gli uffici e la sede principale mentre l'hub della compagnia fu posto presso l'aeroporto di Roma-Ciampino. Il capitale sociale era quindi ripartito: 88,77% allo Stato italiano (di cui 6,07% dal Ministero delle partecipazioni statali e 82,7% dall'IRI), 6,75% a societ\u00e0 private britanniche (4,5% a British European Airways e 2,25% a British Overseas Airways Corporation) e 4,48% a societ\u00e0 private italiane (3,5% a FIAT, 0,61% a Societ\u00e0 Italiana per le Strade Ferrate Meridionali, 0,19% a Societ\u00e0 Italiana Ernesto Breda, 0,06% a Societ\u00e0 Nazionale Trasporti Fratelli Gondrand, 0,05% a Fiumeter, 0,05% a Le Assicurazioni d'Italia e 0,02% a SIAI-Marchetti).\nDal 1960 al 2000.\nNel 1960, Alitalia diventa sponsor ufficiale dei Giochi della XVII Olimpiade di Roma. Nello stesso anno, vengono introdotti i primi aerei a reazione, mentre l'anno successivo segna l'apertura dell'Aeroporto di Roma-Fiumicino, nel quale la compagnia posizioner\u00e0 il suo hub principale. Dieci anni dopo la compagnia diventa la prima europea ad avere in flotta solo aerei a reazione e, con la consegna del primo Boeing 747-100 la compagnia adotta un nuovo logo, la classica \"A\" tricolore che verr\u00e0 riportata su tutte le code degli aerei in quanto parte della nuova livrea simultaneamente adottata.\nGli anni '70 e '80 prosegue lo sviluppo di flotta e network della compagnia con l'introduzione dei Douglas DC-10, dei McDonnell Douglas MD-80 e degli Airbus A300 con l'apertura di rotte da Roma verso l'estremo oriente, come Tokyo.\nA met\u00e0 degli anni '90 la compagnia entr\u00f2 in crisi economica: nel 1993 si cominci\u00f2 a dialogare con Air France, quando questa interruppe le trattative a causa delle proteste sindacali che fecero dimettere l'allora presidente della compagnia di bandiera francese, Bernard Attali.\nNel 1997 iniziarono i dialoghi con KLM per una fusione che part\u00ec sotto forma di joint-venture integrale nel novembre 1999. L'accordo di fusione prevedeva lo spostamento dell'hub da Roma-Fiumicino a Milano-Malpensa e la conseguente chiusura di tutti i voli dallo scalo di Milano-Linate, eccezion fatta per i voli verso Roma. Il 28 aprile 2000, KLM comunic\u00f2 ad Alitalia la scelta di interrompere l'alleanza immediatamente in quanto venne bocciata dal consiglio di amministrazione. Fu costretta a pagare una penale da 250 milioni di euro.\nIl terzo millennio: la privatizzazione e la cessazione delle attivit\u00e0.\nA luglio 2001 Alitalia, dopo aver siglato un accordo entra nell'alleanza globale SkyTeam. L'anno successivo inizia la sostituzione dei Boeing 747 con i nuovi Boeing 777-200ER.\nNel 2006 vince la gara per l'acquisto di Volare Airlines, che si aggiunge all'altra controllata della compagnia, Alitalia Express, la divisione regionale.\nNello stesso anno, oltre a essere presentato il restyling della livrea, iniziano i tentativi di privatizzazione, che si protrarranno fino al 2007, quando viene accettata in forma esclusiva l'offerta di Air France-KLM. Il gruppo per\u00f2, ritir\u00f2 l'offerta nel 2008, in quanto Silvio Berlusconi non garant\u00ec di accettare l'offerta del gruppo franco-olandese in caso di sua vittoria alle immininenti elezioni politiche.\nIntesa Sanpaolo, nel luglio 2008, entr\u00f2 nella societ\u00e0 Resco Uno s.r.l., che a seguito di una ricapitalizzazione di 1,1 miliardi di euro divenne Compagnia Aerea Italiana S.p.A., alla cui presidenza venne nominato Roberto Colaninno. Diverse societ\u00e0 italiane entreranno a far parte di C.A.I., che dopo aver acquistato l'ormai prossima alla bancarotta Air One a dicembre 2008, il 12 gennaio 2009 acquista gli assets di Alitalia-LAI, ormai entrata in amministrazione straordinaria. CAI viene quindi ridenominata in Alitalia-Compagnia Aerea Italiana S.p.A., e il giorno dopo inizia le attivit\u00e0 di vettore aereo a marchio Alitalia-AirOne; mentre i debiti della LAI rimangono nella vecchia societ\u00e0 pubblica, che si trova a tutt'oggi in amministrazione straordinaria a distanza di oltre 10 anni.\nNon tutto il personale di terra e di volo ebbe la possibilit\u00e0 di essere assunto con un nuovo contratto nella nuova Alitalia; vi furono infatti cospicui tagli al personale: diverse migliaia di lavoratori rimasero in LAI, e finirono in cassa integrazione. Gli ex dipendenti Air One mantennero invece tutti il posto di lavoro, senza dover essere assunti nuovamente con un altro contratto dalla nuova Alitalia, in quanto la ditta Air One S.p.A. si fuse completamente con CAI l'11 dicembre 2008, che eredit\u00f2 cos\u00ec anche i dipendenti Air One.\nLa vecchia flotta di propriet\u00e0 che la nuova Alitalia acquist\u00f2 dalla LAI, immatricolata in Italia e costituita principalmente da Boeing 767-300ER per il lungo raggio e McDonnell Douglas MD-80 per il medio raggio, venne gradualmente sostituita con nuovi aerei in leasing da societ\u00e0 irlandesi, come la Aircraft Purchase Fleet Limited, societ\u00e0 fondata a Dublino l'8 dicembre 2008 dal Gruppo Toto (ex proprietario di Air One fino al 10 dicembre 2008). La nuova Alitalia si \u00e8 dotata principalmente di Airbus A330-200 per il lungo raggio e Airbus A320-200 per il medio raggio.\nCi\u00f2 nonostante, in seguito anche all'abbandono dell'hub di Milano-Malpensa, anche i bilanci della nuova Alitalia continuano ad essere in perdita. Nel giro di cinque anni, la compagnia cambia tre amministratori delegati: Rocco Sabelli, Andrea Ragnetti e Gabriele Del Torchio.\nNell'ultimo trimestre 2013 si rende necessaria una ricapitalizzazione della societ\u00e0, nella quale Air France non partecipa, diminuendo cos\u00ec, la sua partecipazione in Alitalia.\nA febbraio 2014, dopo che Etihad Airways mostr\u00f2 interesse in Alitalia, il Presidente del Consiglio Enrico Letta, in visita di Stato nella Penisola Arabica, medi\u00f2 con il governo di Abu Dhabi per portare avanti le trattative tra le due compagnie.\nUna successiva ricapitalizzazione, a luglio 2014, vide l'ingresso in Alitalia di Poste italiane, con un contributo pari a 75 milioni di euro, mossa necessaria per il salvataggio della compagnia.\nL'8 agosto 2014, Etihad Airways annuncia che avrebbe acquisito il 49% di Alitalia. Nel novembre successivo arriva il nulla osta dell'Unione europea per il completamento dell'acquisizione, completata ufficialmente in Alitalia il 1\u00ba gennaio 2015. L'azienda fu rinominata Alitalia - Societ\u00e0 Aerea Italiana\",\" con trasferimento degli asset operativi di Alitalia - CAI, che fu rinominata CAI e divenne proprietaria del 51% della neonata Alitalia - SAI; il restante 49% fu acquistato da Etihad Airways..\nDopo il rinnovo di marchio e livrea avvenuti nel giugno 2015, nel 2017 Alitalia si ritrov\u00f2 a fronteggiare una nuova crisi finanziaria, rendendo necessari una ricapitalizzazione e un nuovo piano industriale, che venne per\u00f2 respinto dai dipendenti attraverso un referendum aziendale. Il 2 maggio seguente, l'assemblea dei soci della compagnia aerea approv\u00f2 quindi l'ingresso in amministrazione straordinaria dell'azienda, decretando quindi l'uscita di Etihad e di tutti i soci di minoranza dalla societ\u00e0. \nPreso atto della richiesta di Alitalia, il Ministero dello sviluppo economico erog\u00f2 un prestito-ponte da 900 milioni di euro e nomin\u00f2 tre commissari straordinari (Luigi Gubitosi, Enrico Laghi e Stefano Paleari) con l'intento di amministrare l'ex compagnia aerea di bandiera fino a quando non vi fosse trovato un acquirente idoneo.\nCon il decreto-legge 18/2020 (c.d. \"Cura Italia\") viene autorizzata la costituzione della societ\u00e0 Italia Trasporto Aereo (detta \"ITA\"), interamente partecipata dallo stato; il 29 giugno 2020 viene annunciata la nomina di Francesco Caio alla carica di presidente e Fabio Lazzerini alla carica di amministratore delegato.\nAlitalia, destinata a cessare le attivit\u00e0, ha sospeso la vendita di propri titoli di viaggio dal 25 agosto 2021; i passeggeri gi\u00e0 in possesso di un biglietto con validit\u00e0 successiva al 15 ottobre sono stati dirottati su altro volo oppure rimborsati.\nIl 14 ottobre 2021, ITA Airways ha acquisito il marchio di Alitalia e il dominio \"www.alitalia.com\" per 90 milioni di euro. La nuova compagnia di bandiera ha iniziato le proprie attivit\u00e0 di trasporto viaggiatori dal 15 ottobre 2021, integrando parte dei beni e del personale di Alitalia.\nStruttura aziendale.\nOperazioni.\nAlitalia \u00e8 stata la maggiore compagnia aerea italiana, in termini di flotta, voli internazionali, destinazioni e passeggeri trasportati. La compagnia ha trasportato nel 2017 circa 21,7 milioni di passeggeri. Alitalia deteneva il certificato di operatore aereo rilasciato dall'Ente nazionale per l'aviazione civile, che rispettava le normative europee JAR-OPS, ovvero che autorizzavano la compagnia ad operare con aeromobili aventi pi\u00f9 di 19 posti a sedere.\nLa sede della compagnia era situata a Fiumicino, citt\u00e0 metropolitana di Roma Capitale, nei pressi dell'omonimo aeroporto. In precedenza, la sede Alitalia fu situata nell'attuale Palazzo Inail all'EUR di Roma, allora Torre Alitalia, e successivamente alla Magliana, sempre a Roma.\nAzionisti.\nAlitalia, nata come societ\u00e0 dell'azienda statale IRI, pass\u00f2 sotto il diretto controllo del Ministero dell'economia e delle finanze nel 2002, quando venne liquidata l'IRI.\nVenne privatizzata nel 2009, quando la compagnia pubblica fu messa in amministrazione straordinaria mantenendo i debiti; gli assets operativi e il certificato di operatore aereo vennero invece acquistati da C.A.I., partecipata da una cordata di imprenditori italiani e Air France-KLM, che avevano in origine rispettivamente una quota del 75 e 25%.\nNel 2014, a seguito a una mancata ricapitalizzazione da parte del gruppo franco-olandese, si rese necessario l'intervento di Poste italiane, che acquist\u00f2 il 15% delle azioni della compagnia. \nIl 1\u00ba gennaio 2015, per consentire l'entrata di Etihad Airways tra gli azionisti della compagnia di bandiera, fu creata l'Alitalia-Societ\u00e0 Aerea Italiana S.p.A., a cui Alitalia-CAI trasfer\u00ec gli assets operativi e il certificato di operatore aereo. Alitalia-CAI divenne cos\u00ec la holding CAI-Compagnia Aerea Italiana S.p.A., partecipante al 51% di Alitalia-SAI tramite la controllata al 100% MidCo S.p.A..\nIl 49% di Alitalia-SAI \u00e8 stato percepito da Etihad Airways dal 1\u00ba gennaio 2015 fino al 2 maggio 2017, data in cui anche la societ\u00e0 privatizzata \u00e8 entrata in amministrazione straordinaria.\nSociet\u00e0 controllate.\nLa prima compagnia aerea controllata da Alitalia fu l'Aero Trasporti Italiani che, fondata nel 1964, venne basata a Napoli per sviluppare il trasporto aereo regionale nel sud Italia. Nel 1981 Alitalia rileva Itavia, costituendo dalle ceneri di quest'ultima, Aermediterranea il 20 giugno 1981, come compagnia aerea charter. Solo quattro anni pi\u00f9 tardi, nel 1985, Aermediterranea verr\u00e0 chiusa e integrata in ATI.\nDopo anni di assenza nel settore charter, nel 1989 Alitalia partecip\u00f2, con una quota del 45%, alla fondazione di Eurofly, che, nel 2000, divent\u00f2 compagnia charter ufficiale di Alitalia. A causa di problemi economici che portarono ad un'urgente ricapitalizzazione, per\u00f2, venne ceduta nel 2003 ad una societ\u00e0 lussemburghese.\nNel 1996, dopo la chiusura della controllata regionale ATI avvenuta nel 1994, e l'acquisto della compagnia regionale Avianova, Alitalia separa la parte operativa in due societ\u00e0: Alitalia Team, che gestisce le operazioni di medio-lungo raggio a prezzi operativi ridotti, e Alitalia Express, nuova controllata regionale della compagnia che inizi\u00f2 le operazioni nel 1997.\nNel 2006, Alitalia si aggiudica all'asta il Gruppo Volare, che comprendeva le compagnie Volare Airlines e Air Europe. La prima, con il marchio Volareweb, divenne la divisione a basso costo di Alitalia, mentre la seconda rimase focalizzata sui voli charter. Volare fin\u00ec in amministrazione straordinaria nel 2008, insieme all'Alitalia-LAI, Alitalia Express, Alitalia Servizi e Alitalia Airport.\nNel gennaio 2009 C.A.I., dopo aver acquistato Air One salvandola dalla bancarotta qualche mese prima, acquist\u00f2 anche gli assets della compagnia di bandiera, Alitalia-LAI, ormai in amministrazione straordinaria. C.A.I. divenne cos\u00ec la nuova Alitalia, e Air One divenne la sua divisione a basso costo. Ereditando da Air One anche la compagnia aerea regionale Air One CityLiner, la nuova Alitalia decise di creare nel 2011 Alitalia CityLiner, ampliandone la flotta ordinando 20 aerei Embraer.\nAlitalia-CAI nel 2009 non si limit\u00f2 ad acquistare gli assets di Alitalia-LAI in amministrazione straordinaria, ma acquist\u00f2 anche quelli di Alitalia Express e Volare. Anche qui le vecchie societ\u00e0 in amministrazione straordinaria rimasero di propriet\u00e0 pubblica; mentre Alitalia-CAI fond\u00f2 due nuove societ\u00e0 per azioni, CAI First e CAI Second, per poter acquistare gli assets e i certificati di operatore aereo rispettivamente di Alitalia Express e Volare. Queste due societ\u00e0 furono utilizzate dalla nuova Alitalia principalmente allo scopo di mantenere alcuni slot presso l'Aeroporto di Milano-Linate.\nAir One fu chiusa a fine ottobre 2014, mentre CAI First e CAI Second furono chiuse nel febbraio 2015, facendo cos\u00ec rimanere Alitalia CityLiner l'unica compagnia aerea controllata da Alitalia.\nAlitalia Cargo \u00e8 il marchio utilizzato da Alitalia per il trasporto merci, che inizi\u00f2 l'attivit\u00e0 cargo nel 1947. Fino al 2009 disponeva di aeromobili dedicati, ma da dopo il fallimento della compagnia pubblica e l'acquisto degli assets da parte di Compagnia Aerea Italiana, i servizi vengono effettuati con aeromobili Alitalia adibiti al trasporto passeggeri.\nPrima della privatizzazione, Alitalia era proprietaria di Alitalia Servizi, una controllata che gestiva sia la societ\u00e0 di handling aeroportuale Alitalia Airport, sia quelle relative alla manutenzione. Per quanto riguarda la manutenzione dei suoi aeromobili, infatti, Alitalia deteneva prima attraverso Alitalia Servizi, poi direttamente, il 15% di Alitalia Maintenance Systems. Con il decreto ministeriale del 2 maggio 2017 sia Alitalia Servizi che Alitalia Airport sono state poste in amministrazione straordinaria, mentre Alitalia Maintenance Systems si trova in concordato preventivo.\nLa nuova Alitalia, prima di essere partecipata da Etihad, risultava ancora azionista di Atitech, altra societ\u00e0 di manutenzione aeromobili, della quale deteneva il 15% delle quote, acquistate dall'Alitalia-LAI in a.s.. Creata dall'ormai defunta Aero Trasporti Italiani, che conflu\u00ec in Alitalia-LAI qualche decennio fa, Atitech rimane una delle aziende che si occupa della manutenzione degli aeromobili della compagnia.\nDestinazioni.\nAlitalia, ad aprile 2019, serviva 109 destinazioni, delle quali 26 in Italia e 83 nel resto del mondo, in particolare in Europa, negli Stati Uniti, in America latina, Magreb, Medio Oriente, India ed Estremo Oriente, Sudafrica, Mauritius.\nNell'estate 2021, le destinazioni internazionali e intercontinentali servite da Alitalia da Roma sono: Madrid, Barcellona, Malaga, Minorca, Maiorca, Ibiza, Parigi CDG, Nizza, Marsiglia, Amsterdam, Brussels, Londra LHR, Francoforte, Monaco, Ginevra, Zurigo, Tirana, Dubrovnik, Spalato, Atene, Corf\u00f9, Cefalonia, Zante, Heraklion, Mykonos, Santorini, Skiathos, Rodi, il Cairo, Malta, Tel Aviv, Tunisi, Algeri, New York JFK e Tokyo HND. Un totale di 35 destinazioni. \nDa Linate invece gli aeroporti raggiungibili nei mesi di giugno, luglio e agosto sono: Minorca, Maiorca, Ibiza, Parigi ORY, Amsterdam, Brussels, Londra LHR e Rodi. \nMentre in Italia, sempre nella stagione estiva, le rotte presenti nel network del vettore tricolore sono: Roma-Torino, Roma-Linate, Roma-Genova, Roma-Verona, Roma-Bologna, Roma-Trieste, Roma-Venezia, Roma-Napoli, Roma-Bari, Roma-Brindisi, Roma-Reggio Calabria, Roma-Lamezia Terme, Roma-Catania, Roma-Palermo, Roma-Comiso, Roma-Pantelleria, Roma-Lampedusa, Roma-Cagliari, Roma-Olbia, Roma-Alghero, Linate-Roma, Linate-Pescara, Linate-Napoli, Linate-Bari, Linate-Brindisi, Linate-Reggio Calabria, Linate-Lamezia Terme, Linate-Catania, Linate-Comiso, Linate-Palermo, Linate-Lampedusa, Linate-Pantelleria, Linate-Cagliari, Linate-Olbia, Linate-Alghero, Malpensa-Cagliari, Verona-Cagliari, Bologna-Olbia, Pisa-Olbia. \nIn tempi di COVID-19 Alitalia si \u00e8 adeguata all'aumento della richiesta del settore cargo, riconfigurando 4 suoi aeromobili (EI-ISA, EI-ISB, EI-ISE e EI-WLA) in versione \"all cargo\". Il network di Alitalia Cargo \u00e8: New York JFK, Tokyo NRT, Nuova Delhi, San Paolo GRU e Buenos Aires, oltre a qualche frequenza su Recife e Belo Horizonte. \nAccordi commerciali.\nAl 2021 Alitalia aveva accordi di codeshare con le seguenti compagnie:\nAlleanze.\nIl 13 luglio 2001 Alitalia \u00e8 entrata a far parte di SkyTeam.\nJoint venture.\nA gennaio 2009 venne siglata una joint venture con Air France-KLM per i voli tra Italia e Francia e tra Italia e Paesi Bassi, che per\u00f2, scaduta nel 2017, non venne rinnovata. Il 5 luglio 2010 Alitalia entra a far parte della Joint Venture Transatlantica insieme ad Air France, KLM e Delta Air Lines, che consente la divisione di costi e ricavi nelle rotte operate dai vettori tra l'Europa e il Nord America, tra Amsterdam e l'India e tra il Nord America e Tahiti; questa joint venture, scaduta il 31 dicembre 2019, non venne rinnovata.\nFlotta.\nNel corso degli anni Alitalia ha operato con i seguenti modelli di aeromobili:\nNel corso della sua storia, Alitalia ha avuto in flotta principalmente aeromobili dei costruttori statunitensi Douglas Aircraft Company, divenuta poi McDonnell Douglas, e Boeing, finch\u00e9 nel 1980 non entrarono in flotta i primi Airbus A300, dell'europea Airbus.\nNei primi anni 2000 sono avvenute le ultime consegne da parte di Boeing alla compagnia. Tutti i nuovi aeromobili successivi sono stati della famiglia Airbus A320 e Airbus A330.\nNel 1969, Alitalia, fu la prima compagnia europea ad avere esclusivamente aerei con motore a getto. Nel 1970 entrano in flotta i primi Boeing 747, dieci anni pi\u00f9 tardi, agli inizi degli Anni '80, arriveranno gli Airbus A300 e i McDonnell Douglas MD-82, cui ne vennero consegnati 86 esemplari nel corso degli anni garantendo per oltre 30 anni le attivit\u00e0 di corto e medio raggio della compagnia. Vennero ritirati nel 2012, dopo una lenta e progressiva sostituzione iniziata nel 1994 con l'ingresso in flotta dei primi Airbus A321.\nLa maggior parte degli aerei Alitalia risultava immatricolato in Irlanda, anzich\u00e9 in Italia; ci\u00f2 sia perch\u00e9 l'Italia non ha siglato direttamente il trattato di Citt\u00e0 del Capo, sia perch\u00e9 gli aerei Alitalia erano in dry lease da societ\u00e0 irlandesi.\nMarchio.\nImmagine.\nUna delle prime pubblicit\u00e0 di Alitalia fu un semplice manifesto senza immagini che promuoveva l'avvio dei voli tra Roma, Torino e Catania. Con l'arrivo degli anni cinquanta i manifesti pubblicitari della compagnia sono opera di Marcello Dudovich: a colori, con la bandiera d'Italia che sventola dalla Freccia Alata, allora simbolo della compagnia. Con i giochi della XVII Olimpiade, tenutesi a Roma nel 1960, Alitalia diffonde in giro per il mondo un manifesto rosso con il Discobolo che occupa tutta la pagina e, a fondo pagina, il logo Alitalia affiancato da quello della bandiera olimpica. Le Olimpiadi del 1960 furono solo l'inizio di una serie di sponsorizzazioni di Alitalia: tra le pi\u00f9 note quella della Lancia Stratos che vinse il Campionato del mondo rally nel 1974, 1975 e 1976 pilotata da Sandro Munari, e quella all'Aprilia Racing che vedeva l'Aprilia RSV4 guidata da Max Biaggi al primo posto nel 2010 e 2012 del Campionato mondiale Superbike. Dal 2010 Alitalia sponsorizza la Coppa d'Europa di rugby a 13 che da tale data prende il nome di Alitalia European Cup. Il 17 aprile 2015 viene firmato un accordo tra la compagnia e il Comitato olimpico nazionale italiano, con il quale Alitalia viene nominata compagnia aerea ufficiale del CONI. Dal 1\u00ba maggio al 31 ottobre 2015, insieme ad Etihad Airways, Alitalia fu Official Global Carrier dell'Expo 2015 di Milano, dove fu presente con un padiglione dedicato.\nIn quanto principale compagnia aerea italiana, nel corso degli anni Alitalia \u00e8 divenuta celebre per aver trasportato numerose celebrit\u00e0 in arrivo o in partenza dall'Italia: le pi\u00f9 note, fotografate a bordo di aerei Alitalia o appena sbarcate, sono Sophia Loren, Liz Taylor, Alberto Sordi e Marlon Brando, le cui fotografie sono oggi esposte presso l'esposizione \"Aeroporti in mostra. Il cinema sbarca a Roma\". Anche diverse cariche politiche hanno viaggiato su voli di linea Alitalia, i pi\u00f9 noti i presidenti della Repubblica Italiana Sergio Mattarella, a pochi giorni dall'inizio del mandato per un viaggio in Sicilia, e Sandro Pertini. Solito ad utilizzare Alitalia \u00e8 anche il papa, durante i viaggi apostolici di andata, a seguito di un accordo tra la Santa Sede e la compagnia aerea.\nDivisa.\nCon la crescita della compagnia, Alitalia sfrutt\u00f2 la notoriet\u00e0 della moda italiana, facendo creare le proprie divise da alcune delle pi\u00f9 celebri case di moda del Paese. Sono degli anni '50 le divise firmate Sorelle Fontana, del 1960 quelle firmate Delia Biagiotti, del 1966 quelle firmate da Tita Rossi, che tre anni dopo vennero sostituite da quelle realizzate da Mila Sch\u00f6n. Nel 1973 le divise sono firmate Alberto Fabiani, dal 1975 al 1986 da Marzotto, sostituite poi da quelle realizzate da Renato Balestra. Risalgono al 1991 le divise firmate Giorgio Armani, rimpiazzate nel 1998 da Mondrian. Al Festival internazionale del film di Roma 2011, con il programma \"Barbie loves Alitalia\", le divise storiche di Alitalia vennero messe in mostra indossate da tredici Barbie.\nCon il passaggio del controllo alla compagnia emiratina Etihad Airways, oltre al rinnovo di logo e livrea, vennero cambiate anche le divise, questa volta disegnate dallo stilista Ettore Bilotta. Le divise, presentate il 18 maggio 2016, prevedevano collant verdi, tailleur e copricapo rossi per le hostess di volo e collant rossi, tailleur e copricapo verdi per le hostess di terra; le divise maschili invece erano di colore grigio antracite e verde bosco, con cravatte rosse o verdi.\nLe divise disegnate da Ettore Bilotta non furono per\u00f2 accolte con entusiasmo sia dal punto di vista estetico che dal punto di vista pratico, suscitando numerose critiche. Con l'ingresso di Alitalia in amministrazione straordinaria nel maggio 2017, i commissari ordinarono appena pochi mesi dopo l'eliminazione dei collant colorati in favore di quelli color carne, per poi commissionare ad Alberta Ferretti la realizzazione di divise completamente nuove.\nLe divise firmate Alberta Ferretti furono presentate a Milano il 15 giugno 2018 ed erano caratterizzate da una prevalenza del colore blu scuro, con camicia bianca per gli uomini. I colori rosso e verde, sempre accompagnati dal blu scuro, sono presenti solo nei foulard nelle uniformi femminili e nelle cravatte nelle uniformi maschili. La realizzazione gratuita delle divise \u00e8 stata frutto di un accordo tra la compagnia aerea e la stilista, che le ha concesso l'utilizzo del marchio Alitalia per una capsule collection, presentata anch'essa il 15 giugno a Milano dalla modella Chiara Ferragni. Come dichiarato dai commissari, la sostituzione delle divise di Ettore Bilotta era comunque prevista di routine a causa del naturale usuramento dei capi d'abbigliamento, che necessitavano comunque di una sostituzione.\nLogo.\nIl primo logo ad essere utilizzato da Alitalia fu una freccia alata accostata alla scritta \"Alitalia\" in stampatello maiuscolo corsivo.\nNel 1969 venne presentato il nuovo che sarebbe stato utilizzato dalla compagnia fino al 2006: realizzato da Landor Associates, consisteva in una \"A\" stilizzata di colore verde con l'interno rosso che riprendeva l'impennaggio e che rappresentava la prima \"A\" della scritta \"Alitalia\". La restante scritta era in stampatello minuscolo. Spariva dunque la freccia alata dal logo della compagnia.\nNel 2006 Saatchi &amp; Saatchi effettua un restyling del logo, inserendo una tonalit\u00e0 di verde pi\u00f9 scura: vennero mantenuti lo stesso logo e lo stesso tipo di carattere ma questa volta erano in corsivo e, quindi, il logo, risultava pi\u00f9 inclinato rispetto al precedente.\nIl logo utilizzato dal 4 giugno 2015, realizzato nuovamente da Landor Associates, presenta sempre la classica \"A\" stilizzata che ricorda l'impennaggio ma, come in tutta la scritta, viene diminuita l'inclinatura. Inoltre la \"A\" \u00e8 pi\u00f9 alta rispetto al resto della scritta, che, nonostante sia simile, ha un tipo di carattere pi\u00f9 squadrato. Il verde ha una sfumatura pi\u00f9 chiara al centro per poi inscurirsi progressivamente verso l'esterno, mentre l'interno rosso della \"A\" ha delle strisce orizzontali bordeaux che si sovrappongono al rosso.\nA fine 2017, dopo l'ingresso della compagnia in amministrazione straordinaria, Alitalia ha leggermente cambiato il logo, reintroducendo i colori del logo del 2006 ma continuando ad utilizzare il carattere del logo del 2015.\nLivrea.\nLa prima livrea Alitalia fu quella presente a bordo del Fiat G.12 che oper\u00f2 il primo volo della compagnia da Torino-Aeritalia a Roma-Urbe nel maggio 1947. L'aereo era di colore argento e dalla met\u00e0 fino all'estremit\u00e0 anteriore della fusoliera vi era una linea spezzata di colore blu, che scorreva sotto i finestrini per poi risalire all'altezza di questi facendo una \"Z\". Sopra i finestrini vi era una semplice scritta \"Alitalia\" seguita da \"Aerolinee Italiane Internazionali\" in carattere molto pi\u00f9 ridotto. Sull'impennaggio verticale, che era bianco, era presente il logo della freccia alata, riportato in maniera molto pi\u00f9 ridotta sotto la cabina di pilotaggio. L'aereo che oper\u00f2 il primo volo internazionale, Roma-Oslo, fu un Savoia-Marchetti S.M.95 con la stessa livrea del Fiat G.12 ma con fusoliera bianca anzich\u00e9 argentata.\nLa seconda e pi\u00f9 duratura livrea, nonch\u00e9 la prima ufficiale, fu presentata pochi mesi dopo, nell'autunno 1947. La fusoliera era di colore bianco, mentre all'altezza dei finestrini vi erano cinque righe azzurre che ricordavano un pentagramma musicale; sotto i finestrini era invece presente una linea blu pi\u00f9 spessa rispetto alle cinque azzurre; la parte antistante la cabina di pilotaggio era invece di colore nero, mentre nell'impennaggio verticale erano presenti sia la bandiera italiana in formato rettangolare che il logo della freccia alata, logo anche presente nella parte anteriore dell'aereo in dimensioni ridotte. Questa livrea dur\u00f2 22 anni e sub\u00ec diverse modifiche: l'ogiva, inizialmente bianca, divenne prima la continuazione del pentagramma azzurro, mentre successivamente divenne nera; l'impennaggio verticale venne riempito tutto con la bandiera italiana, facendo sparire il logo della freccia alata, che riportato solo pi\u00f9 nella parte bassa anteriore della fusoliera; la linea blu al di sotto dei finestrini venne riportata anche ad di sopra di questi, in modo che il pentagramma fosse racchiuso dalle linee blu pi\u00f9 spesse; la zona della fusoliera al di sotto dei finestrini divenne argentata, mentre la zona sopra rimase bianca.\nNel 1969 in concomitanza con il nuovo logo e l'entrata in flotta dei Boeing 747, venne presentata la livrea realizzata dalla californiana Landor Associates, che riprendeva i colori della bandiera italiana. L'impennaggio verticale presentava un triangolo rosso, circondato da un sottile bordo bianco che a sua volta era circondato da uno spesso bordo verde, seguito nel bordo esterno da un altro sottile bordo bianco. Insieme, il triangolo rosso, il bordo bianco interno e lo spesso bordo verde, formavano la lettera \"A\", iniziale della parola \"Alitalia\", che divenne il logo della compagnia, facendo cos\u00ec sparire il logo della freccia alata. La fusoliera, di colore bianca, era caratterizzata da una linea verde scuro che scorreva all'altezza dei finestrini, per poi diventare sempre pi\u00f9 sottile in corrispondenza della cabina di pilotaggio e terminare nella punta dell'ogiva, che era di colore nero; la linea verde scura faceva una leggera curva nella parte posteriore della fusoliera per dare senso di continuit\u00e0 con la \"A\" dell'impennaggio verticale; la scritta \"Alitalia\", che era di colore nero con eccezione il centro della \"A\" iniziale che era di colore rosso, era situata al di sopra della linea verde scura, al centro della met\u00e0 anteriore della fusoliera. La scritta \"Alitalia\" era riportata anche a destra delle porte ed era di colore oro quando si trovava su sfondo verde scuro, o nera e rossa quando si trovava su sfondo bianco.\nDopo 37 anni, nel 2006, la livrea presentata nel 1969 sub\u00ec un leggero restyling. Venne scelto un verde pi\u00f9 brillante, la linea orizzontale venne resa pi\u00f9 sottile e spostata completamente sotto i finestrini. La fusoliera, anche nell'ogiva, era bianca, mentre nella base era di un grigio chiaro. Nell'impennaggio verticale venne mantenuta la \"A\" stilizzata, ma con un solo bordo bianco, ovvero quello che divideva il triangolo rosso dal bordo verde. Il triangolo rosso terminava ben al di sotto dell'impennaggio orizzontale, all'altezza del bordo inferiore della lunga linea orizzontale verde, che era unita con il bordo dell'impennaggio verticale, creando un tutt'uno. La scritta \"Alitalia\" era riportata appena sopra i finestrini, sempre nella parte anteriore dell'aereo.\nIl 4 giugno 2015 viene presentata a Fiumicino la quarta livrea: alla presentazione condotta da Ilaria D'Amico, \u00e8 presente anche il Presidente del consiglio Matteo Renzi, i vertici della compagnia (Antonio Cassano e Luca Cordero di Montezemolo) e di Etihad Airways (James Hogan). Si tratta per lo pi\u00f9 di un ulteriore restyling, in quanto \u00e8 presente la \"A\" sull'impennaggio verticale che per\u00f2 prosegue fino a collegarsi al lato opposto. Il verde della \"A\" \u00e8 scuro in alto, per poi sfumarsi e divenire pi\u00f9 chiaro alla congiunzione tra impennaggi e fusoliera, per poi tornare scuro al fondo di questa; il rosso costituente la parte centrale della \"A\" stilizzata \u00e8 composto da numerose righe pi\u00f9 chiare e pi\u00f9 scure in modo alternato. La fusoliera \u00e8 color avorio perlato, ma nella parte posteriore sono presenti cinque linee bianche che la avvolgono, che aumentano di spessore fino a quando la linea bianca pi\u00f9 spessa non sfiora il verde della \"A\". \nLa scritta \"Alitalia\" \u00e8 presente sia sotto i finestrini, nella parte anteriore della fusoliera, sia nella parte inferiore della fusoliera, tra un carrello d'atterraggio e l'altro, nella cosiddetta pancia dell'aereo.\nLivree speciali.\nNel corso degli anni, gli aerei Alitalia hanno rivestito numerose livree speciali, sia a scopo promozionale sia a scopo commemorativo. Il primo velivolo ad assumere una colorazione speciale fu il Boeing 747-200 I-DEMF, che dall'aprile 1997 al settembre 1999 vol\u00f2 con una livrea promozionale per i Baci Perugina: il velivolo si presentava completamente blu scuro, con la striscia decorativa orizzontale e la \"A\" stilizzata sull'impennaggio di colore argento. Un anno dopo, nell'aprile 1998, anche il Boeing 747-200 I-DEMS venne dipinto con una livrea promozionale, questa volta per la casa di moda italiana Bulgari, che promuoveva l'orologio Bulgari Aluminium: il jet era completamente grigio chiaro, eccezion fatta per il logo Alitalia e la striscia che erano di colore argento; sulla parte anteriore della fusoliera vi era una raffigurazione dell'orologio promosso.\nA marzo del 2000, due mesi dopo la rimozione della livrea Bulgari da I-DEMS, il McDonnell Douglas MD-82 I-DAVZ venne dipinto con una livrea promozionale per McDonald's: la livrea, che venne rimossa nel settembre 2001, era principalmente rossa, bianca e gialla, presentando tre loghi dell'azienda promotrice di diverse dimensioni per lato (uno sui motori, uno sulla parte posteriore e uno su quella anteriore della fusoliera). Nel novembre 2000, il McDonnell Douglas I-DACP venne dipinto completamente di giallo per promuovere la Sc\u00e9nic I, automobile della casa francese Renault.\nAppena ereditato l'Airbus A320 EI-DSA da Air One, nel luglio 2010, al posto dei classici verdi e rosso su di esso fu applicato un grigio chiaro con uno slogan \"Muoviamo chi muove l'Italia\" scritto in rosso. Accanto al logo Alitalia posto nella parte anteriore della fusoliera, fu aggiunta in rosso la scritta \".com\". EI-DSA mantenne questo schema di colori fino al 2015.\nPrendendo spunto da altre compagnie aeree, anche Alitalia dipinse un aereo in livrea storica: a marzo 2012 l'Airbus A321 EI-IXI fu riverniciato con la livrea pentagramma, che indoss\u00f2 fino al suo accantonamento, nel novembre 2013.\nNella primavera 2014 vennero applicate su tre velivoli Alitalia delle livree pubblicitarie per due regioni italiane: l'Airbus A330-200 EI-EJG e l'Airbus A320 EI-DSM promuovevano la Calabria, mentre l'Airbus A319 EI-IMI promuoveva il Friuli-Venezia Giulia. Entrambe le livree mantenevano solo l'impennaggio nella livrea originale Alitalia, in quanto nella livrea Calabria la fusoliera era bianca e azzurra, con una riproduzione dei bronzi di Riace e una slogan promozionale della regione; la livrea del Friuli-Venezia Giulia, invece, era bianca nella parte posteriore della fusoliera e nera con tre colibr\u00ec bianchi in quella anteriore, con la linea divisoria tra i due colori che formava anch'essa la sagoma di un colibr\u00ec. Entrambe le livree regionali vennero rimosse dopo circa un anno.\nIn occasione dell'Expo 2015 di Milano, Alitalia ed Etihad Airways, entrambe compagnie aeree sponsor dell'evento, realizzano un velivolo in livrea speciale. Alitalia color\u00f2 per la manifestazione l'Airbus A330 EI-EJM con una livrea che raffigurava nella parte anteriore il logo dell'Expo 2015, il logo Alitalia spostato quindi al centro della fusoliera accanto al logo Etihad Airways delle stesse dimensioni; i bordi dell'impennaggio riprendevano i colori di Expo. L'aereo mantenne la livrea Expo da ottobre 2014 a gennaio 2016.\nA dicembre 2014 l'Airbus A320 EI-DSW viene verniciato con una livrea speciale con il fine di promuovere la Jeep Renegade: la livrea si caratterizza per mantenere i classici colori Alitalia dell'epoca, ma con la sagoma dell'automobile in promozione stilizzata e colorata di arancione nella parte anteriore; il colore arancione si protrae sino all'impennaggio, sfumato, a volte pi\u00f9 chiaro, altre pi\u00f9 scuro. Sulla striscia verde che taglia a met\u00e0 orizzontalmente la fusoliera, c'\u00e8 lo slogan \"Destination Anywhere\". Il velivolo mantiene la livrea speciale fino all'8 aprile 2019.\nLivree SkyTeam.\nNel maggio 2009 il Boeing 767-300ER EI-DBP venne colorato con la neonata livrea dell'alleanza globale SkyTeam, di cui Alitalia fa parte; EI-DBP voler\u00e0 con questa livrea fino all'ottobre 2012, quando venne accantonato. Nel marzo 2012 due ulteriori aerei della flotta Alitalia indossano la livrea dell'alleanza: l'Embraer 190 EI-RND, consegnato proprio con questa livrea speciale, ed il Boeing 777-200ER EI-DDH. Il quarto velivolo SkyTeam, \u00e8 stato dal novembre 2013 al 4 aprile 2021, l'Airbus A330-200 EI-DIR.\nInterni e servizio di bordo.\nSu tutti i voli Alitalia era presente la rivista mensile di bordo, l\"'Ulisse Magazine.\" A bordo di voli nazionali, il servizio gratuito prevedeva la scelta fra bevande fredde come acqua, bibite o succhi, e calde come t\u00e8 o caff\u00e8. Sui voli internazionali veniva servita inoltre una confezione di snack dolci o salati ed \u00e8 previsto il servizio di boutique di bordo, chiamato \"Griffair\".\nLungo raggio.\nNei voli a lungo raggio di Alitalia, operati dagli Airbus A330-200 e dai Boeing 777-200ER, erano previste tre classi di viaggio: la Business Class, denominata \"Magnifica\" (C), la \"Premium Economy\" (Y+) e la Classe Economica, chiamata \"Economy\" (Y).\nIn tutte e tre le classi di viaggio erano previsti schermi personali per l'in-flight entertainment, la rete Wi-Fi e l'utilizzo del telefono cellulare GSM. In tutti i voli lungo raggio erano inoltre serviti uno o pi\u00f9 pasti, a seconda della durata del volo. In tutte le classi di viaggio era inoltre possibile optare per un pasto speciale, da richiedere in fase di prenotazione del volo. Il cibo e il servizio comunque variavano a seconda della classe in cui si viaggia.\nLa classe \"Magnifica\" prevedeva il passaggio dai banchi \"Sky Priority\" durante la fase di check-in, l'accesso gratuito alle \"lounges\" Alitalia e convenzionate nell'aeroporto di partenza o di scalo e, a bordo, poltrone reclinabili a 180 gradi e un kit volo. La classe \"Premium Economy\" prevedeva il passaggio dai banchi check in prioritari e, a bordo, poltrone reclinabili di 120 gradi e, anche in questo caso un kit notte. La classe \"Economy\", infine, prevedeva il viaggio in poltrone con una reclinazione inferiore a quelle delle classi \"Magnifica\" e \"Premium Economy\". Veniva servito un solo pasto caldo e uno snack o la colazione; un terzo pasto, consistente in uno snack, veniva servito nei voli pi\u00f9 lunghi di 11 ore.\nCorto e medio raggio.\nSi identificano con i voli di corto raggio i voli nazionali all'interno dell'Italia, e con medio raggio i voli con destinazione l'Europa, il Maghreb o il Medio Oriente. Questi voli erano operati o con gli Embraer E-Jets di Alitalia CityLiner o con i velivoli della famiglia Airbus A320. Nei voli di corto raggio era presente solo il servizio di bevande a scelta, mentre per i voli internazionali era previsto almeno un pasto.\nLa classe \"Business Class Medio Raggio\", una volta chiamata \"Ottima\", prevedeva il passaggio ai banchi check-in dedicati, l'accesso gratuito alle \"lounges\" e l'imbarco prioritario. A bordo, il posto centrale veniva lasciato libero e allestito a tavolino; sui voli internazionali, era inoltre servito un pasto caldo e dopo le ore 12:00 nei voli di durata superiore alle 2 ore, un aperitivo.\nLa classe \"Economy\" invece, prevedeva sui voli nazionali solo il servizio di bevande, sui voli internazionali uno snack e sui voli di durata superiore alle 3 ore un panino a scelta. Solo sui voli da e verso Tel Aviv-Ben-Gurion veniva servito un pasto caldo equivalente ai voli di lungo raggio.\nLe Lounges Alitalia.\nL'accesso alle \"lounges\" era riservato esclusivamente ai seguenti passeggeri Alitalia muniti di titolo di viaggio, in partenza o in transito:\nProgramma fedelt\u00e0.\nIl programma frequent flyer di Alitalia era chiamato \"MilleMiglia\" ed era valido in ogni volo effettuato con Alitalia, con le compagnie dell'alleanza SkyTeam e con le altre societ\u00e0 partner. Raggiunto un certo numero di miglia si accedeva di diritto ai club esclusivi \"Ulisse\", \"Freccia Alata\", \"Freccia Alata Plus\" e \"Freccia Alata per Sempre\".\nA fine 2012 Alitalia cre\u00f2 Alitalia Loyalty S.p.A. come unit\u00e0 autonoma e indipendente, a cui fu ceduta per 150 milioni di euro la gestione e lo sviluppo del Programma \"MilleMiglia\".\nIncidenti e sicurezza.\nNel corso della sua storia Alitalia fu coinvolta direttamente in 28 incidenti aerei, 10 dei quali mortali. A questi ne vanno aggiunti 2 nei quali rimasero coinvolte compagnie aeree operanti per suo conto. L'ultimo incidente aereo fatale che coinvolse direttamente Alitalia fu il volo Alitalia 404 del 14 novembre 1990, in volo da Milano-Linate, Italia a Zurigo, Svizzera. L'ultimo volo che caus\u00f2 perdite di persone gestito da una compagnia operante per conto di Alitalia fu il volo Alitalia 1553 del 25 febbraio 1999 da Cagliari a Genova, operato da Minerva Airlines.\nLa \"Jacdec\", organizzazione tedesca che stila ogni anno l'indice di sicurezza delle varie compagnie aeree, nel 2020 ha attribuito ad Alitalia la 37\u00aa posizione su 100 compagnie analizzate, e un punteggio di 0,112 (dove il punteggio corrispondente a maggior sicurezza \u00e8 0,0).\nPremi e riconoscimenti.\nNel 2019 Alitalia ottenne da Skytrax una valutazione di 3 stelle su 5, piazzandosi alla 72\u00aa posizione complessiva tra le linee aeree mondiali, in leggero miglioramento rispetto alla 75\u00aa posizione dell'anno precedente. \nSempre nel 2019 Alitalia vinse per il decimo anno consecutivo il premio \"Best Airline Cuisine\" (Miglior cucina in una compagnia aerea) e per la seconda volta consecutiva il premio \"Best Business-Class Seat Design\" (Migliori sedili di classe Business), ambedue conferiti dalla rivista \"Global Traveler USA\"."}
{"id": "5240074", "revid": "173469", "url": "https://it.wikipedia.org/wiki?curid=5240074", "title": "Palazzo d'Orleans", "text": ""}
{"id": "5240075", "revid": "173469", "url": "https://it.wikipedia.org/wiki?curid=5240075", "title": "Parco d'Orleans", "text": ""}
{"id": "5240077", "revid": "1543377", "url": "https://it.wikipedia.org/wiki?curid=5240077", "title": "Canadian Security Intelligence Service", "text": "Il Canadian Security Intelligence Service (CSIS, in ]; in francese: \"Service Canadien du renseignement de s\u00e9curit\u00e9, SCRS\") \u00e8 il principale servizio di intelligence nazionale del Canada. Esso \u00e8 responsabile della raccolta, l'analisi, reporting e diffusione di informazioni sulle minacce per la sicurezza nazionale, spionaggio e controspionaggio, e per le operazioni, sotto copertura e ufficiali, in Canada e all'estero."}
{"id": "5240078", "revid": "1784492", "url": "https://it.wikipedia.org/wiki?curid=5240078", "title": "Antal Lyka", "text": "Carriera.\nGioc\u00f2 quasi tutta la carriera nel Ferencvaros, vincendo 3 campionati ungheresi (1926\u201327, 1931\u201332, 1933\u201334), 3 coppe nazionali (1928, 1933, 1935) e 2 Coppe Mitropa (1928, 1937).\nGuid\u00f2 il Ferencvaros anche da allenatore, vincendo un campionato (1948\u201349) anche in questa veste. Sedette poi sulkle panchine di diverse altre squadre fra Ungheria e Iugoslavia."}
{"id": "5240079", "revid": "178039", "url": "https://it.wikipedia.org/wiki?curid=5240079", "title": "Noleggio auto", "text": "Un noleggio auto o \"autonoleggio\" \u00e8 una societ\u00e0 che affitta automobili per periodi di tempo pi\u00f9 o meno lunghi (da poche ore ad alcuni anni). Spesso sono societ\u00e0 con numerose sedi. Sono posizionate soprattutto nei pressi dei nodi principali, come aeroporti, porti, stazioni ferroviarie. La maggior parte offre dei servizi di prenotazione e gestione online.\nQueste societ\u00e0 servono persone che necessitano temporaneamente di un veicolo, come turisti, viaggiatori, persone che non dispongono della propria automobile. Oltre alle auto, il settore \u00e8 composto anche da societ\u00e0 di affitto di semoventi, furgoni, moto, scooter, e altri mezzi. Le agenzie offrono anche servizi extra, quali il GPS, telepass, seggiolini per bambini, carrelli, e altri.\nStoria.\nCavalli, carri, carrozze e simili sono stati affittati da tempo immemorabile. Il primo esempio di auto offerta in affitto risale al 1904, mentre la prima societ\u00e0 del settore, la tedesca \"Sixt\" fu fondata nel 1912, con tre auto disponibili.\n\"Joe Saunders\" di Omaha, Nebraska inizio con il prestito di una Ford Model T nel 1916, solo nell'anno successivo la sua compagnia aveva 18 Ford Model T al prezzo di 10 centesimi per chilometro. Il nome della societ\u00e0 divenne \"Saunders drive - it - yourself\" e successivamente \"Saunders Sistem\". Nel 1926 la societ\u00e0 operava in 56 citt\u00e0, venne acquistata dalla Avis nel 1955.\nUn primo concorrente di Saunders fu la Walter L. Jacobs, con sede a Chicago, aperta nel 1918 con dodici Ford Model T, acquistata nel 1923 da John Hertz.\nIn Gran Bretagna, il noleggio auto \u00e8 iniziato con Godfrey Davis, nel 1920, e acquistato da Europcar nel 1981 .\nTipi di formule.\nEsistono tre principali formule per poter noleggiare un'auto senza conducente, il noleggio a breve termine, il noleggio a lungo termine e il leasing. \nModello di business.\nLe aziende che operano nel noleggio auto sono proprietarie di una flotta di veicoli che affittano o concedono in leasing a privati o altre aziende. La flotta pu\u00f2 essere di propriet\u00e0 dell'azienda (detti \"veicoli a rischio\" perch\u00e9 l'azienda non sa se il veicolo sar\u00e0 rivenduto quando sar\u00e0 fuori servizio), possono essere affittati, oppure si pu\u00f2 creare un programma detto \"buy-back\" attraverso un produttore o un braccio finanziario del costruttore (conosciuti come \"veicoli riacquisiti\" perch\u00e9 il produttore decide un prezzo di acquisto iniziale e uno di riscatto arrivato a un determinato periodo).\nPer rinnovare la flotta di auto le aziende hanno diverse soluzioni, come la possibilit\u00e0 di acquisto diretto dell'auto da chi l'ha noleggiata a prezzo di mercato, oppure attraverso la messa all'asta di uno o pi\u00f9 veicoli.\nVeicoli.\nI mezzi disponibili sono molteplici e delle pi\u00f9 varie esigenze, dalla city car, al furgone, all'auto di lusso, al camion finanche gli scooter e moto. Sono inoltre presenti modelli di prestigio oppure elettrici o ibridi. Altre societ\u00e0 sono specializzate nell'affittare auto storiche, come \"Rent-a-Wreck\". Le agenzie si trovano normalmente negli aeroporti, nelle grandi citt\u00e0, ma anche nei centri turistici.\nPer consentire una classificazione uniforme e facile per confrontare i prezzi di noleggio auto, lAssociazione di autonoleggio del settore sistemi e standard\" (ACRISS) ha sviluppato il sistema di codifica ACRISS Car Classification Code. Questo descrive la dimensione, numero di porte, il tipo di cambio (manuale / automatico), e se la vettura \u00e8 dotata di aria condizionata, codificato in quattro lettere. Classificazioni aggiuntive in base ai numeri dei sedili e il volume del tronco sono stati fissati anche dalla Belgian Rent\"'."}
{"id": "5240081", "revid": "707291", "url": "https://it.wikipedia.org/wiki?curid=5240081", "title": "Tram SRTO serie 200", "text": ""}
{"id": "5240082", "revid": "298229", "url": "https://it.wikipedia.org/wiki?curid=5240082", "title": "Nazionale di hockey su pista femminile del Brasile", "text": "La nazionale di hockey su pista femminile del Brasile \u00e8 la selezione femminile di hockey su pista che rappresenta il Brasile in ambito internazionale.\nAttiva dal 1994, opera sotto la giurisdizione della Federazione di pattinaggio del Brasile."}
{"id": "5240084", "revid": "707291", "url": "https://it.wikipedia.org/wiki?curid=5240084", "title": "Tram SRTO serie 300", "text": ""}
{"id": "5240086", "revid": "1494169", "url": "https://it.wikipedia.org/wiki?curid=5240086", "title": "Ooh Boy", "text": ""}
{"id": "5240087", "revid": "228587", "url": "https://it.wikipedia.org/wiki?curid=5240087", "title": "Boy Oh Boy", "text": ""}
{"id": "5240089", "revid": "707291", "url": "https://it.wikipedia.org/wiki?curid=5240089", "title": "Tram SRTO serie Ringhoffer", "text": ""}
{"id": "5240090", "revid": "287204", "url": "https://it.wikipedia.org/wiki?curid=5240090", "title": "Boy Oh Boy (singolo)", "text": ""}
{"id": "5240091", "revid": "287204", "url": "https://it.wikipedia.org/wiki?curid=5240091", "title": "Ooh Boy (singolo)", "text": ""}
{"id": "5240092", "revid": "707291", "url": "https://it.wikipedia.org/wiki?curid=5240092", "title": "Tram SRTO serie 400", "text": ""}
{"id": "5240093", "revid": "38120", "url": "https://it.wikipedia.org/wiki?curid=5240093", "title": "Boy oh boy", "text": ""}
{"id": "5240094", "revid": "38120", "url": "https://it.wikipedia.org/wiki?curid=5240094", "title": "Ooh boy", "text": ""}
{"id": "5240095", "revid": "38120", "url": "https://it.wikipedia.org/wiki?curid=5240095", "title": "Boy oh Boy", "text": ""}
{"id": "5240096", "revid": "707291", "url": "https://it.wikipedia.org/wiki?curid=5240096", "title": "Tram ATAC ad assi radiali", "text": ""}
{"id": "5240097", "revid": "298229", "url": "https://it.wikipedia.org/wiki?curid=5240097", "title": "Nazionale di hockey su pista femminile del Cile", "text": "La nazionale di hockey su pista femminile del Cile \u00e8 la selezione femminile di hockey su pista che rappresenta il Cile in ambito internazionale.\nAttiva dal 1996, opera sotto la giurisdizione della Federazione di pattinaggio del Cile."}
{"id": "5240112", "revid": "707291", "url": "https://it.wikipedia.org/wiki?curid=5240112", "title": "Tram ATAC a truck", "text": ""}
{"id": "5240113", "revid": "298229", "url": "https://it.wikipedia.org/wiki?curid=5240113", "title": "Nazionale di hockey su pista femminile della Colombia", "text": "La nazionale di hockey su pista femminile della Colombia \u00e8 la selezione femminile di hockey su pista che rappresenta la Colombia in ambito internazionale.\nAttiva dal 1998, opera sotto la giurisdizione della Federazione di pattinaggio della Colombia."}
{"id": "5240114", "revid": "707291", "url": "https://it.wikipedia.org/wiki?curid=5240114", "title": "Tram ATAC serie 2000", "text": ""}
{"id": "5240115", "revid": "707291", "url": "https://it.wikipedia.org/wiki?curid=5240115", "title": "Tram ATAC serie rinnovate", "text": ""}
{"id": "5240116", "revid": "729019", "url": "https://it.wikipedia.org/wiki?curid=5240116", "title": "Stazione di Lison (Italia)", "text": "La stazione di Lison \u00e8 una fermata ferroviaria posta lungo la linea Venezia-Trieste, a servizio della frazione di Lison, nel comune di Portogruaro.\nStoria.\nLa stazione venne attivata nel 1886.\nStrutture e impianti.\nLa fermata dispone di due binari dotati di marciapiede.\nMovimento.\nLa fermata \u00e8 servita da treni regionali svolti da Trenitalia nell'ambito del contratto di servizio stipulato con le Regioni interessate."}
{"id": "5240117", "revid": "707291", "url": "https://it.wikipedia.org/wiki?curid=5240117", "title": "Tram ATAC rotabili di servizio", "text": ""}
{"id": "5240119", "revid": "4175", "url": "https://it.wikipedia.org/wiki?curid=5240119", "title": "Nazionale di hockey su pista femminile degli Stati Uniti d'America", "text": "La nazionale di hockey su pista femminile degli Stati Uniti d'America \u00e8 la selezione femminile di hockey su pista che rappresenta gli Stati Uniti d'America in ambito internazionale.\nAttiva dal 1992, opera sotto la giurisdizione della Federazione di pattinaggio degli Stati Uniti."}
{"id": "5240120", "revid": "707291", "url": "https://it.wikipedia.org/wiki?curid=5240120", "title": "Tram ATAC 2P1", "text": ""}
{"id": "5240122", "revid": "38120", "url": "https://it.wikipedia.org/wiki?curid=5240122", "title": "Oh, Boy", "text": ""}
{"id": "5240124", "revid": "38120", "url": "https://it.wikipedia.org/wiki?curid=5240124", "title": "Oh, Boy!", "text": ""}
{"id": "5240125", "revid": "707291", "url": "https://it.wikipedia.org/wiki?curid=5240125", "title": "Tram ATAC serie 2500", "text": ""}
{"id": "5240127", "revid": "38120", "url": "https://it.wikipedia.org/wiki?curid=5240127", "title": "Oh Boy!", "text": ""}
{"id": "5240128", "revid": "729019", "url": "https://it.wikipedia.org/wiki?curid=5240128", "title": "Stazione di Ceggia", "text": "La stazione di Ceggia \u00e8 una stazione ferroviaria posta lungo la linea ferroviaria Venezia-Trieste, a servizio del comune di Ceggia.\nStrutture e impianti.\nLa fermata dispone di due binari dotati di marciapiede.\nNel 1956 venne messo in opera un Apparato Centrale Elettrico a leve individuali con Blocco Elettrico Manuale.\nFu importante il raccordo con il zuccherificio di Ceggia, attivato con la fabbrica nel 1929 e dismesso nel 1997.\nNel 1999 venne dismesso l'apparato e l'Ufficio Movimento demolito.\nMovimento.\nLa stazione \u00e8 servita da treni regionali svolti da Trenitalia nell'ambito del contratto di servizio stipulato con le regioni interessate."}
{"id": "5240129", "revid": "287204", "url": "https://it.wikipedia.org/wiki?curid=5240129", "title": "Oh Boy! (film)", "text": ""}
{"id": "5240130", "revid": "339392", "url": "https://it.wikipedia.org/wiki?curid=5240130", "title": "Tram ATAC serie 7000", "text": ""}
{"id": "5240131", "revid": "287204", "url": "https://it.wikipedia.org/wiki?curid=5240131", "title": "Oh Boy (film)", "text": ""}
{"id": "5240132", "revid": "287204", "url": "https://it.wikipedia.org/wiki?curid=5240132", "title": "Oh Boy (singolo)", "text": ""}
{"id": "5240133", "revid": "287204", "url": "https://it.wikipedia.org/wiki?curid=5240133", "title": "Oh Boy (album)", "text": ""}
{"id": "5240135", "revid": "707291", "url": "https://it.wikipedia.org/wiki?curid=5240135", "title": "Tram ATAC serie 5000", "text": ""}
{"id": "5240136", "revid": "729019", "url": "https://it.wikipedia.org/wiki?curid=5240136", "title": "Stazione di Fossalta di Piave", "text": "La stazione di Fossalta di Piave \u00e8 una stazione ferroviaria posta lungo la linea ferroviaria Venezia-Trieste, a servizio del comune di Fossalta di Piave.\n\u00c8 localizzata in comune di Musile di Piave, in localit\u00e0 Ca' Malipiero.\nMovimento.\nLa stazione \u00e8 servita da treni regionali svolti da Trenitalia nell'ambito del contratto di servizio stipulato con le regioni interessate."}
{"id": "5240139", "revid": "707291", "url": "https://it.wikipedia.org/wiki?curid=5240139", "title": "Tram ATAC serie 8000", "text": ""}
{"id": "5240140", "revid": "707291", "url": "https://it.wikipedia.org/wiki?curid=5240140", "title": "Tram ATAC serie 9000", "text": ""}
{"id": "5240141", "revid": "486946", "url": "https://it.wikipedia.org/wiki?curid=5240141", "title": "Gazovik Orenburg", "text": ""}
{"id": "5240142", "revid": "1573940", "url": "https://it.wikipedia.org/wiki?curid=5240142", "title": "Pisanianura grimaldii", "text": "Pisanianura grimaldii () \u00e8 una specie di molluschi gasteropodi della sottoclasse Caenogastropoda. \u00c8 l'unica specie esistente del genere Pisanianura. \nDescrizione.\nIl guscio \u00e8 solido e lucido. La spirale conica, appuntita in alto, composta da 8 spire appena convesse, separate da una sutura poco profonda. La protoconca \u00e8 finemente e regolarmente reticolare. La scultura del resto della conchiglia \u00e8 costituita da numerose corde ricorrenti, alternativamente pi\u00f9 forti e pi\u00f9 deboli, e da piccole pieghe longitudinali sporgenti, anch'esse numerose che si protraggono un po' obliquamente da un giro all'altro e determinano, nei punti di incontro con le corde spirali, tubercoli tondeggianti che hanno l'aspetto di piccole perle. Apertura ovale, angolare in alto e terminante alla base in un canale obliquo e brevissimo. Columella contorta, arcuata, ricoperta da un callo sottile. Labre arrotondate, svasate, fortemente ispessite all'interno, affilate e finemente dentellate al bordo. Colorazione di un rosa garofano su cui spiccano in bianco i rilievi della scultura. Parte superiore della guglia di colore ambra; all'interno dell'apertura bianco. Opercolo corneo e sottile.\nDistribuzione e habitat.\nDistribuita nell'oceano Atlantico nord-orientale, oceano Indiano sud-occidentale e sud-ovest del Pacifico, a 700- m."}
{"id": "5240144", "revid": "436907", "url": "https://it.wikipedia.org/wiki?curid=5240144", "title": "La bionda", "text": ""}
{"id": "5240145", "revid": "38120", "url": "https://it.wikipedia.org/wiki?curid=5240145", "title": "La Bionda", "text": ""}
{"id": "5240148", "revid": "92723", "url": "https://it.wikipedia.org/wiki?curid=5240148", "title": "FINA Water Polo World League 2015 (maschile)", "text": "La World League maschile di pallanuoto 2015 (\"FINA Water Polo World League 2015\") \u00e8 stata la 14\u00aa edizione della manifestazione che viene organizzata annualmente dalla FINA. Il torneo si \u00e8 svolto in due fasi, un turno di qualificazione e la \"Super Final\", in programma a Bergamo dal 23 al 28 giugno 2015. La Serbia, squadra vincitrice della Super Final, ha ottenuto la qualificazione al torneo olimpico di Rio de Janeiro 2016.\nLa competizione \u00e8 partita ufficialmente il 18 novembre 2014 con i gironi di qualificazione europei, mentre il torneo intercontinentale di qualificazione si \u00e8 giocato tra il 30 marzo e il 4 aprile 2015.\nTurno di qualificazione.\nEuropa.\nLe 13 squadre europee sono state divise in tre gironi disputati con gare di andata e ritorno dal 18 novembre 2014 al 14 aprile 2015. Si sono qualificate alla \"Super Final\" le prime in classifica di ciascun girone. In qualit\u00e0 di Paese ospitante, l'Italia \u00e8 stata ammessa di diritto alla \"Super Final\".\nTorneo intercontinentale.\nIl torneo di qualificazione intercontinentale si \u00e8 svolto dal 30 marzo al 4 aprile a Corona del Mar, quartiere di Newport Beach, in California (USA). Le squadre sono state divise in due gironi all'italiana, conclusi i quali sono stati disputati tre turni a eliminazione diretta, con gli incroci stabiliti in base al piazzamento nel girone. Le semifinaliste si sono qualificate alla \"Super Final\".\nSuper Final.\nSi \u00e8 disputata a Bergamo dal 23 al 28 giugno 2015."}
{"id": "5240149", "revid": "585241", "url": "https://it.wikipedia.org/wiki?curid=5240149", "title": "Nea Smirni", "text": ""}
{"id": "5240151", "revid": "38120", "url": "https://it.wikipedia.org/wiki?curid=5240151", "title": "La bionda (fumetto)", "text": ""}
{"id": "5240152", "revid": "173469", "url": "https://it.wikipedia.org/wiki?curid=5240152", "title": "Maria Giovanna d'Asburgo-Lorena", "text": ""}
{"id": "5240155", "revid": "767487", "url": "https://it.wikipedia.org/wiki?curid=5240155", "title": "Harstad Idrettslag", "text": "L'Harstad Idrettslag, meglio noto come Harstad, \u00e8 una societ\u00e0 calcistica norvegese con sede nella citt\u00e0 di Harstad. Milita nella 3. divisjon, la quarta divisione del campionato norvegese."}
{"id": "5240156", "revid": "287204", "url": "https://it.wikipedia.org/wiki?curid=5240156", "title": "Panionios Gymnastikos Syllogos Smyrnis", "text": ""}
{"id": "5240168", "revid": "287204", "url": "https://it.wikipedia.org/wiki?curid=5240168", "title": "High Energy (singolo)", "text": ""}
{"id": "5240169", "revid": "332094", "url": "https://it.wikipedia.org/wiki?curid=5240169", "title": "Yak-4", "text": ""}
{"id": "5240170", "revid": "287204", "url": "https://it.wikipedia.org/wiki?curid=5240170", "title": "High Energy (Evelyn Thomas)", "text": ""}
{"id": "5240172", "revid": "287204", "url": "https://it.wikipedia.org/wiki?curid=5240172", "title": "High Energy (The Supremes)", "text": ""}
{"id": "5240183", "revid": "287204", "url": "https://it.wikipedia.org/wiki?curid=5240183", "title": "Panionios Gymnastikos Syllogos Smyrnis 2011-2012", "text": ""}
{"id": "5240184", "revid": "122826944", "url": "https://it.wikipedia.org/wiki?curid=5240184", "title": "La Jeune Belgique", "text": "La Jeune Belgique (in francese \"Il Giovane Belgio\") fu un movimento e una societ\u00e0 letteraria belga che pubblic\u00f2 tra il 1881 e il 1897 una omonima rivista letteraria in lingua francese, \"La Jeune Belgique\". La societ\u00e0 fu fondata dal poeta belga Max Waller. Contribuirono alla redazione anche Georges Rodenbach, Eugene Demolder, \u00c9mile Verhaeren, Maurice Maeterlinck, Albert Giraud, Georges Eekhoud, Camille Lemonnier e Auguste Jennart."}
{"id": "5240185", "revid": "125010381", "url": "https://it.wikipedia.org/wiki?curid=5240185", "title": "Storia del nudo artistico", "text": "L'evoluzione della storia del nudo artistico \u00e8 parallela a quella della storia dell'arte nella sua generalit\u00e0, fatta debita eccezione per le specificit\u00e0 derivanti dal differente grado di accettazione delle scene di nudit\u00e0 da parte delle varie forme di societ\u00e0 e cultura che si sono succedute nel mondo durante il corso dei secoli e dei millenni.\nQuello del nudo \u00e8 un tema artistico consistente nella rappresentazione all'interno dei vari media artistici - pittura e scultura in primis, ma anche in fotografia e nel cinema - della forma del corpo umano (sia maschile sia femminile) nudo o seminudo; questo \u00e8 considerato una delle classificazioni principali dell'opera d'arte in accademia. La nudit\u00e0 in arte viene a riflettere nel suo insieme le norme sociali presenti, sia in ambito di estetica che nella concezione di morale, del tempo e del luogo in cui \u00e8 stata eseguita l'opera. Molte sono le culture che tollerano la nudit\u00e0 nell'arte assai pi\u00f9 di quanto non tollerino la nudit\u00e0 nella vita reale, con diversi parametri su ci\u00f2 che \u00e8 considerato accettabile o meno.\nCome genere quello del nudo \u00e8 una questione complessa da affrontare per le sue numerose varianti, sia formali che estetiche ed iconografiche, e vi sono storici dell'arte che giungono a considerarlo come uno dei pi\u00f9 importanti, se non quello di maggior importanza in assoluto, nella storia dell'arte occidentale; secondo lo storico, saggista e critico spagnolo Francisco Calvo Serraller, \u00abla nudit\u00e0 non \u00e8 solo una forma d'arte, ma \u00e8 la stessa spiegazione - o logica - dell'arte occidentale: il punto drammatico od incrocio tra il naturale e il cielo, tra l'ideale e il vero, tra il carnale e lo spirituale, in definitiva tra il corpo e l'anima\u00bb. Anche Javier Port\u00fas, curatore d'arte e conservatore del Museo del Prado, ritiene che \u00abda secoli il nudo \u00e8 stato la forma d'arte per eccellenza presente in Occidente, potendo esso esprimere al meglio tutti gli altri valori attraverso il colore e la materia pittorica\u00bb..\nAnche se spesso associato con l'erotismo, il nudo pu\u00f2 in realt\u00e0 acquisire varie interpretazioni e significati alternativi, da quello inerente alla mitologia e alla religione, allo studio di anatomia o, infine, anche - per le sue qualit\u00e0 intrinseche - quello di massima rappresentazione possibile dell'ideale (nel senso di bene, come principio o valore etico da perseguire) di Bellezza e perfezione estetica, come accade ad esempio nell'arte figurativa dell'antica Grecia. La sua rappresentazione \u00e8 variata secondo i valori sociali e culturali di ogni epoca storica e di ogni popolazione, e come per i Greci il corpo \u00e8 stato un motivo di orgoglio cos\u00ec per gli ebrei - e di conseguenza per il successivo cristianesimo - si \u00e8 rivelato invece fonte d'estremo d'imbarazzo, condizione degli schiavi e dei miserabili.\nLo studio e la rappresentazione artistica del corpo umano \u00e8 stata una costante in tutta la storia dell'arte, dalla preistoria, con la \"Venere di Willendorf\", per fare solamente uno degli esempi pi\u00f9 conosciuti. Una delle culture in cui maggiormente \u00e8 proliferata la rappresentazione della nudit\u00e0 artistica \u00e8 stata quella del mondo classico nell'antichit\u00e0 greco-romana, ov'\u00e8 stata presto concepita come ideale (come accade nel nudo eroico), estetico ma anche etico di perfezione e \"bellezza assoluta\"; concetto questo che \u00e8 perdurato nel classicismo, condizionando in buona parte la percezione della civilt\u00e0 occidentale nei confronti non solo del nudo ma anche dell'arte nel suo complesso.\nDurante il Medioevo la rappresentazione artistica si \u00e8 limitata ai temi pi\u00f9 specificamente religiosi e trattati dalla teologia, basati su brani della \"Bibbia\", il testo sacro cristiano; solamente in tal maniera se ne poteva giustificare la resa nelle varie forme d'arte. Con l'avvio del Rinascimento a partire dalla met\u00e0 del XV secolo la nuova cultura derivata dall'umanesimo prese una direzione decisamente improntata ad un sempre maggior antropocentrismo; ci\u00f2 ha portato al ritorno in grande stile del nudo artistico dopo lunghi secoli di occultamento ed affiancando cos\u00ec ai soliti soggetti religiosi dei secoli precedenti anche quelli storico-mitologici risalenti al paganesimo, soprattutto sotto forma di allegoria.\n\u00c8 stato poi nel XIX secolo, soprattutto con l'impressionismo, che il nudo ha cominciato a perdere il suo carattere eminentemente iconografico per esser rappresentato nelle sue qualit\u00e0 estetiche molto pi\u00f9 semplicemente profane: l'immagine nuda, sensuale ed auto referenziale prese cos\u00ec un poco alla volta il sopravvento.\nGli studi attorno al nudo nella sua qualit\u00e0 di genere artistico si sono concentrati nell'analisi fattane dalla semiotica, innanzitutto nel rapporto inerente tra opera e spettatore, cos\u00ec come anche nello studio delle relazioni di genere; il femminismo ha criticato l'utilizzo del nudo in quanto oggettivazione della forma del corpo umano femminile il quale confermerebbe cos\u00ec il dominio all'interno della societ\u00e0 occidentale dell'ideologia patriarcale.\nArtisti come Lucian Freud e Jenny Saville hanno sviluppato una sorta di nudo non idealizzato nel tentativo di eliminare il concetto tradizionale di nudit\u00e0, andando a cercarne l'essenza al di l\u00e0 e al di fuori dell'idea di bellezza e distinzione discriminante data dall'identit\u00e0 di genere.\nPreistoria.\nL'arte preistorica si \u00e8 sviluppata a partire dall'et\u00e0 della pietra (tra il Paleolitico superiore, il Mesolitico ed il Neolitico) per arrivare fino all'et\u00e0 dei metalli, periodi in cui sono emerse le prime manifestazioni e segni di ci\u00f2 che si pu\u00f2 di buon grado considerare come una forma di vera e propria creazione artistica prodotta dall'essere umano.\nDurante la terza ed ultima suddivisione del Paleolitico, dal 25 all'8.000 a.C. all'incirca, l'uomo \u00e8 stato impegnato nella caccia ed ha vissuto perlopi\u00f9 all'interno di ripari naturali (grotte e caverne), producendo innanzi tutto la cosiddetta pittura rupestre. Dopo un periodo di transizione durato all'incirca dall'8.000 al 6.000 a.C., tra il 6.000 e il 3.000 a.C. divenne sedentario, cominciando a dedicarsi al settore dell'agricoltura e creando sistemi sociali di convivenza civile (a volte anche estremamente complessi); dando sempre pi\u00f9 importanza al sentimento religioso-spirituale e con la relativa produzione di manufatti nell'artigianato. Infine tra il 3.000 e il 1.000 a.C. sorsero le prime civilt\u00e0 protostoriche.\nNell'arte paleolitica il nudo \u00e8 fortemente correlato al culto delle divinit\u00e0 della fertilit\u00e0, come appare nelle prime raffigurazioni della forma del corpo umano femminile, le cosiddette \"Veneri paleolitiche\"; dalle forme solitamente obese, con fianchi pi\u00f9 che generosi e seni sporgenti e/o cadenti. La maggior parte di esse provengono dal periodo aurignaziano e sono generalmente scolpite in pietra calcarea, avorio o pietra ollare; le pi\u00f9 note, oltre alla \"Venere di Willendorf\", sono la \"Venere di Lespugue\", la \"Venere di Savignano\", la \"Venere di Laussel\" e la \"Venere di Doln\u00ed V\u011bstonice\".\nA livello di sesso maschile \u00e8 gi\u00e0 presente un certo simbolismo fallico (il pene rappresentato in stato di erezione), sia in forma isolata che nel corpo intero; si trattava di un segno di fertilit\u00e0, come nel disegno del cosiddetto \"Gigante di Cerne Abbas\" situato a Dorset in Inghilterra.\nNella pittura rupestre gi\u00e0 menzionata, particolarmente in quella sviluppatasi nell'arte rupestre paleolitica nella Spagna del nord (la zona \"franco-cantabrica\") e nelle Pitture rupestri del bacino del Mediterraneo nella penisola iberica, si possono trovare scene di caccia in comune o riti e danze in cui la figura umana, ridotta a tratti schematici, viene rappresentata talvolta evidenziandone l'organo sessuale maschile e femminile (probabilmente in associazione ad un qualche rito di fertilit\u00e0 comunitario). Alcuni esempi di ci\u00f2 si trovano nelle \"grotte di El Cogul\", a Valltorta e ad Alpera.\nAntichit\u00e0.\nPossono essere comprese nella definizione di produzioni artistiche della prima et\u00e0 storica le opere delle grandi civilt\u00e0 del Medio Oriente, l'antico Egitto e la Mesopotamia le quali ben presto si mettono in evidenza su tutte, ma vengono a comprendere anche le prime manifestazioni artistiche della maggior parte dei popoli e delle civilt\u00e0 pi\u00f9 antiche presenti in tutti i continenti. Uno dei maggiori progressi avvenuti in questo periodo fu l'invenzione della scrittura, generata principalmente dalla necessit\u00e0 di tenere un'accurata registrazione di tipo economico-commerciale.\nNelle prime forme religiose sviluppatesi, tramite la mitologia sumera e la religione egizia, l'arcaico culto della Dea \"Madre Terra\" (la Grande Madre o Madre Natura) \u00e8 stato associato con divinit\u00e0 antropomorfe di nuovo tipo le quali ricollegano la forma del corpo umano femminile con la Natura, in quanto entrambe sono essenzialmente generatrici di Vita.\nAntico Egitto.\n \nSecondo la cosmogonia egizia gli D\u00e8i gemelli Geb e Nut rappresentavano rispettivamente la Terra (maschile) e il Cielo (femminile), dalla cui unione sarebbero poi nati uno dopo l'altro tutti gli elementi del mondo. In altri casi le figure divine sono legate agli elementi della Cosmologia, come la Dea Ishtar identificata col pianeta Venere la qual viene generalmente rappresentata alata, nuda e con una mezzaluna sopra la testa.\nAltre rappresentazioni della Grande Madre includono poi figure a petto nudo e con i seni prominenti, come la famosa Dea dei serpenti della civilt\u00e0 minoica (1.600 a.C.). Tutte queste rappresentazioni sono state il punto di partenza per l'iconografia successiva delle D\u00e8e greche e romane, Artemide-Diana, Demetra-Cerere su tutte.\nNell'antico Egitto era ben presente la nudit\u00e0 parziale, naturalmente raffigurata nelle scene di corte, in particolare all'interno di feste e celebrazioni che includevano anche la danza e il canto; ma \u00e8 presente anche nei soggetti religiosi e molte tra le divinit\u00e0 antropomorfiche appaiono nude o seminude, sia nella statuaria che nei dipinti murali. Appare inoltre nella rappresentazione dell'essere umano, dal Faraone agli schiavi, dagli ufficiali di pi\u00f9 alto rango ai militari comuni, fino allo \"Scriba seduto\" conservato al museo del Louvre.\nNon vi \u00e8 alcun dubbio che a causa del clima molto caldo gli egizi si fossero abituati ad utilizzare pochi vestiti e di fattura leggera, perizomi e una specie di kilt per gli uomini da mettere attorno ai fianchi e vestiti di lino semitrasparenti per le donne. Questo si riflette anche nell'arte popolare in scene dove vengono mostrate celebrazioni e cerimonie di corte, oltre che nelle raffigurazioni del lavoro quotidiano di contadini, artigiani, pastori e pescatori. Inoltre nelle scene di guerra viene fatto mostrare lo stato pietoso e sottomesso dei prigionieri proprio attraverso la loro completa condizione di nudit\u00e0.\nLa pittura \u00e8 caratterizzata principalmente da una sovrapposizione di piani nelle figure presentate, usando un criterio eminentemente gerarchico; canonica \u00e8 la visuale o punto di vista di profilo consistente nel rappresentare testa ed arti visti esclusivamente di profilo, ma con le spalle e gli occhi visti dal davanti. Tra le opere che sono giunte fino a noi, in pittura e scultura, ove \u00e8 percepibile il parziale o completo nudo artistico vi sono l'\"Offerente\" esposto al Louvre o la \"Ragazza che suona l'arpa\" al British Museum..\nNelle statue monumentali, quelle di Rahotep assieme alla moglie Nofret e quella di Micerino con la sposa Khamerernebty II, lasciano intravedere oltre il tessuto di lino semitrasparente la loro nudit\u00e0. Nella pittura murale, esempi di nudo si possono trovare nella \"tomba di Nath\", il ragioniere-contabile di Thutmose IV o nella \"tomba dei medici\" a Saqqara; mentre all'interno della tomba di Tutankhamon \u00e8 stata ritrovata una statua del faraone nudo, in rappresentanza di Ihi il figlio della Dea Hathor.\nMesopotamia e Vicino Oriente.\nContrariamente a quanto si verifica in terra egizia, nella cronologicamente e geograficamente prossima \"terra tra i due fiumi\" la nudit\u00e0 \u00e8 praticamente sconosciuta, tranne che nel caso di qualche rilievo assiro, come quello di \"Assurbanipal che caccia i leoni\" ove il re appare ritratto a torso nudo, o in alcune scene di tortura nei confronti dei prigionieri di guerra.\nDal lato femminile si ritrovano dei seni nudi solamente in una statuina in bronzo di epoca caldea che rappresenta una giovane canefora. Sono infine state trovate tracce di rappresentazione della nudit\u00e0 anche nell'arte fenicia ed ebraica, in cui la legge mosaica proibiva rigorosamente qualsivoglia raffigurazione umana.\nMondo classico.\nSi definisce arte classica quella sviluppatasi nel corso dei secoli nell'antica Grecia e nell'antica Roma i cui progressi, sia in materia scientifica quanto in quella estetica hanno contribuito alla storia dell'arte creando uno stile naturale basato quasi interamente sulla figura umana, dominata dall'armonia e dall'equilibrio dell'insieme, dalla razionalit\u00e0 delle forme e dei volumi, con un senso d'imitazione della Natura (ovvero mimesis) che ha gettato le basi dell'intera arte occidentale, di modo che la ricorrenza della forma classica \u00e8 stata una costante lungo il corso dell'intera storia futura della civilt\u00e0 occidentale.\nGrecia.\nIn Grecia sono stati sviluppati i principali eventi artistici che hanno segnato l'evoluzione dell'arte all'interno della Civilt\u00e0 occidentale. Dopo le prime culture indicate col nome di arte minoico-micenea, la storia artistica greca si \u00e8 sviluppata in tre periodi: arte greca arcaica, classica ed arte ellenistica.\nCaratterizzata dal naturalismo e dall'uso razionale nella misura e nelle proporzioni e da un senso estetico ispirato essenzialmente dal mondo naturale, l'arte greca \u00e8 stato il punto di partenza della produzione artistica nel continente europeo.\nIl punto pi\u00f9 alto raggiunto dall'arte greca si \u00e8 verificato durante la cosiddetta et\u00e0 di Pericle, in cui l'arte conobbe un grande periodo di splendore, creando un nuovo stile interpretativo della realt\u00e0; gli artisti si rifacevano al mondo naturale secondo proporzioni e regole (\u03ba\u03b1\u03bd\u03ce\u03bd-canone (arte), da cui deriva l'appellativo di \"canonico\") che hanno permesso la cattura, per cos\u00ec dire, di quella realt\u00e0 da parte dello spettatore, ricorrendo se necessario anche alla tecnica artistica dello scorcio.\nUn concetto di bellezza basata essenzialmente sull'imitazione idealizzata di ci\u00f2 che appare in natura, di ci\u00f2 ch'\u00e8 spontaneo, ma con l'aggiunta di una visione soggettiva che doveva riflettere l'armonia interna e reciproca di corpo ed anima, giungendo al punto di equiparare la bellezza con la bont\u00e0 (\u03ba\u03b1\u03bb\u03bf\u03ba\u03b1\u03b3\u03b1\u03b8\u03af\u03b1, kalokagathia); perseguire questo era l'obiettivo e scopo pi\u00f9 alto dell'arte greca in generale.\nLa Grecia \u00e8 stato il primo luogo in cui la forma del corpo umano \u00e8 stata rappresentata in una maniera estremamente naturalistica, molto lontano quindi dallo stile ieratico e dalla schematicit\u00e0 delle culture precedenti. La cultura dell'antica Grecia era essenzialmente umanistica, pertanto l'uomo \u00e8 risultato essere fin dall'inizio il principale oggetto di studio e nella filosofia e nell'arte, riverberandosi anche nella religione dell'antica Grecia con la sua mitologia classica.\nPer i Greci il massimo ideale possibile di bellezza era il corpo umano maschile nella sua nudit\u00e0, simboleggiante giovinezza e virilit\u00e0 ad un tempo, come accadeva per gli atleti che gareggiavano nudi durante i Giochi olimpici antichi. Il nudo artistico greco era perfettamente naturalistico ed al tempo stesso idealizzato (vedi il nudo eroico); naturalista in quanto la rappresentazione delle varie parti del corpo era fedele, ma anche idealizzato in termini di ricerca delle proporzioni pi\u00f9 armoniose ed equilibrate, scartando quindi quel tipo di rappresentazione che poteva essere anche pi\u00f9 \"vera\" se questa per\u00f2 arrivava a mostrare le imperfezioni dell'organismo o le conseguenze inevitabili del decadimento dovuto all'et\u00e0 e al trascorrere del tempo.\nDa una composizione pi\u00f9 schematica vigente durante l'et\u00e0 pi\u00f9 arcaica (dal protogeometrico all'arte geometrica), lo studio del corpo si \u00e8 andato approfondendo ed evolvendo verso una descrizione sempre pi\u00f9 dettagliata dell'apparato scheletrico e della muscolatura, nonch\u00e9 in direzione dell'idea di movimento, utilizzando le diverse posizioni e torsioni che pu\u00f2 realizzare il corpo umano, rendendolo in tal modo pi\u00f9 \"reale\" (vedi linguaggio del corpo). \u00c8 stata inoltre perfezionata la descrizione figurativa del volto, l'espressione e la mimica facciale, con la rappresentazione degli stati d'animo.\nI Greci hanno sempre attribuito una grande importanza al corpo nudo, di cui erano particolarmente orgogliosi, non soltanto perch\u00e9 costituiva un riflesso di buona salute fisica, ma anche in quanto era destinatario e \"recipiente\" atto a manifestare le virt\u00f9 interiori; ci\u00f2 ha prodotto una notevole componente di progresso sociale generale, a differenza ed in contrasto con le inibizioni presenti all'interno dei popoli chiamati barbari.\nPer i Greci il nudo era anche espressione d'integrit\u00e0 morale, assumeva quindi funzione di esempio e modello a cui ispirarsi; pensavano inoltre non vi fosse nulla di correlato all'essere umano nel suo insieme che avrebbe potuto esser evitato o isolato dalla sua forma complessiva. Il corpo e lo spirito erano pertanto, nel pensiero greco, essenzialmente legati, sino al punto da venir considerati indissolubilmente uniti, in un modo tale che anche la religiosit\u00e0 ebbe a materializzarsi in divinit\u00e0 del tutto antropomorfe e parzialmente o totalmente nude.\nCorrelando elementi in apparenza contrastanti, nella maniera in cui una cosa astratta come la matematica poteva giungere a fornire un piacere sensoriale attraverso le proporzioni, ecco che un corpo materiale diventava simbolo d'un qualcosa d'etereo ed immortale. Il nudo conteneva allora in s\u00e9 una componente d'insegnamento per cos\u00ec dire morale che esulava dal semplice sensualismo; per i Greci non risultava affatto osceno n\u00e9 tanto meno decadente come invece sembr\u00f2 successivamente, almeno in parte, ai Romani.\nQuesta interrelazione tra corpo e spirito \u00e8 insita intrinsecamente nell'arte greca, tanto che gli artisti delle epoche successive che si son trovati ad imitare il nudo greco (come nel caso del neoclassicismo e dell'art pompier), spogliato di questa componente originaria hanno creato opere senza vita, concentrandosi totalmente sulla perfezione fisica ma deprivata questa del tutto di un senso di antica \"virt\u00f9\".\nNel nudo greco maschile \u00e8 essenziale la percezione di energia e forza vitale (le quali, trascritte su pietra scaturiscono e si propagano poi quasi per emanazione nell'osservatore); ci\u00f2 viene realizzato nelle due massime tipologie di nudo virile, quelle cio\u00e8 costituite dall'eroe e dall'atleta. Durante i Giochi panatenaici era consuetudine donare al vincitore delle varie gare un vaso di ceramica, la cosiddetta \"anfora panatenea\", che era ricolma di olio di oliva all'interno e piena di raffigurazioni della disciplina atletica corrispondente all'esterno: questo \u00e8 un ottimo esempio della rappresentazione del nudo artistico in movimento, con scene di grande dinamismo.\nI Kouros.\nIl primo esponente di nudo maschile scultoreo \u00e8 costituito da un gruppo di figure che rappresentano, oltre agli atleti umani, molte divinit\u00e0 ed eroi mitologici: chiamato kouros (kouroi al plurale) esso appartiene al periodo della Grecia arcaica (VII-V secolo a.C.); sua variante femminile \u00e8 la kore (korai al plurale), che per\u00f2 \u00e8 sempre realizzata vestita. Sebbene queste figure denotino inizialmente una certa influenza egizia, gli scultori ellenici si misero presto a seguire un proprio cammino originale, cercando il modo migliore per riuscire a rappresentare il corpo umano al fine di trasmettere il proprio ideale di bellezza.\nIl kouros si caratterizza per la sua postura decisamente ieratica dove predomina la visuale frontale, con i piedi poggiati fissi sul pavimento e la gamba sinistra leggermente messa in avanti; le braccia stanno vicine al corpo lungo i fianchi e le mani sono serrate, la testa \u00e8 di forma cubica con i capelli solitamente lunghi e le caratteristiche basilari del viso rimangono del tutto simili in ognuno di essi: mettono infine in evidenza il caratteristico sorriso appena accennato riconosciuto con l'epiteto di \"sorriso arcaico\".\nI primi esempi risalgono come detto al VII secolo e provengono da alcune isole dell'Egeo come Delo, Nasso e Samo; molto spesso compaiono nelle tombe e all'interno di vari altri luoghi di culto. Solo pi\u00f9 tardi la loro influenza si \u00e8 estesa anche nelle zone continentali dell'Attica e del Peloponneso, ove accrebbe sempre pi\u00f9 i propri caratteri naturalistici, con un'accresciuta descrizione fisica e un maggior interesse per la modellazione.\nAlcuni tra gli esempi di opere che sono sopravvissute sono: il \"Kouros del Sunio\" (del 600 a.C.), la coppia statuaria costituita da \"Keobis e Biton\" (600 - 590 a.C.), il \"Moschophoros\" (570 a.C.), il \"Cavaliere Rampin\" (550 a.C.), il Kouros di Tenea (550 a.C.), il \"Kouros di Kroisos\" (540 a.C.), il \"Kouros di Anafi\" o \"Apollo Strangford\" (530 a.C.) ed il Kouros di Aristodikos (500 a.C.).\nScultura classica.\nNel prosieguo dei decenni e dei secoli il nudo ha avuto un'evoluzione lenta ma costante, andando dalle forme ancora alquanto rigide e geometriche del kouroi fino a giungere alle linee pi\u00f9 morbide e naturalistiche del periodo classico (chiamato stile severo e sviluppatosi tra il 490-450 a.C.). Uno degli esempi principali di questo passaggio \u00e8 dato dal cosiddetto \"Apollo del Pireo\".\nIl fattore preponderante di quest'innovazione \u00e8 stato un modo nuovo di concepire la scultura, passando quindi dall'idealizzazione pi\u00f9 astratta ad una certa forma di imitazione; un tal cambiamento \u00e8 diventato poi sempre pi\u00f9 evidente nei primi decenni del V secolo con opere come l\"Apollo di Piombino\" (490 circa), l\"Efebo di Crizio\" (480 circa) o il cosiddetto \"Gruppo dei Tirannicidi\" raffigurante Armodio e Aristogitone (rispettivamente eromenos ed erast\u00e8s) ad opera di Crizio in collaborazione con Nesiote (477 a.C.), ma anche dall\"'Apollo Choiseul-Gouffier\". In tutte queste sculture si nota molto bene il culto espresso nei confronti della perfezione fisica, che si esprime soprattutto nel mondo sportivo dell'atletica leggera (vedi nudit\u00e0 atletica) la quale combina il vigore fisico con la virt\u00f9 morale ed il senso pi\u00f9 fortemente religioso.\nIl nuovo stile classico apport\u00f2 una nuova naturalezza, non solamente formale, ma anche vitale nel suo fornire l'idea di movimento alla figura umana; questo si verifica in particolare con l'introduzione del contrapposto, invenzione solitamente attribuita al succitato Crizio, dove le varie parti del corpo si contrappongono ma armonicamente; fornendo cos\u00ec ognuna delle parti un po' del ritmo e dell'equilibrio che assume la figura presa nella sua interezza. Con tali premesse emersero una dopo l'altra le figure di spicco della scultura classica greca: Mirone, Fidia, Policleto, Prassitele, Skopas e Lisippo con le loro rispettive botteghe e scuole.\nMirone ha realizzato col \"Discobolo\" (450 a.C. ) un magnifico esempio di figura in movimento, producendo per la prima volta un effetto dinamico coordinato appositamente per la totalit\u00e0 della figura; precedentemente il senso del movimento era visualizzato solo da una parte, senza cio\u00e8 quella visione globale che fornisce una sua coerenza interna all'azione dinamica. Un caso esemplare di ci\u00f2 \u00e8 dato dal \"Cronide di Capo Artemisio\" (presumibilmente il dio Poseidone), statua in bronzo di origine attica del 470 a.C. all'incirca, in cui il tronco \u00e8 statico e non segue ancora il movimento delle braccia.\nFidia si \u00e8 particolarmente dedicato alle sculture che ritraggono i maggiori D\u00e8i greci (gli Olimpi), tanto da essere chiamato \"il creatore degli D\u00e8i\", con una predilezione particolare nei confronti del giovane Apollo; il suo stile \u00e8 un misto di naturalismo (arte) (novit\u00e0 moderna dell'epoca) con alcune vestigia pi\u00f9 arcaiche, come ad esempio la frontalit\u00e0 ieratica. Una tale unione di tipi ha potuto donare alle sue figure un alone di maest\u00e0, con un'equilibrata armonia tra la forza vigorosa e la grazia pi\u00f9 gentile: una perfetta sintesi di forma ideale. Tutto questo si nota bene nel cosiddetto \"Apollo di Kassel\" (450 a.C. circa); tuttavia egli ha anche eseguito opere di personaggi reali del suo tempo, facendone una trattazione pi\u00f9 umana e meno idealizzata rispetto alle immagini divine, come nell'immagine che ritrae il poeta lirico greco Anacreonte (450 a.C.).\nL\"Ermes Ludovisi\" \u00e8 invece una scultura di epoca ellenistica del dio Ermes nella sua forma di psicopompo (guida delle anime nell'oltretomba); la copia romana risalente al 250 circa \u00e8 con tutta probabilit\u00e0 stata tratta da un originale in bronzo risalente al V secolo a.C., tradizionalmente attribuito al giovane Fidia (all'incirca attorno al 440 a.C.) o, in alternativa, allo scultore Mirone. I \"Bronzi di Riace\" sono due statue bronzee databili al V secolo e pervenute in eccezionale stato di conservazione, rarissimo esempio di scultura originale greca..\nIl lavoro di Policleto ha un significato speciale nella standardizzazione di un canone di proporzioni geometriche (conosciuto come canone di Policleto) su cui si basano le sue figure, congiunto ad una ricerca di equilibrio interno al senso del movimento, come si vede nelle sue due opere pi\u00f9 importanti: il \"Doriforo\" (440 a.C.) e il \"Diadumeno\" (430 a.C.): delle sue opere ci sono pervenute solo copie di epoca romana. Una delle testimonianze maggiori della scuola policletiana \u00e8 l\"Apollo di Mantova\" il quale, con le sue varianti, \u00e8 tra le prime forme di statuaria del tipo \"Apollo citaredo\", in cui il dio solare raffigurato in piedi tiene la cetra nel suo braccio sinistro in atto di suonare.\nUn altro importante contributo dato da Policleto \u00e8 stato lo studio anatomico (la diarthrosis o \"articolazione delle varie parti del corpo\"), in particolare del fisico sottoposto ad uno sforzo ginnico: la perfezione dei suoi torsi ha portato ad essere copiato nella cosiddetta \"corazza estetica francese\" (cuirasse esth\u00e9tique) ed ha servito da modello per il disegno e la progettazione delle armature.\nPrassitele ha progettato invece figure decisamente pi\u00f9 umanizzate, l\"Apollo sauroctono\" (360 a.C.), il \"Satiro coppiere\" (365 a.C.), \"Hermes con Dioniso\" bambino (340 a.C.) ed il tipo di \"Satiro in riposo\", aventi tutte movimenti assai aggraziati e con la presenza di una notevole sensualit\u00e0 latente; coniugando in tal modo la potenza e forza fisica con una qual certa aria di dolcezza da effeminato, con un disegno aggraziato, fluido e per certi versi delicato. A queste si aggiunge poi anche il tipo di \"Apollo Licio\" che alla sua scuola viene ricondotto, a cui pare ispirato direttamente il successivo \"Dioniso Ludovisi\" del II secolo e di fattura romana.\nSuccessivamente la scultura greca ha in parte perduto la connessione tra fisico e ideale, per avventurarsi in direzione di figure pi\u00f9 snelle e muscolari, che hanno rappresentato il dominio dell'azione sopra l'espressione morale; questo fatto si intravede in opere come l\"Efebo di Anticitera\" (340 a.C.), il cosiddetto \"atleta con strigile\" di Efeso e l\"Efebo di Maratona\".\nTra gli artisti che si sono maggiormente distinti in questo periodo troviamo Skopas, autore del grande fregio del mausoleo di Alicarnasso (considerata una delle sette meraviglie del mondo antico) e pieno di figure in movimento tratte dalla Amazzonomachia (350 a.C. circa); si trova qui l'uso caratteristico del panneggio, specialmente quello che avvolge le figure dei capi greci, il quale assieme al resto del corpo nudo giungono a dare la massima illusione di movimento..\nHa lavorato presso il Mausoleo anche Leocare, autore del famoso \"Apollo del Belvedere\" (330-300 a.C.), considerato dal neoclassicismo come la migliore tra le sculture antiche e che ha ispirato innumerevoli artisti moderni, come Albrecht D\u00fcrer per la figura di Adamo nel suo \"Adamo ed Eva\" (dall'incisione del 1504 al dipinto di tre anni successivo), Gian Lorenzo Bernini con il suo \"Apollo e Dafne\" (1622-25), fino ad Antonio Canova col suo \"Perseo trionfante\" (1801) e all'\"Orfeo\" datato 1838 di Thomas Crawford.\nNel Mausoleo \u00e8 stata anche introdotta quella che viene definita \"diagonale eroica\", ossia quella particolare postura in cui l'azione passa attraverso il corpo dai piedi direttamente alle mani seguendo una pronunciata torsione diagonale; ci\u00f2 si sarebbe applicato con regolarit\u00e0 in futuro come nel \"Gladiatore Borghese\" di Agasias (figlio di Dositeo) di Efeso (I secolo a.C.) o nella \"Fontana dei Dioscuri\" al centro della piazza del Quirinale, fino agli \"Ercole e Lica\" e \"Teseo sul Minotauro\" (entrambi del Canova)..\nLisippo, forse l'ultimo grande nome dell'antica scultura greca, ha introdotto un nuovo canone di proporzione, con una testa pi\u00f9 piccola ed un corpo pi\u00f9 snello e dalle gambe lunghe; questo si nota nella sua opera maggiore, l\"Apoxy\u00f3menos\" (325 a.C.), ma anche nella \"statua di Agias\" (337 a.C.), nel suo \"Eros con l'arco\" (o \"Eros che tende l'arco\", 335 a.C.), nel tipo di \"Eracle in riposo\" conosciuta attraverso la versione dell\"Ercole Farnese\" (320 a.C.); direttamente alla sua scuola appartiene anche l\"Atleta di Fano\".\nHa introdotto inoltre una nuova concezione della figura umana, meno idealista e pi\u00f9 concentrata sulla quotidianit\u00e0, ma anche aneddotica, con le immagini di atleti mentre si puliscono con lo strigile, col suo \"Hermes in riposo\" (330-320 a.C.) e l\"Efebo orante\" conservato a Berlino. Lo scultore \u00e8 stato poi anche il ritrattista ufficiale di Alessandro Magno, di cui ha prodotto diverse immagini alcune delle quali sono dei nudi, come l'\"Alessandro con la lancia\" (330 a.C.) al museo del Louvre (e a cui pare ci si sia ispirati per la realizzazione del cosiddetto \"Principe ellenistico\".\nNudo femminile.\nIl nudo femminile \u00e8 meno frequente, soprattutto nei tempi pi\u00f9 arcaici, e davanti alla felice nudit\u00e0 del kouros contrasta notevolmente la figura pesantemente abbigliate della kore. Cos\u00ec come l'arte occidentale ha considerato per gran parte della propria storia il nudo femminile essere un tema maggiormente gradevole e \"pi\u00f9 nella norma\" rispetto a quello maschile nell'antica Grecia, anche a causa di certi aspetti religiosi e morali, vigeva la severissima proibizione di mostrare troppo apertamente la forma del corpo umano femminile in tutta la sua nudit\u00e0; ci\u00f2 si pu\u00f2 constatare nel processo svoltosi a carico di Frine, una delle pi\u00f9 uniche che rare modelle dal vivo di Prassitele.\nSocialmente le donne in Grecia sono sempre rimaste relegate alla vita domestica, nella loro qualit\u00e0 di \"padrone della casa\" ed esattamente in antitesi rispetto all'atletica nudit\u00e0 maschile (vedi anche nudit\u00e0 atletica) esse dovevano rimanere sempre coperte dalla testa ai piedi. Solamente a Sparta era concesso loro di partecipare a tutte le competizione atletiche alla stessa maniera degli uomini, indossando una corta tunica che ne disegnava il corpo lasciando oltretutto scoperte le cosce; fatto questo che sarebbe risultato di enorme scandalo se compiuto in qualsiasi altra citt\u00e0 greca.\nLe prime tracce di nudo artistico femminile risalgono al VI secolo a.C., in scene di vita quotidiana dipinte sui vasi di ceramica; nel V secolo apparvero le prime forme scultoree, con la \"Venere esquilina\" con tutta probabilit\u00e0 raffigurante una sacerdotessa della Dea egizia Iside. La statua presenta un'anatomia ancora alquanto grezza e ben poco elaborata, robusta e di bassa statura, senza alcuna sofisticazione ma pur contenendo gi\u00e0 una proporzione matematica interna.\nLa posteriore evoluzione del nudo femminile risult\u00f2 abbastanza inaffidabile rimanendo ad un livello di produzione sporadico, con appena qualche piccola figurina di nudo completo o parziale, soprattutto utilizzando la tecnica del \"drappeggio umido\", ossia con abiti leggeri attaccati al corpo; questo si pu\u00f2 vedere nell'Afrodite del \"trono Ludovisi\", nella \"Nike di Peonio\" (425 a.C. circa, attribuita allo scultore Peonio di Mende) ed infine nella \"Venere genitrice\" (ossia l'Afrodite tipo Louvre-Napoli) conservata in quella parte del museo nazionale romano che si trova sul lotto che occupavano le terme di Diocleziano.\nRisalente agli anni intorno al 400 a.C. vi \u00e8 una figura in bronzo di ragazza (a Monaco di Baviera, di autore anonimo e scolpita usando la tecnica del classico contrapposto, donando cos\u00ec all'immagine una particolare sinuosit\u00e0 nell'arco dell'anca; la maggior parte della critica considera questo il modello quasi archetipo della rappresentazione della figura femminile in ambito di arte greca.\nIl principale scultore di epoca classica ad interessarsi attivamente d nudo femminile \u00e8 stato Prassitele, autore della famosa \"Afrodite cnidia\" (350 a.C.) rappresentata al momento di entrare in bagno e con il vestito di cui si \u00e8 appena liberata ancora tra le mani: \u00e8, questa, un'immagine che unisce la sensualit\u00e0 con il misticismo, il piacere fisico con l'evocazione spirituale e ci\u00f2 significa pertanto una realizzazione materiale dell'ideale greco della bellezza al femminile. Egli \u00e8 stato poi l'autore anche di un'altra immagine molto conosciuta della stessa Dea, con le gambe avvolte negli abiti ma con i seni nudi, sopravvissute in una serie di copie chiamate nel loro insieme \"Venere di Arles\"; ma \u00e8 famoso soprattutto per la copia sopravvissuta di epoca romana (ed il cui creatore rimane anonimo) della \"Venere di Milo\".\nLa successiva evoluzione delle tipologie femminili realizzate nude \u00e8 esemplificata nella \"Venere pudica\" la quale si copre con le mani il pube e il seno e che si vede nella \"Venere Capitolina\" o nella \"Venere Callipigia\" (dalle belle natiche) presentata mentre si alza il peplo per mostrare i fianchi e i glutei, anch'essa sopravvissuta solamente attraverso una copia romana conservata al museo archeologico nazionale di Napoli.\nUna tipologia ove si dispieg\u00f2 un po' di pi\u00f9 il nudo femminile fu quella in cui si raffiguravano le rituali orge dionisiache, i misteri dionisiaci del dio greco Dioniso e i baccanali romani poi; insieme a gruppi di satiri e sileni apparivano assieme a loro anche orde di menadi sfrenate e nereidi in posizioni sensuali e selvagge, le cui scene sono state ampiamente rappresentate nei sarcofagi funerari: questa \u00e8 stata una tematica frequente ad esempio nel laboratorio di Skopas, autore di una variet\u00e0 di figure relazionate al culto dionisiaco, una fra tutte la \"Menade danzante\" (330 a.C.).\nMa in particolare sono state le sue figure di Nereidi ad acquisire velocemente grande popolarit\u00e0 finendo con l'influenzare l'arte prodotta successivamente in tutta l'area del bacino del Mediterraneo. Come simbolo dell'anima liberata, la loro rappresentazione \u00e8 diventata un motivo decorativo comune in varie tecniche artistiche, dalla pittura e dalla scultura ai gioielli e ai cammei; ma anche in bicchieri e tazze di ceramica, cofanetti, sarcogafi ecc.\nDurante il tardo impero romano trov\u00f2 ampia diffusione, essendo stata ritrovata dall'isola d'Irlanda all'Arabia e provenienti direttamente dal subcontinente indiano, varie forme di Gandharva e Apsaras; ancora durante il medioevo la loro tipologia fu identificata con i personaggi di Adamo ed Eva.\nPittura.\nL'antica pittura greca \u00e8 pervenuta sino a noi esclusivamente attraverso la ceramica greca; ed anche qui il nudo \u00e8 molto ben rappresentato, in ambito di competizioni sportive ma soprattutto di corteggiamento pederastico e di erotismo in generale.\nEllenismo.\nIl periodo dell'arte ellenistica comincia subito dopo la morte di Alessandro Magno, quando la cultura greca si diffonde a macchia d'olio in tutto il medio oriente; le figure acquistano un movimento pi\u00f9 dinamico e torsionale (il che denota sentimenti esacerbati e complessi) ed espressioni pi\u00f9 che mai tragiche, rompendo cos\u00ec in un colpo solo con l'equilibrio sereno del periodo classico.\nDi fronte all'energia vitale e trionfante degli eroi e degli atleti precedenti si fa strada quella concezione detta di \"pathos\": un'espressione contorta e sconvolta dalla sconfitta, un'atmosfera pesante che d\u00e0 un senso di dramma e sofferenza, con i corpi malconci e deformi, malati o mutilati. Se eroi ed atleti sono stati i vincitori e trionfatori davanti alla vita, ora l'uomo risulta invece essere schiacciato e quasi annientato dal destino; subisce del tutto passivamente e senza alcuna possibilit\u00e0 di salvezza l'ira degli D\u00e8i: la potenza divina prevale completamente sul materiale, lo spirito annichilisce di fatto il corpo.\nQuesto, che pu\u00f2 essere ben compreso nei miti che parlano dell'uccisione dei figli di Niobe, nell'agonia di Marsia, nella morte di grandi uomini come Ettore e Meleagro od infine il crudelissimo destino che attende Laocoonte; tutti episodi abbastanza comuni nell'arte di questi secoli.\nUno dei primi centri di scultura ellenistica era la citt\u00e0 di Pergamo in Asia Minore, le cui botteghe di scultori provenienti praticamente da tutto il mondo greco, hanno stabilito uno stile che, partendo da una chiara influenza della scuola di Lisippo ha impresso un fortissimo senso drammatico alle proprie immagini; in primo luogo attraverso una violenta torsione del corpo, mostrata in una modalit\u00e0 tale da rendere di forte effetto ed impatto tragico il dolore e la sofferenza espressi dai personaggi ritratti.\nEsempi di ci\u00f2 si vedono nel \"Galata morente\" (230 a.C.), nel \"Galata suicida\", in \"Menelao che sorregge il corpo di Patroclo\" (230-200 a.C. circa) o il Marsia legato nudo alla corteccia d'albero.\nIl capolavoro della scuola di Pergamo \u00e8 per\u00f2 sicuramente rappresentato dal \"Gruppo del Laocoonte\" proveniente dalla bottega di Agesandro e con la collaborazione del figlio Atenodoro di Rodi e di Polidoro di Rodi, forse la migliore espressione di pathos nell'intera storia della scultura, dove il movimento eterogeneo e la valorizzazione della torsione data dai personaggi intrecciati al serpente, l'eccesso emotivo, i muscoli perfettamente disegnati sul torso e le cosce della figura centrale, assieme alla drammaticit\u00e0 espressiva dei volti; tutto contribuisce a dare un senso generale di tragedia latente, il che riesce a provocare nello spettatore una sensazione di terrore, disperazione e finanche misericordia nei confronti di quelle figure sofferenti. Secondo Plinio il Vecchio il \"Laocoonte\" \u00e8 la migliore fra tutte le opere sia di pittura che di scultura.\nAnche il \"Toro Farnese\" di Apollonio di Tralles appartiene al periodo ellenistico, copia di un precedente lavoro intitolato \"La tortura di Dirce\" (130 a.C.): si tratta di un gruppo dinamico dal grande effetto espressivo dove, sopra una base paesaggistica vengono raffigurati animali molto realistici, i giovani in un atteggiamento un po' rigido e la figura di Dirce, con una torsione complessa a spirale di notevole effetto scenografico.\nUn'altra famosa opera dello stesso periodo \u00e8 \"Afrodite accovacciata\" di Doidalsa di Bitinia, talmente apprezzata durante l'antichit\u00e0 che ne vennero prodotte innumerevoli copie per decorare i palazzi, i giardini privati e gli edifici pubblici. Ve ne sono diversi esemplari sparso per i musei di tutto il mondo, ma ne sono state fatte anche diverse copie in epoca moderna (principalmente durante il Rinascimento) ad opera del Giambologna, di Antoine Coysevox e Jean-Baptiste Carpeaux, oltre che nel disegno e nell'incisione con Marcantonio Raimondi e Martin Heemskerck. Infine Pieter Paul Rubens \u00e8 stato ispirato da questa figura per molti dei suoi lavori.\nAltrettanto importante \u00e8 risultato essere l'Ermafrodito dormiente di Policle, con diverse copie di epoca romana in quanto il bronzo originale \u00e8 andato perduto, di cui uno dei pi\u00f9 famosi \u00e8 quello fatto restaurare nei primi decenni del XVII secolo dal Gian Lorenzo Bernini con l'aggiunta di un letto di pietra ove posarlo sdraiato. Ne esistono diversi esemplari, alcuni realizzati anche in tempi moderni, come ad esempio quello commissionato dall'imperatore Filippo IV di Spagna e che ora si trova al museo del Prado il quale ha con tutta probabilit\u00e0 influenzato la \"Venere Rokeby\" di Vel\u00e1zquez.\nRoma.\nCon un chiaro precedente nell'arte etrusca, la cultura romana \u00e8 stata fortemente influenzata dalla grecit\u00e0. Con la progressiva espansione dell'impero romano, l'arte classica greco-romana raggiunse quasi ogni angolo d'Europa, dell'Africa del Nord e del Medio Oriente, ponendo le basi evolutive per il futuro sviluppo delle arti in queste aree.\nMentre i romani erano molto avanzati in ingegneria ed architettura romana, furono invero poco innovativi nel campo delle belle arti; la stragrande maggioranza delle statue pervenuteci risultano difatti essere copie romane di opere originali greche, o sono in ogni caso fortemente ispirate da esse. Molti degli artisti di quella parte del mondo che si rifaceva all'influenza culturale dell'ellenismo si trasferirono prima o poi a Roma per lavorare, mantenendo cos\u00ec vivo lo spirito dell'arte greca.\nGli storici latini disprezzavano quelle opere che erano state prodotte dopo il periodo classico greco, sostenendo anche che in seguito quest'et\u00e0 dell'oro in campo artistico si era bruscamente interrotta. Le prime produzioni originali erano opera di scultori greci installatisi stabilmente nella capitale, tra cui Apollonio di Atene (l'autore del \"Torso del Belvedere\", 50 a.C.), Cleomene di Atene (autore della \"Venere Medici\" del I secolo a.C.) e Prassitele (a cui viene attribuito lo \"Spinario\").\nAd un allievo di quest'ultimo, un certo Stefano, viene invece attribuito l'\"atleta di Villa Albani\" (50 a.C.), scultura che trov\u00f2 un enorme riscontro, corroborato dal fatto che ne siano state eseguite decine di copie (e di cui almeno 18 giunte fino a noi). Ulteriore conferma fu l'ideazione della variante assemblandovi un'altra immagine, venendo cos\u00ec a creare un gruppo a volte identificato come \"Mercurio e Vulcano\", altre come \"Oreste e Pilade\"; una di queste copie viene chiamata \"Gruppo di sant'Ildefonso\" (10 a.C.): in questo caso le due immagini ricordano una il \"Doriforo\" di Policleto e l'altra l\"Apollo sauroctono\" di Prassitele.\nAltre opere anonime che mantengono un forte rapporto di derivazione stilistica con l'arte ellenistica sono il \"Pugilatore a riposo\" del 100-50 a.C. all'incirca e il cosiddetto \"Principe ellenistico\" sempre dello stesso periodo. Per quel che riguarda l'effettiva produzione romana, pur mantenendo visibilissima l'influenza greca, sono caratteristiche le statue dedicate agli imperatori romani deificati come eroi greci nudi; queste, pur mantenendo un certo idealismo in fondo, mostrano un ulteriore studio del \"naturale\", soprattutto per quanto concerne il volto dei diversi ritratti.\nAlcune di queste produzioni contengono indubbiamente in s\u00e9 un timbro stilistico distinto rispetto allo stile della scultura greca; ci\u00f2 si percepisce molto bene nella \"Venere di Cirene\" la quale mostra un maggior naturalismo anatomico rispetto alla statuaria greca, pur mantenendo tutta l'eleganza e la sensualit\u00e0 caratteristici del nudo femminile ellenico. Un'altra testimonianza di copia marmorea romana d'un originale greco in bronzo \u00e8 dato dal cosiddetto \"Apollo Choiseul-Gouffier\", forse il dio solare Apollo o un atleta vittorioso (ad esempio un pugile dei giochi olimpici antichi).\nUna delle novit\u00e0 tematiche pi\u00f9 originali \u00e8 stata invece quella costituita dalle \"tre Grazie\", di cui vi sono diverse copie tutte databili al I secolo; si tratta di un gruppo proveniente dal tema iconografico delle divinit\u00e0 della bellezza che accompagnano Afrodite e che di solito vengono considerate come sorelle (Eufrosine, Talia e Aglaia): esse danzano in circolo tenendosi per mano e vengono rappresentate due di fronte ed una di dietro. Questo argomento ha poi avuto moltissimo successo per tutto il Rinascimento ed il Barocco.\nIn epoca imperiale venne a smorzarsi l'interesse per il nudo, parallelamente al concetto idealizzato di scultura, divenendo invece sempre pi\u00f9 importante il realismo e la descrizione minuziosa anche dei dettagli pi\u00f9 sgradevoli e considerati \"brutti\"; uno stile questo che ha avuto la sua massima cristallizzazione nel ritratto. Nonostante ci\u00f2 pezzi scultorei di grande fattura e bellezza vengono prodotte, come le statue i Marte e Mercurio che decorano Villa Adriana (125 d.C.) o l'\"Apoteosi di Antonino e Faustina\" che si trova alla basa della colonna di Antonino Pio (161 d.C.) o anche gli originali \"Dioscuri di Monte Cavallo\" (nome antico del colle del Quirinale delle Terme di Costantino (330 d.C.) e visibili come fontana dei Dioscuri in Piazza del Quirinale.\nPer quanto riguarda la pittura ne abbiamo diversi campioni provenienti in gran parte grazie alla conduzione degli scavi archeologici di Pompei ed Ercolano; nonostante il suo carattere eminentemente decorativo essa offre un'ampia variet\u00e0 stilistica e ricchezza tematica, con una iconografia che va dalla mitologia alle scene di tutti i giorni attraverso immagini di feste, danze e spettacoli circensi.\nArs erotica.\nNella pittura murale, affreschi e mosaici rinvenuti a Pompei antica abbonda il nudo artistico, con una chiara tendenza all'erotismo anche assai spinto, mostrato apertamente come un aspetto del tutto naturale dell'esistenza.\nTra le tante immagini che decorano le pareti (soprattutto del lupanare cittadino, ma anche delle terme) e dove \u00e8 presente in gran quantit\u00e0 la nudit\u00e0 si possono ricordare: \"Le tre Grazie\", \"La Venere Anadiomene\", \"Invocazione a Priapo\", \"Cassandra violentata da Aiace\", \"Il bacio del Fauno\", \"La baccante sorpresa da un satiro\", \"Lo stupro della ninfa Iftima\", \"Ercole che riconosce Telefo in Arcadia\", \"Il Centauro Chirone che istruisce il giovane Achille\", \"Perseo che libera Andromeda\" e molte altre.\nAntinoo.\nUn caso a parte \u00e8 quello riguardante Antinoo, il bel ragazzo di Bitinia amatissimo dall'imperatore romano del II secolo Publio Elio Traiano Adriano; a seguito della morte del giovane avvenuta in circostanze rimaste oscure, caduto e annegato nel Nilo, Adriano volle portarlo in apoteosi; questo riempiendo l'impero, soprattutto le province orientali, di statue e busti che lo raffigurano.\nSi calcola che in totale possano essere state pi\u00f9 di duemila, di cui qualche centinaio giunte fino a noi; la particolare originalit\u00e0 della fattura e della postura hanno creato il cosiddetto \"tipo Antinoo\", con capelli ricci che scendono sul collo, un volto generalmente malinconico con occhi spesso abbassati e la testa leggermente girata a sinistra. Tra questi innumerevoli sono i nudi eroici dell'adolescente morto prematuramente in veste di una qualche divinit\u00e0.\nAlcuni esempi sono il busto denominato \"Antinoo Mondragone\" e l\"Antinoo Capitolino\", felice commistione dell'arte adrianea tra il favorito dell'imperatore e il dio Ermes, ma anche quello chiamato \"Ermes Pio-Clementino\" ma che era stato per molto conosciuto come \"Antinoo Belvedere\".\nMedioevo.\nLa caduta dell'Impero romano d'Occidente inaugura nel continente europeo quell'epoca della storia conosciuto come Medioevo (o \"Et\u00e0 di Mezzo\"), palcoscenico di declino politico e sociale, come la progressiva frammentazione dell'impero romano d'Occidente in piccoli staterelli in perenne lotta tra loro ed il dominio sociale della nuova aristocrazia militare, coinvolta nella feudalizzazione di tutti i territori in precedenza amministrati dalla burocrazia imperiale.\nL'arte classica \u00e8 stata reinterpretata dalle nuove culture dominanti provenienti dal popoli germanici, mentre la nuova religione venutasi con forza ad affermarsi in tutta Europa, il cristianesimo, ha finito col permeare la maggior parte della produzione artistica di questo periodo: diverse fasi si sono succedute, dall'arte paleocristiana, attraverso l'arte romanica e l'arte gotica, compresa l'arte bizantina e quella delle popolazioni germaniche.\nLa teologia morale in questo periodo distingue quattro tipi o forme di nudit\u00e0: naturalis (concernente lo status naturale dell'uomo), temporale o transitoria (solitamente correlata alla condizione sociale di povert\u00e0), virtualis (come simbolo di virt\u00f9 ed innocenza) ed infine criminalis (legata alla lussuria e al senso di vanit\u00e0). Un altro elemento frequente nel nudo dell'arte medioevale, soprattutto nella rappresentazione della \"rivelazione o apocalisse dei beati\", era quello concernente la raffigurazione dei morti, in qualit\u00e0 di spogliamento da tutto ci\u00f2 che \u00e8 terreno.\nLa teologia cristiana ha suddiviso l'essere umano in corpo deperibile ed anima immortale, essendo quest'ultima l'unica a venire considerata come un qualcosa di prezioso che andava preservato. Con la scomparsa delle religioni pagane la maggior parte dei contenuti iconografici relativi al nudo si limitava ai pochi passaggi delle Sacre Scritture che lo giustificavano. Nei pochi casi di rappresentazione del nudo le figure sono angolose e deformate, distorte quasi, lungi dall'armonioso equilibrio delle immagini classiche.\nOltre ad essere circoscritto in senso eminentemente teologico le forme nude in molti casi sono deliberatamente brutte e quasi deformi, segno del disprezzo percepito nei confronti del corpo, considerato niente pi\u00f9 che come un'appendice dell'anima. Nelle rarissime rappresentazioni di nudo femminile le figure, generalmente raffiguranti Eva, hanno il ventre alquanto rigonfio, spalle strette e gambe dritte; in cambio vi era una personalizzazione del volto, cosa questa che non si era verificata durante l'antichit\u00e0.\nLa figura umana \u00e8 stata sottoposta ad un procedimento di stilizzazione in cui si perde la descrizione naturalistica per enfatizzare invece il carattere trascendente ed il carattere simbolico del cristianesimo, parallelamente alla perdita di prospettiva e geometrizzazione dello spazio, risultante ci\u00f2 in un tipo di rappresentazione dove conta molto di pi\u00f9 il contenuto simbolico, il messaggio insito nell'immagine, piuttosto che la descrizione della realt\u00e0. La religione cristiana, influenzata dalla concezione platonica la quale intende il corpo nient'altro che una prigione dell'anima, ha perduto l'interesse per lo studio delle forme anatomiche naturalistiche, concentrandosi invece nella rappresentazione dell'essere umano esclusivamente attraverso l'espressivit\u00e0.\nAnche se durante il medioevo lo studio delle proporzioni del corpo umano \u00e8 andato perduto, esso \u00e8 stato invero oggetto di una simbologia cosmologica di applicazione matematica ed estetica. il cosiddetto \"homo quadrato\". La cultura medioevale considerava il modo come un grande essere vivente, quindi come un uomo cosmico, mentre l'essere umano \u00e8 stato concepito come un piccolo mondo, un microcosmo all'interno del macrocosmo della Creato. Questa teoria, correlata alla simbologia del numero quattro inerente al mondo naturale, a sua volta veniva applicata anche all'arte: vi sono difatti quattro punti cardinali e quattro stagioni, quattro fasi lunari e quattro venti principali. Quattro \u00e8 il numero umano per eccellenza, teoria risalente a Marco Vitruvio Pollione con la sua concezione dell'uomo come quadrato ideale, corrispondente alla larghezza delle braccia al suo apice.\nNei suoi primi tempi il cristianesimo, ancora sotto una forte influenza ebraica, aveva impedito non solamente il nudo, ma qualsivoglia immagine della figura umana, in quanto comprendeva una violazione del secondo comandamento; non solo, ma ha anche condannato gli idoli pagani (nella loro raffigurazione scultorea) come dimora dei demoni. Il fatto che la quasi totalit\u00e0 delle divinit\u00e0 pagane furono rappresentate, sia nella pittura che soprattutto nella scultura, in forma umana ed in molte occasioni nudi, ha contribuito ad identificare il nudo con l'idolatria, collegandolo molto presto anche direttamente col diavolo.\nTuttavia la fine del paganesimo e l'assimilazione della filosofia neoplatonica alla morale cristiana ha fatto accettare la forma corporea esclusivamente nella sua qualit\u00e0 di ricettacolo dello spirito e la nudit\u00e0 come uno stato degradato dell'essere umano, ma accettabile nella sa naturalit\u00e0. Eppure, nel suo complesso l'arte medioevale ha completamente smarrito il concetto di bellezza fisica insita nell'arte classica e quando veniva rappresentato - nei passaggi biblici che lo richiedevano, come quello riguardante Adamo ed Eva - i corpi erano deformati, ridotti all'essenzialit\u00e0 delle linee e con gli attributi sessuali minimizzati, pochissimo attraenti ed esenti del tutto da qualit\u00e0 estetiche.\nIl periodo gotico fu un timido tentativo di riprendere la raffigurazione umana, maggiormente elaborata e partendo da una base di ritorno, per cos\u00ec dire, al naturalismo, ma pur sempre sottoposta ad una certa convenzione che ha mantenuto la rigidit\u00e0 delle forme e la struttura geometrica che collegava il corpo pi\u00f9 per l'aspetto simbolico dell'immagine che per la visione estetica e sempre basandosi sulle possibilit\u00e0 ammesse dall'iconografia cristiana.\nLe poche rappresentazioni esistenti di nudo artistico nell'arte medioevale sono limitate a passi biblici che le giustificano, come gi\u00e0 accennato, rendendole in certo qual modo \"indispensabili\"; Adamo ed Eva nel paradiso terrestre o subito dopo la cacciata, il martirio e la crocifissione di Ges\u00f9 Cristo. L'immagine di Ges\u00f9 sulla croce ha avuto due principali trascrizioni iconografiche: quella di \"Cristo spogliato\" e denominata \"di Antiochia\", e quella del redentore con una veste o tunica denominata \"di Gerusalemme\".\nTuttavia, nonostante il carattere fortemente puritano e contrario al nudo del cristianesimo primitivo, fu propriamente la visione nuda quella che trionf\u00f2 e si accetto come versione canonica del soggetto, tanto pi\u00f9 a partire dall'epoca dei carolingi. La sofferenza di Cristo vissuta sulla croce \u00e8 sempre stata un argomento di forte impatto drammatico, quindi in un certo senso legato al pathos dell'arte ellenistica, con immagini in cui il nudo \u00e8 un veicolo per un'intensificazione dell'espressione di sofferenza; di modo che l'anatomia \u00e8 mostrata deformata, destrutturata, sottoposta all'espressione emozionale data dal dolore fisico.\nUna delle posizioni pi\u00f9 tipiche di Ges\u00f9, con la caduta della testa da un lato e il corpo piegato ed inclinato dall'altro per compensare la postura generale, \u00e8 evidente per la prima volta nel libro delle ore appartenuto a Carlo il Calvo e nella \"Croce Gero\" (X secolo) della cattedrale di Colonia; pi\u00f9 tardi incluse alcuni piccoli cambiamenti, col corpo incurvato e le ginocchia piegate, cos\u00ec come appare nelle croci dipinte da Cimabue. Nell'Europa del Nord, tuttavia, un quadro ancora pi\u00f9 intensamente drammatico del tema della Crocifissione, in cui l'ansia arriva a toccare reali livelli di parossismo, la troveremo nell'altare di Issenheim di Matthias Gr\u00fcnewald.\nArte paleocristiana.\nL'arte paleocristiana ha trasformato numerosi motivi classici in scene cristiane; in tal modo l'antico \"Ermes \"Moschophoros\"\" divenne l'immagine di Ges\u00f9 come buon pastore ed Orfeo \u00e8 diventato il \"Cristo benefattore\". Dal repertorio biblico, oltre quello inerente alla vicenda dei primi uomini, era solito rappresentare nudo il profeta Daniele in mezzo ai leoni (presente nel \"Libro di Daniele\"), immagine conservata in una pittura murale nella catacomba dei Giordani a Roma e risalente al IV secolo e in un sarcofago nella basilica di San Giovanni in Laterano.\nRomanico.\nNell'arte romanica le poche raffigurazioni di nudo sono solitamente limitate ai passaggi del Libro della Genesi riguardanti i progenitori; queste erano generalmente le linee basilari in cui si circoscriveva la nudit\u00e0, ed in cui la figura della donna si distingueva appena da quella dell'uomo grazie ai seni, ridotte a due protuberanze informi. Erano figure rozze ed assai schematiche, preferibilmente mostrate in un atteggiamento di vergogna, mentre si coprivano le parti intime.\nQuesto viene mostrato ad esempio nei rilievi della \"Creazione, Caduta e Espulsione dall'Eden\" nelle porte bronzee della cattedrale di Hildesheim (1010 circa), nell'\"Adamo ed Eva\" presente nella facciata del duomo di Modena opera di Wiligelmo (1050 circa) o la \"Creazione di Adamo\" e \"Adamo ed Eva nel Giardino\" opera del Maestro di Maderuelo (al museo del Prado). In altri casi la nudit\u00e0 totale o parziale \u00e8 presentata in alcune scene di martirio cristiano dei santi come per i Sabino/Savino e Cipriano nell'Abbazia di Saint-Savin-sur-Gartempe a Saint- Savin (nel Poitou). Gli stessi temi iconografici, magari trattati con maggiore libert\u00e0, vengono presentati nella miniatura illustrata, come \"Adamo ed Eva\" del Codex virgiliano (al monastero dell'Escorial) o il \"Battesimo di Cristo\" dell'evangelario di Vy\u0161ehrad (1085, all'universit\u00e0 di Praga).\nGotico.\nNell'arte gotica la rappresentazione della nudit\u00e0 fa il suo apprendistato innanzitutto in ambiente tedesco all'inizio del XIII secolo. Le prime figure a grandezza naturale e indipendenti raffigurano un nudo di Adamo ed Eva nel duomo di Bamberga (1235 circa), che ancora appaiono come due colonne dalle forme rigide e ieratiche, ma trattati con una cert'aria di nobilt\u00e0. In quest'epoca viene un po' ampliato il repertorio iconografico, in particolare con l'aggiunta del \"Giudizio\" tratto dai capitoli 24-25 del vangelo di San Matteo; fino ad allora la maggior parte delle scene di storia biblica rappresentati nei bassorilievi delle cattedrali terminava con la Rivelazione o Apocalisse.\nLa scena della finale resurrezione delle carni contemplava che i corpi fossero nudi; alla maniera in cui le anime rinate dovevano rappresentare come parametri di bellezza perfetta, gli artisti ricominciarono timidamente a volgersi in cerca d'ispirazione alle opere dell'arte classica greco-romana: ci\u00f2 emerge in diversi trattati, come lo \"Speculum\" di Vincent de Beauvais, che contengono le istruzioni per gli artisti inerenti allo studio degli antichi trattati classici. Si inizi\u00f2 cos\u00ec un nuovo studio del naturale.\nVi sono prove che alcuni artisti si recassero ai locali bagni pubblici per studiare il corpo umano in una maniera pi\u00f9 dettagliata, come si vede ad esempio nel \"Giudizio finale\" della Cattedrale di Bourges, con figure pi\u00f9 naturalistiche e figure che ricordano quelle ritratte negli antichi sarcofagi. In quest'opera la donna posizionata verso il centro ha forme decisamente pi\u00f9 femminili e la sua posizione in contrapposto le d\u00e0 una qual certa aria da scuola di Policleto; anche se le forme sono alquanto stilizzate e leggermente sensuali, con piccoli seni separati, ventre piatto e fianchi piccoli.\nUn poco alla volta il nudo gotico stava guadagnando in naturalezza ed accuratezza anatomica, mentre il repertorio tematico \u00e8 stato ampliato e l'uso della figura nuda si \u00e8 diffusa pian piano in tutte le aree di evoluzione dell'arte, non solo quindi nella scultura e miniatura, ma anche nella pala d'altare, nella vetrata, sino alle botteghe di produzione di corallo, oreficeria ecc. Alcuni nuovi temi rappresentati erano quelli di San Girolamo e di altri esponenti dell'ascetismo cristiano, spogliato di tutto ci\u00f2 che era materiale sottolineandone cos\u00ec l'allontanamento dai beni della terra; o figure femminili come quella di Maria Maddalena e Maria Egiziaca (con una confusione tra le due a volte). A volte viene rappresentato in forma umana nuda anche il serpente che tent\u00f2 Eva in Paradiso o il drago che viene sconfitto da San Giorgio.\nUn maggior indice di sensualit\u00e0 viene immessa in alcune figure dell'Antico Testamento, come Betsabea, Susanna, Giuditta, Dalila e Salome nel Nuovo Testamento. A volte anche alla Vergine Maria sar\u00e0 consentito di mostrare un seno nudo sotto la scena dell'allattamento del bambino Ges\u00f9, come nella \"Madonna del Latte\" (1450, detto anche \"Madonna degli angeli rossi\" o \"Vergine col Bambino\") di Jean Fouquet ed appartenente al \"Dittico di Melun\".\nNei primi anni del XIV secolo con l'esecuzione della facciata del duomo di Orvieto su progetto di Lorenzo Maitani, vengono implementati tutta una serie di nudi che sembrano dimostrare un particolare interesse dell'artista al soggetto, in quanto ha scelto proprio tutti quelle tematiche che lo contemplano: La Creazione, La Caduta dell'uomo e il Giudizio Universale. La sua \"Eva che sorge dal fianco di Adamo\" \u00e8 sicuramente ispirato dagli antichi sarcofagi ritraenti le nereidi, mostra per la prima volta un certo idealismo ed una concezione del corpo come ricettacolo dell'anima e, proprio in quanto tale, meritevole d'attenzione e considerazione. Il \"Giudizio\" invece pare in stile pi\u00f9 nordico, con scene che ricordano i sarcofagi di battaglie o le antiche scene dei Galli moribondi.\nDurante il XV secolo il nudo artistico era gi\u00e0 pi\u00f9 diffuso, inquadrato nella corrente della moda di quel tempo, al momento detto gotico internazionale ed emerso tra Francia, Borgogna e Paesi Bassi nel 1400. Uno dei suoi primi esempi fu il codice miniato \"Tr\u00e8s riches heures du Duc de Berry\" dei fratelli Limbourg (1416), ove una scena del \"Peccato\" e Cacciata dal Paradiso\" mostra l'evoluzione del personaggio di Eva dalla naturalezza della vita trascorsa nel giardino di Eden alla vergogna del peccato commesso e dell'espulsione da esso, in cui prende forma di \"Venere pudica\" ricoperta con una foglia di fico.\nLa sua forma allungata, fatta quasi a bulbo, con seni piccoli e stomaco rigonfio divenne il prototipo del nudo femminile gotico e che sarebbe durato per oltre due secoli. Questo pu\u00f2 essere visto in figure come quelle di Eva nel \"Polittico di Gand\" di Jan van Eyck, nell'Adamo ed Eva di Hugo van der Goes e di Rogier van der Weyden, oltre che in altre figure femminili come la \"Vanit\u00e0\" di Hans Memling o la \"Giuditta\" di Conrad Meit, dove l'attitudine tutta medioevale di ricollegare il nudo a qualcosa andava un poco alla volta cedendo il passo verso delle immagini maggiormente sensuali, pi\u00f9 provocanti e carnalmente umane.\nIn Spagna vi furono alcuni primi timidi tentativi di immettere il nudo all'interno di contenuti pi\u00f9 seri, al di l\u00e0 della spiccia sensualit\u00e0, come nella \"Discesa di Cristo al Limbo\" di Bartolom\u00e9 Bermejo, il \"Martirio di Santa Caterina\" (seconda met\u00e0 del XV secolo) di Fernando Gallego, la figura di Santa Tecla nella pala d'altare della Cattedrale di Tarragona opera dello scultore catalano conosciuto col nome di padre Joan (1429), infine nel \"Martirio di San Cucufate\" (1504-07) di Ayne Bru.\nIl nudo pi\u00f9 o meno naturalistico cominci\u00f2 ad apparire timidamente anche nell'Italia prerinascimentale, di solito sotto forma di allegoria; un esempio \u00e8 l'immagine della Fortitudo nel battistero di Pisa e progettata da Nicola Pisano, che evoca un po' uno degli atleti di Policleto, o la figura della Temperanza sul pulpito del duomo di Pisa (1300-10) di Giovanni Pisano nella forma di \"Venere pudica\" o modesta con le braccia che coprono le sue parti intime.\nIl nudo si vede infine anche nel lavoro di Giotto, in particolare nell'affresco del \"Giudizio universale\" dentro la cappella degli Scrovegni a Padova.\nEt\u00e0 moderna.\nL'arte dell'et\u00e0 moderna (da non confondere con la Modern Art, che viene spesso usato come sinonimo di arte contemporanea) si sviluppa tra il XV e il XVIII secolo; la storia moderna porta con s\u00e9 cambiamenti radicali a livello politico ed economico, ma anche in ambito sociale e pi\u00f9 generalmente culturale i quali saranno tutti forieri di progresso ed innovazione (inimmaginabili solo pochissimo tempo prima).\nIl consolidamento degli stati centralizzati, la Nazione, ha portato alla creazione dell'assolutismo; nuove entusiasmanti esplorazioni del mondo, in particolare con la scoperta dell'America, ha aperto un'era di espansione territoriale e commerciale e piantato i semi di quello che sar\u00e0 il colonialismo. L'invenzione della stampa ad opera di Johannes Gutenberg ha portato ad una sempre maggiore diffusione della cultura, che viene cos\u00ec ad aprirsi ad ogni tipo di pubblico, non pi\u00f9 solamente quello ad accesso limitato dei monasteri e delle universit\u00e0.\nLa religione comincia a perdere la preponderanza che aveva sempre mantenuto nei secoli precedenti; a ci\u00f2 ha contribuito anche la rapida diffusione in tutta l'Europa del Nord del protestantesimo, causato dalla ribellione all'autorit\u00e0 papale avviata dal monaco agostiniano Martin Lutero nel 1517.\nInfine l'umanesimo emerge come nuova tendenza culturale, instillando a passo veloce una concezione pi\u00f9 scientifica dell'uomo e dell'universo tutto.\nRinascimento.\nEmerge inizialmente nella penisola italiana verso la seconda met\u00e0 del XV secolo (vedi Rinascimento italiano), ma per diffondersi presto poi anche in tutto il resto d'Europa con l'inizio del XVI secolo. I grandi artisti di questo periodo s'ispirarono all'arte e alla cultura classica dell'antica Grecia e dell'antica Roma ed \u00e8 per questo motivo che si \u00e8 parlato di \"rinascita\", dopo i lunghi secoli del medioevo in cui aveva predominato incontrastata la visione teologica della chiesa cattolica.\nIl nuovo stile si vuole ispirare preminentemente alla Natura e all'essere umano; emergono velocemente anche nuovi modelli di rappresentazione, come ad esempio l'uso della prospettiva. Senza per questo abbandonare i temi religiosi, si volle per\u00f2 maggiormente concentrarsi e dar rilevanza all'ambiente naturale ed al contesto umano. Appaiono le tematiche che si rifanno alla mitologia classica o ad avvenimenti storici, il genere paesaggista e quello della natura morta, che hanno influenzato anche la rivitalizzazione del nudo artistico. La bellezza ha cessato un po' alla volta d'esser considerata come concetto simbolico, come accadde per tutto il medioevo, per diventare pi\u00f9 una componente razionale e misurata dell'immagine umana, basata sull'armonicit\u00e0 (sia scultorea sia cromatica) e sulla proporzione.\nL'arte rinascimentale, parallelamente all'antropocentrismo della filosofia richiamantesi all'umanesimo, ha rimesso gli esseri umani al centro della propria visione del mondo; essa si basa anche sullo studio dell'anatomia, per poter meglio articolare la raffigurazione dell'essere umano nella sua essenzialit\u00e0 corporea.\nNel 1543 Andrea Vesalio pubblica il \"De humani corporis fabrica\", uno studio anatomico del corpo fisico a base di dissezioni, dove accanto al testo assumono grande rilievo tutta una serie di tavole illustrative attribuite a Johannes Stephan van Calcar; queste hanno costituito la base \"fotografica\" per molti altri artisti i quali fondavano la propria tecnica e stile sul realismo oggettivo. Va ulteriormente fatto notare che le illustrazioni del libro sono state espressamente progettate con criteri artistici, mostrando scheletri o parti di corpo o anche figure umane complete in pose o atteggiamenti gesticolanti e quasi teatrali.\nI modelli di nudo rinascimentale s'ispirano come detto alla classicit\u00e0 greco-romana, ma con una funzione differente da quella che veniva richiesta nei tempi antichi; se il nudo maschile ellenico esemplificava la concezione ideale di eroe (vedi nudo eroico), nell'Italia rinascimentale il nudo artistico assume invece una sua qualifica pi\u00f9 acutamente estetica; maggiormente vincolato al nuovo modo d'intendere la realt\u00e0 del mondo, lontano dai precetti religiosi e pertanto non pi\u00f9 dominato dal sacro, bens\u00ec eminentemente profano.\nOltre ad aver installato l'uomo al centro dell'universo, il rinascimento comincia poi a sottolineare con particolare insistenza anche il nudo femminile, il tutto grazie al mecenatismo dei nobili e dei ricchi mercanti che desiderano in tal modo ostentare la propria posizione privilegiata all'interno della societ\u00e0. Si \u00e8 forgiata cos\u00ec una prima secolarizzazione del nudo che, rispetto ai precedenti temi d'impostazione religiosa, si dimostra esser decisamente pi\u00f9 libero e volto al bello di per s\u00e9; a volte con intenti alquanto forzati di giustificare un tal tipo di rappresentazione totalmente al di fuori della sfera religiosa.\nUn esempio in tal senso sono le due grandi opere \"pagane\" di Sandro Botticelli, la \"Primavera\" e la \"Nascita di Venere\", rappresentando il concetto caro al neoplatonismo e che Marsilio Ficino ha estrapolato dal \"mito di Venere\"; l'ideale della donna virtuosa la quale, nonostante la condizione di nudit\u00e0 presente subito dopo la sua nascita, ha come prima reazione \"adulta\" quella di coprirsi le parti intime, venendo in tal maniera a proseguire l'antica idealizzazione di \"Venere pudica\".\nL'arte rinascimentale ha fatto riguadagnare al nudo classico la sua qualifica di esemplificazione della bellezza ideale, sia fisica che morale. Il nudo \u00e8 stato allora la scusa perfetta per qualsiasi tipo di composizione, da quella maggiormente naturalistica alla pi\u00f9 simbolica; simbolismo espresso attraverso molteplici allegorie e personificazioni. Allo stesso modo il nudo era presente tanto nelle \"arti maggiori\" (vedi belle arti) cos\u00ec come in molte tra le arti applicate o minori in oggettistica che andava dai candelabri ai coltelli alle maniglie per le porte.\nUna tal sovrabbondanza di rappresentazioni di nudo venne spiegata da Benvenuto Cellini; egli sostiene difatti che il corpo umano \u00e8 senza alcun ombra di dubbio la forma pi\u00f9 perfetta esistente in natura, quindi non ci si deve affatto sorprendere che venga spesso e volentieri raffigurato. D'altra parte, a livello specificamente iconografico, anche se si inizi\u00f2 a produrre un numero sempre crescente di opere a tema mitologico, la maggior parte della produzione artistica \u00e8 rimasta in ogni caso di fatto a fortissima impronta religiosa; ma una tale commistione o sovrapposizione di caratteri produsse anche una curiosa simbiosi tra le figure mitiche del nudo classico e i personaggi biblici-cristiani maggiormente giustificati ad apparire nudi.\nPossiamo notare questo fatto con la figura del giovane Isacco nel \"Sacrificio di Isacco\" di Lorenzo Ghiberti il quale presenta la classica tipologia relativa alla punizione dei figli di Niobe; oppure con la figura del Cristo disteso nella \"Deposizione di Cristo\" del Donatello, che ricorda il Meleagro classico; o ancora con la \"Cacciata dei progenitori dall'Eden\" (1425-1428) di Masaccio in cui l'immagine di Eva si rif\u00e0 a quella della \"Venere pudica\".\nNel corso del XV secolo in Italia sussistono ancora alcune forme ereditate direttamente dall'arte gotica, ma queste sono state lentamente \"tradotte\" nel naturalismo e nella precisione caratteristica della nuova epoca. Questo si vede particolarmente nel lavoro di artisti come il succitato Masaccio; ma anche in Masolino da Panicale (\"Tentazione di Adamo ed Eva\", 1426-1427); Antonello da Messina (\"San Sebastiano 1476, \"Cristo in piet\u00e0 e un angelo\" 1476-1479); Andrea Mantegna (\"Crocifissione 1458, l'incisione di \"Baccanale con un tino\" 1470 circa, \"Cristo morto\" 1475-1490 all'incirca, \"Parnaso\" 1497, il disegno di \"Venere, Marte e Diana\" non datato, il suo triplice San Sebastiano - \"San Sebastiano (Mantegna Parigi)\" 1459; \"San Sebastiano (Mantegna Venezia)\" 1480; \"San Sebastiano (Mantegna Vienna)\" 1490 - eccetera).\nLo stesso \u00e8 accaduto anche nel campo scultoreo col gi\u00e0 citato scultore e orefice Lorenzo Ghiberti, autore della \"Porta del Paradiso\" nel Battistero di Firenze (1425-1452), con le sue scene di \"Creazione di Adamo ed Eva\", \"Peccato originale\" e \"Cacciata dal Paradiso\".\nUna delle prime opere a rompere con gran impeto i legami esistenti con l'immediato passato e a presumere un ritorno ai canoni classici \u00e8 stato il \"David\" (1440) di Donatello, un lavoro di notevole originalit\u00e0 ed assai in anticipo sui tempi, che per i successivi cinquant'anni non ebbe altra realizzazione con cui la si potesse obiettivamente confrontare; si tratta comunque del primo nudo maschile scultoreo dopo pi\u00f9 di mille anni.\nTuttavia il modello in bronzo di Donatello non era cos\u00ec atletico come le opere di nudo eroico d'origine greca, presentando piuttosto forme subito abbastanza gracili, aggraziate e slanciate simili a quelle di un ragazzino nel pieno dell'adolescenza. Allo stesso modo, invece della serenit\u00e0 data dalla sublime Bellezza divina d'Apollo si percepisce altres\u00ec la sensualit\u00e0 di quella proveniente da Dioniso; tanto pi\u00f9 che la testa del gigante Golia appena abbattuto ai piedi del giovinetto destinato a diventare il primo re di Israele, ricorda quella di un Satiro utilizzato per decorare la base delle statue del Dio del vino portatore d'ebbrezza. L'artista ha poi anche deviato alquanto dalla proporzioni classiche, soprattutto nelle misure del tronco, alzandone la linea centrale corporea fin sopra la vita.\nMa fu proprio a seguito di Donatello che il nudo artistico acquis\u00ec ulteriore slancio, soprattutto a Firenze con Antonio del Pollaiolo e del gi\u00e0 citato Botticelli, e in Umbria con l'opera Luca Signorelli, quest'ultimo interessato oltremodo alla rappresentazione del movimento, dell'energia e della sentimento estatico da dare, per cos\u00ec dire, all'insieme delle proprie rappresentazioni. Nei suoi tre dipinti eseguiti sul tema delle Dodici fatiche di Ercole il pittore reinserisce la \"diagonale eroica\" della scultura greca, mostrando un grande virtuosismo nella rappresentazione del nudo in azione; secondo quanto ne dir\u00e0 Giorgio Vasari il suo trattamento del nudo \u00e8 \"pi\u00f9 moderno di tutti quanti gli insegnanti che lo hanno preceduto\".\nIl Pollaiolo ha condotto studi dettagliati di anatomia, con l'ammissione da parte del Vasari d'aver dissezionato alcuni cadaveri, specialmente nei riguardi della muscolatura umana; ed \u00e8 tramite tali approfondimenti che si \u00e8 lasciato alle spalle pure il classicismo greco-romano il quale, anche se si basava sul naturalismo delle forme, queste sono sempre state idealizzate, ben lontano quindi dal realismo anatomico introdotto proprio dal Pollaiolo. Ci\u00f2 \u00e8 ben dimostrato dai suoi due \"Ercole e Anteo (Antonio del Pollaiolo Uffizi)\" e \"Ercole e Anteo (Antonio del Pollaiolo Bargello)\" conservati rispettivamente alla galleria degli Uffizi e al museo del Bargello, in cui la tensione fisica del semidio Ercole mentre schiaccia il corpo del gigante Anteo denota il dettaglio dello studio anatomico effettuato dall'autore.\nCon la stretta collaborazione del fratello Piero del Pollaiolo ebbe a realizzare inoltre anche un \"Martirio di San Sebastiano\" (1475) che mostra ancora una volta i notevoli studi di anatomia, mostrati in particolare nello sforzo affrontato dall'arciere col berretto rosso di tendere l'arco; per\u00f2 questo San Sebastiano viene invero interamente attribuito a Piero.\nLuca Signorelli \u00e8 stato un altro importante esponente del nudo dinamico d'impostazione anatomica, soprattutto per le sue spalle taglienti, larghe e forti, che denotano un'ampia energia contenuta; ma anche nella semplificazione di alcune parti del corpo con volumi contrastanti, i glutei, il petto e lo stomaco riferiti alle rispettive ombre ad esempio: fatto questo che fornisce alle sue figure una plasticit\u00e0 densa ed una certa qualit\u00e0 tattile. Nel suo ciclo di affreschi intitolato \"Storie degli ultimi giorni\" posti nella Cappella di San Brizio presente all'interno del Duomo di Orvieto (1499-1505) vengono presentate figure notevolmente muscolose dai contorni marcati con una tensione dinamica latente, soprattutto nei personaggi dei beati (o eletti) e degli infelici (o dannati).\nI nudi in tensione dinamica del Pollaiolo e del Signorelli hanno iniziato una moda, detta delle \"battaglie di uomini nudi\" e che dur\u00f2 all'incirca dal 1480 al 1505, senza particolari motivi etico-narrativi che ne giustificassero una tal rappresentazione, ma molto pi\u00f9 semplicemente per la loro resa estetica e che a Firenze venne denominato \"bel corpo Ignudo\"; alcuni esempi sono indicati nella \"Battaglia tra romani e barbari\" di Bertoldo di Giovanni (1480), ma anche nei \"combattenti\" di Raffaello Sanzio o nella \"Battaglia dei centauri\" (1492) e la \"Battaglia di Cascina\" (1504) di Michelangelo Buonarroti.\nSandro Botticelli, che ha realizzato vari esempi di nudo ma intellettualizzandolo, cos\u00ec da renderlo altamente simbolico, in relazione al neoplatonismo fiorentino, \u00e8 stato a sua volta il principale responsabile del recupero del nudo femminile dopo il lungo periodo di moralismo medioevale. Marsilio Ficino, uno dei principali teorici dell'Accademia neoplatonica, ha ridato alla figura di Venere l'esemplarit\u00e0 di massimo modello di virt\u00f9 ed esaltazione mistica; aiutato in ci\u00f2 dall'opposizione interpretativa che gi\u00e0 si trova nel \"Simposio\" di Platone, cio\u00e8 della \"Venere celeste\" (Venus Coelestis) in contrapposizione con quella mondana (Venus Naturalis). Le due differenti Veneri simboleggiano ci\u00f2 che si trovano ad avere in s\u00e9 le donne, divise come sono da una parte divina e da una terrena.\nQuesto simbolismo \u00e8 stato ben trattato da Botticelli in due tra le sue opere maggiori, ossia la \"Primavera\" (1481-82) e la \"Nascita di Venere\" (1484); per la sua concezione egli \u00e8 stato ispirato dai pochi resti classici che aveva a portata di mano, qualche sarcofago gioielli, rilievi, ceramiche e disegni, creando in tal modo un archetipo di bellezza che sarebbe stato identificato propriamente come l'ideale classico della bellezza durante il rinascimento.\nNella \"Primavera\" ha recuperato il genere del drappeggio muliebre, con un sottile tessuto semitrasparente che svela i contorni del corpo, con un senso di classicit\u00e0 che eguaglia quelli poi rinvenuti a Pompei ed Ercolano durante gli scavi effettuati qualche secolo dopo, o gli stucchi di Prima Porta e Villa Adriana. Tuttavia Botticelli ha lasciato la natura volumetrica classica del nudo, con fragili ed esili figure rispondenti pi\u00f9 al concetto moderno di corpo umano, mentre i volti sono maggiormente personali ed umanizzati rispetto ai prototipi ideali del mondo classico greco-romano.\nNella \"Nascita di Venere\", dipinta a seguito del suo soggiorno avvenuto a Roma, ove ebbe modo di completare i propri affreschi all'interno della \"Cappella Sistina\" (le \"Prove di Mos\u00e8\", la \"Punizione dei ribelli\" ecc), ha mostrato un classicismo ancora pi\u00f9 puro, grazie al contatto ravvicinato che ebbe con le antichit\u00e0 romane presenti allora nella citt\u00e0 dei papi. Qui la sua Venere \u00e8 interamente spogliata e tutti gli indumenti atti a fare da copertura moralistica risultano mancanti; abbandona quindi in tal modo definitivamente l'arte medioevale per entrare pienamente nella modernit\u00e0.\nLo stesso tema iconografico rimanda anche ad alcuni versi delle \"Stanze per la giostra\" del poeta Angelo Poliziano (dedicate a Giuliano de' Medici), ispirato a sua volta da un passaggio di Omero; secondo Plinio il Vecchio era gi\u00e0 stato dipinto da Apelle nella sua \"Venere Anadiomene\". Come modello vivente \u00e8 stata utilizzata la bella aristocratica Simonetta Vespucci la cui immagine, nonostante il classicismo della composizione, \u00e8 pi\u00f9 rispondente ai criteri dell'arte gotica, non tanto in termini di proporzioni ma bens\u00ec di ritmo e struttura. Soprattutto la curvatura del corpo rende la sua immagine complessiva non distribuita uniformemente ma con parte del peso che scende maggiormente verso destra ed il contorno ondoso del moto dei lunghissimi capelli d\u00e0 la sensazione di star fluttuando nell'aria.\nIl tipo iconografico \u00e8 come detto quello della \"Venere pudica\" la quale si copre le parti intime con le mani, schema e sequenza parzialmente ripetuto nell'allegoria della Verit\u00e0 della \"Calunnia di Apelle\" (1490-95) il quale mantiene una componente complessivamente classica. Altre opere di Botticelli in cui riappaiono in pittura, dopo secoli, dei nudi vi sono: \"San Sebastiano\" (1474); la serie sulla \"Storia di Nastagio degli Onesti\" (1482-83, dalla narrazione di Giovanni Boccaccio fattane nel \"Decameron\"); \"Venere e Marte\" (1483); \"Compianto sul Cristo morto con i santi Girolamo, Paolo e Pietro\" (1490-92); \"Compianto sul Cristo morto\" (1492-95).\nPiero di Cosimo, che ha anch'egli immortalato la prorompente giovane donna nel \"Ritratto di Simonetta Vespucci come Cleopatra\" (1480) \u00e8 stato lungo tutto il corso della sua carriera un artista originale pieno di fantasia, con opere ispirate per lo pi\u00f9 alla mitologia ed un'aria un po' da eccentrico ma dotato di grande sensibilit\u00e0 e tenerezza ove le raffigurazioni, assieme ad un'ampia variet\u00e0 di animali, sono felicemente incorporate in vastissimi paesaggi. Alcuni esempi sono:\"Vulcano ed Eolo maestri dell'umanit\u00e0\" (1490), \"Venere, Marte e Amore\" (1490), \"Disavventure di Sileno\" (1500), \"Morte di Procri\" (1500), \"Scoperta del miele\" (1505-1510), \"Battaglia tra Lapiti e Centauri\" (1515), ed infine nei due \"miti di Prometeo\" (entrambi del 1515 circa).\nUn classicismo pi\u00f9 sereno si intraprende intanto nell'Italia centrale, con la \"Morte di Adamo\" (1452-66) di Piero della Francesca le cui figure nude mantengono la gravit\u00e0 della scuola scultorea di Fidia e Policleto, o con \"Apollo e Marsia\" (1495) del Perugino con un'atmosfera chiaramente proveniente da Prassitele. Questo classicismo culmin\u00f2 nel \"Parnaso\" (1511) di Raffaello Sanzio da Urbino, indubbiamente ispirato all'Apollo del Belvedere rinvenuto nel 1479; la sua imitazione non solo fece acquisire un senso di maggiore sveltezza alle anatomie, ma anche ritmo, grazia ed un'armonia generalizzata: tutte caratteristiche che incombono nei santi, poeti e filosofi delle \"Stanze di Raffaello\". Tuttavia anch'egli non ricre\u00f2 uno stile di figura classica, bens\u00ec reinterpret\u00f2 il tutto secondo il proprio sentimento grafico, una concezione dolce ed armoniosa dell'ideale estetico pi\u00f9 intimo dell'artista.\nD'altra parte proprio Raffaello, la cui opera presenta una visione per lo pi\u00f9 sinottica della bellezza ideale, \u00e8 stato anche in grado di estrarre la perfezione pi\u00f9 idealistica dal pi\u00f9 sensuale dei temi iconici; quello delle \"Tre Grazie\" (1505) in cui mette a punto alcune modalit\u00e0 molto semplici di figura, non eteree come la gracile Venere botticelliana, ma d'un classicismo il quale piuttosto che ricopiare l'antichit\u00e0 pare essere invece alquanto innato nell'autore, un classicismo ingenuo ma emanante una freschezza e vitalismo.\nNel suo \"Adamo ed Eva\" (1508), commissionato per gli appartamenti papali, Raffaello ha disegnato la forma del corpo umano femminile di Eva, la \"prima donna\", influenzato dalla \"Leda col cigno\" di Leonardo da Vinci, dandole una volumetria un po' nodosa e contorta. Pi\u00f9 tardi col lavoro eseguito alla Farnesina, la villa di Agostino Chigi, va sottolineato il \"Trionfo di Galatea\" (1511), ispirato ai dipinti rinvenuti alla Domus Aurea fatta costruire dall'imperatore romano del I secolo Nerone e che per la sua realizzazione l'artista ammise d'aver usato diverse parti di varie modelle in quanto nessuna gli pareva essere di per s\u00e9 sufficientemente perfetta (la stessa cosa secondo la leggenda accadde anche ad Apelle). Raffaello fu inoltre il primo ad usare esclusivamente modelli reali di donne per i propri dipinti, diversamente da come si faceva solitamente fino ad allora, utilizzando cio\u00e8 adolescenti maschi in abiti femminili e con seni posticci.\nLeonardo da Vinci invece si allontan\u00f2 dai canoni classici, con figure naturalistiche progettate a seguito degli approfonditi studi anatomici. In principio era stato ispirato dalle forme energiche del Pollaiolo ma, successivamente, approfondendo ulteriormente la riflessione sull'anatomia ha donato alle proprie figure un realismo quasi sonoro ove l'interesse pi\u00f9 eminentemente scientifico pare incombere; al contempo esse denotano una certa attitudine eroica, di dignit\u00e0 morale e finanche umana, il che dona loro un'intensa vitalit\u00e0 serena.\nTuttavia, nonostante quest'interesse per l'anatomia che si riflette nelle centinaia di disegni lasciati - e sparsi tra musei e collezioni private sotto la titolatura generica di \"Codici di Leonardo da Vinci\" - nei suoi quadri realizz\u00f2 qua e l\u00e0 appena qualche accenno di raffigurazioni di nudo, come ad esempio nel \"Bacco\" (1510-15, su un precedente \"San Giovanni Battista\") e nella perduta \"Leda ed il cigno\", eseguita quest'ultima in almeno tre versioni tra il 1504 e il 1506 e che \u00e8 la rivendicazione della donna nuda come simbolo di vita creativa e non come ideale irraggiungibile sovraterreno.\nPer Leonardo lo studio anatomico in campo pittorico \u00e8 servito per lo pi\u00f9 a riconoscere le proporzioni esatte della figura umana da raffigurare poi vestita, oltre che come interesse scientifico fine a se stesso; alla sua bottega vengono attribuite varie copie o riproposizioni della \"Gioconda\", per\u00f2 senza vestiti; potrebbero quindi anche essere intesi effettivamente come studi di nudo.\nIl culmine del nudo artistico rinascimentale si \u00e8 per\u00f2 realizzato con il lavoro di Michelangelo Buonarroti, per il quale il corpo umano nudo aveva carattere divino; l'artista gli diede una dignit\u00e0 senza pari ed ineguagliata da qualsiasi altro suo contemporaneo. A causa della propria fede nel neoplatonismo idealizz\u00f2 in una maniera estrema le forti emozioni che provava nei confronti della bellezza maschile, per cui la sensualit\u00e0 delle sue figure nude si trasforma diventando espressione trascendentale d'un qualcosa di pi\u00f9 alto ed intangibile, sfuggente e sublime, puro ed infinito.\nLe immagini che ha prodotto sono l'attimo predominante dominante e struggente di una grande passione, circolarit\u00e0 vitale ed intensa energia spirituale in un'unica potenza. Anche le opere religiose perdono in gran parte il pathos costituito dalla sofferenza insita nel Cristo crocifisso, per mostrare invece il Salvatore circonfuso d'una serenit\u00e0 spirituale che genera pi\u00f9 compassione per la sua bellezza che per il dolore provato, come si pu\u00f2 vede vedere ad esempio nella \"Piet\u00e0\" (1498-99).\nFin dai primi disegni di nudo l'artista riesce a mostrare nella sua interezza la vivacit\u00e0 delle articolazioni nervose, lontano quindi dai contorni pi\u00f9 morbidi e classici, con una ricca modellazione della proporzione e del disegno geometrico. L'anatomia \u00e8 nodosa e stretta, dinamica, dove lo spessore del tronco si distacca dal resto mettendo in rilievo muscoli marcati e contorni solidi, esagerando gli effetti di torsione e di scorcio delle figure, come accade nel \"Bacco\" (1496-97), che \u00e8 una delle sue prime sculture importanti.\nIl \"David\" (1501-04) conserva ancora tutta l'aria di un classicismo apollineo, molto equilibrato ma interpretato personalmente, dove il busto pu\u00f2 sembrare una statua greca, mentre la leggera sproporzione della testa e delle membra denotano la tensione latente, inoltre l'espressione di sfida del volto si allontana alquanto dall'ethos classico.\nLo stesso accade in generale con la drammaticit\u00e0 dell'espressione dei suoi Prigioni, soprattutto lo \"Schiavo morente\" e lo \"Schiavo ribelle\" (1513), figure che ricordano la Niobe dell'arte ellenistica e che dimostrano l'influenza data dal \"Gruppo del Laocoonte\"; Michelangelo fu uno dei primi a vedere la scultura, rinvenuta nel 1506 nei pressi della Basilica di San Pietro in Vincoli. Allo stesso modo le opere dedicate alle tombe dei Medici, l\"Aurora\" (1524-27, per la tomba di Lorenzo de' Medici duca di Urbino) e il \"Crepuscolo\" (1524-31; ma anche il \"Giorno\" e la \"Notte\") le quali ricordano certe opere greche: il \"Torso del Belvedere\" e la \"Arianna dormiente\" conservata ai musei vaticani.\nNel frattempo il suo ideale di anatomia vigorosa e vivace, ma piena d'intensit\u00e0 emotiva, si \u00e8 riflesso anche in pittura nella \"Creazione di Adamo\" (1511 circa) sulla \"Volta della Cappella Sistina\", con la figura del primo uomo che ricorda quella di Dioniso presente nel frontone del Partenone, seppur con una carica di vitalit\u00e0 molto lontana da quella dell'armoniosa scultura di Fidia.\nAllo stesso modo le figure di atleti (di solito chiamati molto semplicemente ignudi) posti sul soffitto della Cappella Sistina mantengono l'equilibrio dato dalla congiunzione tra l'energia atletica con la trascendenza della propria missione sacra, dovendo essi rappresentare le anime dei profeti biblici; esercitando in tal modo armoniosamente il loro ruolo di mediazione tra modo fisico e mondo spirituale, tanto pi\u00f9 che l'intensit\u00e0 della bellezza fisica diviene ora un riflesso della perfezione divina. In altre scene, come quella del \"Diluvio universale\" (1509), vengono mostrate figure vigorose in cui la potenza fisica trasluce la forza spirituale. La \"Creazione di Eva\" presenta altres\u00ec una rotondeggiante ma forte figura femminile, con contorni assai marcati.\nD'altra parte il Cristo del \"Giudizio universale\" mantiene la solennit\u00e0 di un Apollo interpretato qual \"sol justitiae\" ma con una fermezza nell'esecuzione, soprattutto nel torso quasi quadrato, che va a porsi completamente al di fuori dei canoni classici. Il suo ritratto di Ges\u00f9 non \u00e8 quello tipico tradizionale dell'arte bizantina (barbuto ed emanante un'aura di maturit\u00e0), ma l'effigie di uno degli d\u00e8i Olimpii o di un re ellenistico, molto pi\u00f9 vicino ad Alessandro Magno che ad un falegname ebreo, con molta pi\u00f9 agilit\u00e0 e vigore tletico di quanto non ci si dovrebbe aspettare da un asceta o da un mistico cristiano.\nNelle sue ultime opere, costituite innanzitutto dalle tre Piet\u00e0 (la \"Piet\u00e0 di Palestrina\", la \"Piet\u00e0 Bandini\" e la \"Piet\u00e0 Rondanini\"), ha completamente abbandonato l'ideale della bellezza fisica con figure distorte (quella di Palestrina), angolari (la Bandini) o pi\u00f9 vicino allo stile schematico dell'arte gotica (la Rondanini).\nNel corso del XVI secolo il nudo artistico \u00e8 stato ampiamente divulgato dalle incisioni pubblicate per illustrare soprattutto i classici della letteratura latina, di particolare rilievo sono quelli prodotti da Marcantonio Raimondi.\nManierismo.\nNella seconda met\u00e0 del '500 sopraggiunse la corrente detta del manierismo\nXVII secolo.\nL'arte barocca\nsi svilupp\u00f2 tra il '600 e l'inizio del '700; si \u00e8 trattato di un periodo storico di grande conflitto nelle motivazione sia politiche sia religiose, una divisione emersa tra i paesi cattolici dopo la Controriforma, dove lo Stato assoluto \u00e8 stato rafforzato, ed al contempo anche nei paesi percorsi dalla Riforma protestante, di segno improntato maggiormente alla Democrazia parlamentare. L'arte \u00e8 diventata pi\u00f9 raffinata ed ornata, con la sopravvivenza di alcuni temi rifacentesi al razionalismo classicista seppur con forme pi\u00f9 dinamiche e sensazionalistiche, con gusto verso il sorprendente e l'aneddotico, da illusioni ottiche ed effetti drammatici.\nDurante il barocco ha continuato a dominare il nudo artistico e la forma del corpo umano femminile come oggetto di piacere da parte di mecenati aristocratici, che si dilettavano di posseder esempi di tali composizioni, in cui le donne in generale hanno avuto un ruolo subordinato agli uomini. Accanto ai temi mitologici, inizi\u00f2 anche l'usanza del ritratto allegorico dove donne nude che rappresentano concetti come la giustizia, la verit\u00e0, la generosit\u00e0, ecc.\nIl nudo barocco \u00e8 giunto ad accentuare gli effetti di torsione e dinamismo presenti nel manierismo e nella quasi totalit\u00e0 dell'opera di Michelangelo Buonarroti, da cui venne ripresa la composizione in forma di spirale, che Michelangelo nella sua allegoria intitolata \"Genio della Vittoria\" di Palazzo Vecchio a Firenze e consentendo un fondamento pi\u00f9 solido per sostenere il peso del torso; in tal modo, la \"torsione diagonale\" definita \"eroica\" \u00e8 diventata la classica \"spirale eroica\" come un violento e parzialmente forzato movimento il quale plausibilmente ha potuto esprimere il dramma e il sensazionalismo proprio dell'arte barocca in toto.\nIl Barocco trov\u00f2 come uno dei principali annunziatori ed araldi del nudo ritrovato Pieter Paul Rubens, le cui robuste figure femminili ed una sensualit\u00e0 assai carnale hanno segnato il passo nel concetto estetico della bellezza del loro tempo. Tuttavia, nonostante questa esuberanza di \"carnalit\u00e0\" nell'opera di Rubens, egli \u00e8 anche autore di numerosi lavori dai temi maggiormente religiosi, non certo senza una buona dose d'idealismo, un senso di purezza naturale che d\u00e0 ai suoi quadri una sorta di ingenuit\u00e0 sognante, ed una visione ottimistica comprensivo del rapporto dell'uomo con la natura.\nRubens ha attribuito grande importanza al disegno delle figure, ed ha studiato a fondo il lavoro degli artisti a lui precedenti, ha preso le loro migliori qualit\u00e0 caratteristiche, soprattutto - in materia di nudo - Michelangelo, Tiziano e Marcantonio Raimondi. Era un maestro nel trovare il tono preciso per gli incarnati della pelle - uguagliato solo da Tiziano e Renoir - cos\u00ec come le loro diverse \"texture\" e le varianti degli effetti di abbagliamento e riflessione della luce sulla carne. Era anche preoccupato per il movimento del corpo, donando un peso ed una forza importante alle sue immagini. Tuttavia, egli non trascurava neppure l'aspetto psicologico e l'espressione del viso, e nei volti delle sue figure una felicit\u00e0 spensierata, un certo orgoglio di conoscersi come \"belle e formose\", ma senza presunzione, con un po' di gratitudine vitale: tutto ci\u00f2 mostra che l'artista li sentiva come i principali doni della vita \nTra le sue opere in relazione con il valore dato alla nudit\u00e0 femminile (ma non solo) possiamo menzionare: \"La morte di Seneca\" (1611-1615), \"Venere, Cupido, Bacco e Cerere\" (1612-1613), \"Eros e Psiche\" (1612-1615), \"Il cappello di Venere\" (1615), \"Daniele e i leoni\" (1615), \"Perseo e Andromeda\" (1622), \"Maria de' Medici a Marsiglia\" (1622-1625), \"Il trionfo della verit\u00e0\" (1622-1625), \"Minerva protegge la Pace da Marte\" (1629), \"Venere e Adone\" (1635), Le \"Tre Grazie\" (1636-1639, in cui sono ritratte le due donne della sua vita, Isabella Brandt ed H\u00e9l\u00e8ne Fourment), Ratto delle figlie di Leucippo (1636), l\"'Origine della Via Lattea\" (1636-1638), \"Diana e Callisto\" (1637-1638), la stessa \"H\u00e9l\u00e8ne Fourment esce dal bagno\" (1638, o \"La piccola pelliccia\"), \"Diana e le sue ninfe sorprese dai Satiri\" (1639-1640), il \"Giudizio di Paride\" (1639), ecc. Autore di oltre duemila opere, pu\u00f2 esser ben considerato come uno dei maggiori ritrattisti di nudi nella storia.\nPer quanto riguarda i temi religiosi, Rubens ha mostrato la stessa capacit\u00e0 di sintesi che ebbe nei suoi nudi, dando alle proprie figure un'entit\u00e0 fisica, che arricchisce l'aspetto spirituale, come accade nelle due opere per la Cattedrale di Anversa, la \"Resurrezione di Cristo (Rubens Anversa)\" (1611-12) e il \"Trittico della Deposizione dalla croce\" (1611-14), che mostra ancora una volta l'influenza michelangiolesca e l'assimilazione del moto ondoso del \"Laocoonte\". In queste immagini ha un ruolo essenziale il colore della carne, in contrasto il pallore opaco della figura di Cristo, il colore intenso del resto delle figure, che fornisce una maggiore effetto sulla drammaticit\u00e0 della scena. Lo stesso avviene con la figura di \"Ges\u00f9 in Croce tra i ladroni\" (il colpo di lancia) (1620) e quella presente nel Museo Boijmans Van Beuningen, dove si aggiunge l'effetto della luce in tempesta di diverso cromatismo delle figure di Cristo e dei ladri, mentre la differenziazione nell'anatomia delle varie figure salienti e il fisico ideale di Ges\u00f9 di fronte alla materialit\u00e0 grezza dei ladri.\nDiscepoli di Rubens furono Anton van Dyck e Jacob Jordaens.\nXVIII secolo.\nL'arte rococ\u00f2 si sviluppa nel periodo che intercorre tra la fine del barocco ed il principio del neoclassicismo; essa presuppone a sopravvivenza delle principali manifestazioni artistiche precedenti, amplificando il senso della decorazione fino al punto da enfatizzarla nell'insieme dell'opera e sottolineando il gusto ornamentale; entrambi vengono portati ad un parossismo di ridondanza, raffinatezza e senso dell'eleganza. La progressiva ascesa sociale della classe borghese e le innovazioni prodotte dallo sviluppo scientifico, nonch\u00e9 l'ambiente culturale dato dall'Illuminismo, hanno comportato vieppi\u00f9 l'abbandono dei temi a maggior riferimento religioso per favorire invece tematiche sempre pi\u00f9 mondane, mettendo in evidenza il lusso e l'ostentazione come nuovi fattori di prestigio sociale.\nIl nudo di questa stagione viene ereditato direttamente da Rubens, di cui assume la totalit\u00e0 del colore e la consistenza dell'epidermide, in aggiunta ad una maggior connotazione erotica, ma i un erotismo raffinato e cortese, sottile e suggestivo, ma non senza provocazioni ed inserimento di qualche personaggio irriverente qua e l\u00e0, abbandonando ogni accenno d'idealizzazione classica ed assumendo la natura mondana che caratterizza interamente il genere.\nIn Francia, ov'\u00e8 stato sviluppato pi\u00f9 pienamente, sopravvive purtuttavia nelle se figure un'aria alquanto gotica la quale non era mai stata del tutto abbandonata nell'arte francese neppure durante il rinascimento e che traspare nelle figure allungate, i seni piccoli e gli stomaci prominenti. Entro la met\u00e0 del secolo viene impostato e finisce presto con l'imporsi il tipo di figura minuta, delicata e sottile (la \"petite\"); questo si vede molto bene ad esempio nei dipinti di Boucher (\"Il bagno di Diana\") o nella scultura di Claude Michel-Clodion (con \"Ninfa e Satiro\" o \"Bambina che gioca con un cane\").\nSi comincia anche a raffigurare la schiena femminile completamente nuda, fino ad allora considerata quantomai oscena e pertanto sotto-rappresentata, tranne che in rare occasioni, come accade nella famosa \"Venere Rokeby\" di Diego Vel\u00e1zquez, prendendo ad esempio \"Il giudizio di Paride\" di Antoine Watteau o la \"Giovane sdraiata\" dello stesso Boucher.\nJean-Antoine Watteau \u00e8 stato uno degli iniziatori dello stile, con le sue scene di feste galanti e paesaggi bucolici piene di personaggi mitici o, se non, persone anonime che amano la vita. Influenzato dal Rubens e da tutta la scuola veneziana, la sua tavolozza \u00e8 variopinta, espressiva e vibrante con delle taglienti pennellate veloci. I suoi nudi risultano essere scarsi, ma rappresentano veri e propri capolavori, preparati con cura e con grande eleganza: oltre al \"Giudizio di Paride\" (1718-1721) vale la pena ricordare \"La ninfa della fontana\" (1708), \"L'amore inerme\" (1715), \"Jupiter Antiope\" (1715-1716), \"Il bagno di Diana\" (1715-1716) e \"Primavera\" (1716). I seguaci di Watteau sono rappresentati da un gruppetto di diversi artisti che hanno seguito lo stile galante del maestro: Fran\u00e7ois Lemoyne (\"Ercole e Onfale\", 1724), Charles-Joseph Natoire (\"Psiche alla sua toilette\", 1735) e Jean-Fran\u00e7ois de Troy (\"Il bagno di Diana e le sue ninfe\", 1722-1724; \"Susanna e i vecchioni, 1727).\nF. Boucher si \u00e8 maggiormente dedicato alla perfezione nella prospettiva, appresa dai maestri barocchi e ricreata magistralmente colorata sia da Rubens che da Correggio, in opere che hanno toccato tutti i generi, dalla storia ai ritratti al paesaggio per finire ai dipinti di genere. Le sue immagini hanno un'aria bucolica e pastorale, spesso ispirati alla mitologia classica elencata da Publio Ovidio Nasone nelle sue \"Metamorfosi\", con un sentimento cortese e senso di galanteria che lo ha fatto presto diventare pittore alla moda, studioso e primo pittore del re. Tra le sue opere, oltre alla \"Ragazza distesa\" (Ritratto di Marie-Louise O'Murphy, amante di Luigi XV, e la pi\u00f9 giovane di cinque sorelle ritratte e dipinte dal pittore), comprendono: \"La nascita di Venere (Boucher)\" (1740), Leda e il Cigno (1742), \"Diana al bagno\" (1742), \"La toilette di Venere\" (1751), ecc.\nSuo discepolo \u00e8 stato Jean-Honor\u00e9 Fragonard, che ha continuato lo stile cortigiano galante in cui l'amore si sviluppain tutto il suo fascino, con un erotismo raffinato con taglio grazioso ed elegante. Fu uno dei protetti di Madame du Barry, per il quale ha eseguito il ciclo di avanzamento dell'Amore nei cuori dei giovani (1771-1773), composto da cinque grandi pannelli: \"L'inseguimento\", \"Le lettere d'amore\", \"L'amore incoronato\", l'\"Amore trionfante\" e \"L'abbandono\". Altri lavori sono: La nascita di Venere (1753-1755), \"La camicia da notte levata\" (1761-1765), \"Le bagnanti (Fragonard)\" (1765), \"Ragazza che gioca col cane\" (La gimbelette, 1768), \"La fontana dell'amore\" (1785), e \"Le due amiche\", soggetto di lesbismo pi\u00f9 marcatamente erotico.\nAnche nel campo della scultura sono stati condotti studi notevoli riguardanti il nudo, in cui il tono picaresco e galante del rococ\u00f2 \u00e8 combinato con una certa aria erede delle statue dei classicisti francesi del Seicento, oltre che l'interesse per la ritrattistica. Alcuni dei migliori esempi sono: Jean-Baptiste Le Moyne (con \"Ninfa dal bagno\"), Edm\u00e9 Bouchardon (\"Cupido che fabbrica il proprio arco utilizzando la clava di Ercole\", 1750), Jean-Baptiste Pigalle (\"Mercurio che si allaccia i sandali\", 1744, \"Venere\", 1748; \"Voltaire\", 1770-1776), \u00c9tienne Maurice Falconet (\"Milone di Crotone\", 1754; \"Madame de Pompadour come Venere\", 1757; \"Pigmalione e Galatea\", 1763), Jean-Antoine Houdon (\"Morfeo\", 1770; \"Diana Cacciatrice\", 1776; \"Allegoria dell'Inverno\", 1783), Augustin Pajou (\"Psiche abbandonata\", 1790) e il succitato Clodion (\"Il fiume Reno che separa le acque\", 1765; \"Trionfo di Galatea\", 1779).\nUn artista difficile da classificare fu Francisco Goya, genio insuperabile che si \u00e8 evoluto dal rococ\u00f2 fino all'espressionismo nello spirito del romanticismo, ma con una personalit\u00e0 che d\u00e0 il suo lavoro come un unicum, senza precedenti nella storia dell'arte. Il suo capolavoro nel genere del nudo \u00e8 la \"maja vestida e maja desnuda\" (1802-1805, 1797-1800), ed \u00e8 uno dei primi nudi in cui chiaramente s'intravede il pelo pubico.\nSi tratta di uno dei primi casi di nudo non giustificato da alcun tema storico, mitologico o religioso, solo una donna nuda, anonima\nper la quale con un'aria di voyeurismo si entra nel campo della sua intimit\u00e0 e privacy.\nNeoclassicismo.\nL'ascesa della borghesia, dopo la rivoluzione francese, ha favorito la rinascita delle forme classiche - pi\u00f9 pure ed austere - in contrapposizione agli eccessi ornamentali dell'arte barocca e dell'arte rococ\u00f2 identificati con l'aristocrazia; in quest'atmosfera di rivalutazione dell'eredit\u00e0 data dalle opere di derivazione greco-romana, l'ambiente artistico \u00e8 stato influenzato anche dagli scavi archeologici di Pompei avviati proprio in quegli anni. Un importante contributo in tal senso diedero pure le idee teoriche effettuate dal tedesco Johann Joachim Winckelmann e riguardanti la perfezione delle forme classiche; postulando che nell'antica Grecia si ebbe senza dubbio a realizzarsi il pi\u00f9 perfetto ideale del concetto di Bellezza, egli contribu\u00ec in tal modo a generare un mito sopra la perfezione della bellezza classica, che condiziona la percezione pi\u00f9 generale dell'arte.\nIl nudo neoclassico recuper\u00f2 le forme dell'antichit\u00e0 greco-romana, deprivato per\u00f2 di spirito e carattere ideale, di quel suo ethos esemplare originario, per ricrearsi unicamente nella forma pura ma senza alcuna anima o vitalit\u00e0 interiore; alla fine essa si \u00e8 rivelata essere un'arte fredda e spassionata posseduta da un senso di ricorrenza quasi ripetitiva, ma che si prolungher\u00e0 nell'\"accademismo\" o art pompier, permettendone quindi l'estensione fino agli inizi del XX secolo. Lo studio fin troppo rigoroso dei classici da parte degli accademici impediva all'artista la propria espressione pi\u00f9 personale, un fatto che fu accanitamente combattuto dallo spirito pionieristico dell'impressionismo a partire dalla seconda et\u00e0 del XIX secolo.\nIn molti tra gli artisti di quest'epoca, come ad esempio Anne-Louis Girodet de Roussy-Trioson e Pierre Paul Prud'hon, si pu\u00f2 percepire una curiosa mescolanza tra classicit\u00e0 ed una cert'aria proveniente direttamente dal manierismo - in special modo derivante dall'influenza del Correggio (pittore) - e che produsse opere le quali, anche se volevano resuscitare l'antichit\u00e0 classica risultavano in realt\u00e0 essere decontestualizzate e atemporali.\nJacques-Louis David fu il principale fautore del neoclassicismo, con uno stile apparentemente accademico ma quanto mai appassionato e brillante, con un'intrinseca sobriet\u00e0 intellettuale la quale non ostacola affatto l'esecuzione pi\u00f9 bella e colorata. Politico oltre che pittore, la sua difesa del neoclassicismo lo convert\u00ec a difensore e propagatore di quella corrente estetica derivante direttamente dalla Francia rivoluzionaria prima e dell'impero napoleonico poi. Tra il 1775-80 David visse a Roma, ove s'ispir\u00f2 sia dalla statuaria antica sia da Raffaello Sanzio e Nicolas Poussin, il che lo condusse in direzione del classicismo, con uno stile severo ed equilibrato di grande purezza tecnica. Tra le sue opere maggiori sono incluse \"Gli amori di Paride ed Elena\" (1788), \"La morte di Marat\" (1793), \"Le Sabine\" (1799), \"Leonida alle Termopili\" (1814), \"Amore e Psiche (David)\" (1817), \"Marte disarmato da Venere\" (1824), ecc.\nI discepoli e seguaci di David hanno proseguito il suo ideale classico, distaccandosi per\u00f2 in parte dalla sua rigorosa severit\u00e0 per dirigersi verso un certo manierismo sensuale, con una grazia erotica che Max Friedl\u00e4nder denomin\u00f2 \"volutt\u00e0 decente\".\nFran\u00e7ois G\u00e9rard ha ricercato la perfezione della bellezza ideale attraverso la morbidezza del colore e la consistenza cerulea delle epidermidi, con corpi marmorei pur mantenendo una cert'aurea di soavit\u00e0, di una dolcezza ammirabile. La sua opera pi\u00f9 famosa \"Amore e Psiche (G\u00e9rard)\" (1798) che nonostante la fattura accademica la sua ricchezza cromatica dona un'emozione di raffinata evocazione lirica.\nAnche Pierre-Narcisse Gu\u00e9rin coltiv\u00f2 un erotismo raffinato, influenzato dall'opera del Correggio (pittore), alcuni esempi di ci\u00f2 sono \"Aurora e Cefalo\" (1810) e \"Morfeo e Iris\". (1811).\nJean-Baptiste Regnault coltiv\u00f2 una linea classicista vicino alla scuola bolognese di pittura: \"Libert\u00e0 o Morte\" (\"Il genio della Francia tra la Libert\u00e0 e la Morte\", 1795) dove il genio ricorda il Mercurio delle \"Stanze di Raffaello\".\nAltri discepoli di David furono Jean Broc (\"La morte di Giacinto\", 1801); Jean-Louis-Cesar Lair (\"Il supplizio di Prometeo\", 1819)\nInvece Anne-Louis Girodet de Roussy-Trioson ruppe col classicismo morale di David, in special modo con la sua opera principale intitolata \"Il sogno di Endimion\" (1791) la quale presenta corpi allungati e perlacei, una certa ambiguit\u00e0 sessuale ed il tutto avvolto in una certa atmosfera vaporosa che ricorda il manierismo italiano e che prelude all'art pompier. Altre sue opere sono Mademoiselle Lange come Venere (1798) e Mademoiselle Lange come Danae (1799).\nPierre-Paul Prud'hon si trov\u00f2 ad operare a cavallo tra il rococ\u00f2 ed il neoclassicismo; David si lo chiam\u00f2 sprezzantemente \"il Boucher del suo tempo\", mentre altri lo hanno qualificato come un seguace del romanticismo. Si form\u00f2 a Roma, dove assimil\u00f2 la lezione di Leonardo da Vinci e Correggio (pittore) i quali, insieme con l'arte classica, furono le basi del suo stile e contribuirono a conferirgli una propria unica personalit\u00e0, per cui in realt\u00e0 assai \ndifficile da classificare come pittore. Tra le sue opere vanno ricordate almeno \"La Giustizia e la Vendetta divina che perseguitano il Delitto\"(1808), \"Il ratto di Psiche da parte di Zefiro\" (1800) e \"Venere e Adone\" (1810).\nSe David fu il grande pittore neoclassico per eccellenza, il suo equivalente nel campo della scultura risult\u00f2 essere senza ombra di dubbio Antonio Canova. Anche se studi\u00f2 l'opera dei grandi maestri del Rinascimento (Ghiberti, Donatello e Michelangelo) \u00e8 nella statuaria classica greco-romana che trov\u00f2 la massima ispirazione, potendola studiare liberamente nelle grandi collezioni private de tempo nella sua Italia nativa. Tutta la sua opera mantiene in tal modo la serenit\u00e0 e l'armonia del pi\u00f9 puro classicismo, ma purtuttavia continua a tradire una qual certa sensibilit\u00e0 umana ed un'aria decorativista propria della sua ascendenza italica. Tra le sue opere di maggior rilievo vi sono: Dedalo e Icaro (1777-1779), Teseo e il Minotauro (1781-1783), \"Amore e Psiche\" (1786-1793), Venere e Adone (1789-1794), \"Ercole e Lica\" (1795-1815), \"Perseo trionfante\" con la testa di Medusa (1800), \"Napoleone Bonaparte come Marte pacificatore\" (1803-1806), \"Paolina Borghese\" come Venere Vincitrice (1804-1808), Teseo e il Centauro (1804-1819), le \"Tre Grazie\" (1815-1817), ecc.\nUn altro scultore di primo piano di questo periodo \u00e8 stato il danese Bertel Thorvaldsen il quale, nonostante la sua nobile e serena classicit\u00e0, la fredda e calcolata esecuzione ha fatto s\u00ec che alcuni critici gli togliessero parte di merito dichiarandolo un lavoro blando e vuoto. In vita ebbe comunque un enorme successo, con un museo che venne costruito espressamente per lui nella citt\u00e0 natale di Copenaghen. Thorvaldsen ha studiato direttamente la scultura greca, partecipando al restauro dei frontoni di Egina appartenenti al tempio di Afaia, prima che fossero installati alla Gliptoteca (Monaco di Baviera). L'opera che l'ha reso celebre \u00e8 \"Giasone con il vello d'oro\" (1803-1828), ispirato al \"Doriforo\" di Policleto, mentre altre sue sculture sono: Amore e Psiche (1807), Marte e Cupido (1812), Venere con la mela (1813-1816), Aurora con il Genio della Luce (1815), Hebe (1815), Ganimede che abbevera l'aquila di Giove (1817), Le tre Grazie con Cupido (1817-1818), ecc.\nUn altro esponente degno di nota del neoclassicismo scultoreo \u00e8 stato l'inglese John Flaxman, artista precoce che all'et\u00e0 di dieci anni aveva gi\u00e0 cominciato a realizzare alcune statue e che ha ottenuto ampia fama durante la propria carriera sia come artista che come studioso e saggista, scrivendo diverse opere sulla pratica scultorea come \"Dieci discorsi sulla scultura\" e gli \"Studi anatomici\". Le sue opere includono numerosi nudi, ad esempio \"Cefalo e Aurora\" (1790), \"La rabbia di Athamas\" (1790-1794), \"Mercurio e Pandora\" (1805), \"Achille punto dallo scorpione\" (1810), \"San Michele che sconfigge Satana\" (1818-1822) ecc. Era inoltre anche un eccellente disegnatore ed incisore, col dono di saper produrre lavori di grande virtuosismo, in special modo l'estrema finezza e raffinatezza delle linee del disegno le quali vengono ad illustrare magistralmente innumerevoli classici della letteratura.\nAnche in area germanica si svilupp\u00f2 una notevole scuola scultorea, mettendo un poco ala volta in evidenza artisti come Franz Anton von Zauner (Genius Bornii, 1785); Rudolf Schadow (Paris, 1812); Johann Heinrich Dannecker (Arianna sulla pantera, 1812-14); Johann Nepomuk Schaller (Bellerofonte in lotta con la Chimera, 1821).\nIn Spagna il neoclassicismo era praticato da diversi pittori di stile accademico, come Eusebio Valdeperas (Susanna e i vecchioni) e Dioscoro Teofilo Puebla (Le figlie del Cid, 1871), mentre gli scultori neoclassici includono Jos\u00e9 \u00c1lvarez Cubero (Ganimede 1804, Apollo ispirato alla musica [chiamato anche \"Apollino\"] 1810-1815, Nestore e Antiloco [o La difesa di Saragozza ] 1818); Juan Ad\u00e1n (Venere de la Alameda, 1795); Dami\u00e0 Campeny (Diana nel bagno 1803, Lucrezia morente, 1804, Achille colpito al tallone dalla freccia 1837); Antonio Sol\u00e1 (Meleagro 1818); Sabino Medina (La ninfa Euridice morsa da un serpe quando fugg\u00ec da Euristeo 1865); Jer\u00f3nimo Su\u00f1ol (Imeneo 1864) ecc.\nArte contemporanea.\nOttocento.\nRomantici.\nMovimento di profondo rinnovamento in tutti i generi artistici, il Romanticismo ha dedicato una particolare attenzione al campo della spiritualit\u00e0, focalizzandosi sull'immaginazione, la fantasia ed il sentimento, l'evocazione sognante e l'amore nei confronti della Natura con, inoltre, un elemento pi\u00f9 oscuro d'irrazionalit\u00e0 e attrazione per tutto ci\u00f2 che \u00e8 occulto, oltre al sonno e alla follia. Si avvalse in special modo della tradizione della cultura popolare, con un tocco di esotismo ed il ritorno a forme artistiche del passato meno apprezzate fino ad allora, come l'arte medioevale.\nI romantici avevano l'idea di un'arte che nasce spontaneamente quasi sgorgasse al di fuori di s\u00e9, mettono pertanto in somma evidenza la figura del \"genio artistico\" e l'arte vista come espressione massima delle emozioni del suo creatore.\nIl nudo romantico diviene cos\u00ec maggiormente espressivo, pi\u00f9 importanza viene data al colore rispetto che alla linea della figura - questo a differenza del neoclassicismo - con un senso maggiormente drammatico, su argomenti che vanno dal gusto per l'orientalismo ai temi pi\u00f9 prettamente d'impronta romantica quali lo strano ed il misterioso, storie tragiche, azioni eroiche ed estremamente passionali, sentimenti esacerbati, spirito libertario inneggiante alla Libert\u00e0 e alla pi\u00f9 pura espressione all'interno dell'essere umano.\nIl romanticismo ha avuto due notevoli precursori in Gran Bretagna, Johann Heinrich F\u00fcssli e William Blake. Il primo, di origini svizzere, ha sviluppato uno stile manierista influenzato da D\u00fcrer, Pontormo, Baccio Bandinelli e Michelangelo Buonarroti, con la produzione di un'opera d'una certa dualit\u00e0 concettuale: da un lato temi erotici e violenti, dall'altro un ideale di virt\u00f9 semplice alla maniera di Jean-Jacques Rousseau.\nTra il 1770-78 ha creato una serie di lavori erotici chiamati \"disegni Symplegma\", dove l'espressione della sessualit\u00e0 \u00e8 intimamente collegata alla passione e alla sofferenza, collegato fortemente con l'antico concetto di pathos, in lamine evocanti gli antichi riti rifacentesi ai misteri dionisiaci del dio Bacco e di Priapo, con un erotismo crudo e realista aggiunto alla galanteria rococ\u00f2.\nAlcuni dei suoi lavori includono \"Amleto, Orazio e lo spettro di Marcello\" (1780-1785), \"Titania e l'inferiore\" (1790), \"Nudo impegnato quando una donna suona il pianoforte\" (1800) e \"Cortigiana ornata di piume\" (1800-1810).\nBlake era un artista quanto mai visionario, in cui la produzione onirica \u00e8 paragonabile solamente alla fantastica irrealt\u00e0 del surrealismo. Artista e scrittore, ha egli stesso illustrato le proprie opere letterarie poetiche, oltre a classici come la \"Divina Commedia\" (1825-27) e il \"Libro di Giobbe\" (1823-26) con uno stile del tutto personale che tradisce il proprio mondo interiore pi\u00f9 intimo; ricchissimo di sogni ed emozioni, figure evanescenti che paiono galleggiare in una zona non pi\u00f9 soggetta a leggi fisiche, di solito in ambienti di vita notturna con la presenza di luci liquide e fredde e profusione di arabeschi.\nInfluenzato da Michelangelo e dal manierismo, le sue immagini mantengono la torsione dinamica tipicamente michelangiolesca (vedi il \"Giudizio universale\"), quantunque in certe particolari occasioni riescano anche ad avere una base pi\u00f9 affine ai canoni classici come nella \"danza di Albione-giorno di gioia\" (1794-96) in cui la posizione del personaggio \u00e8 tratta direttamente da una delle versioni dell'Uomo vitruviano di Leonardo da Vinci (per l'esattezza quello realizzato da Vincenzo Scamozzi). Altre sue opere degne di nota sono: Nabucodonosor (1795), Newton (1795), l'Europa sostenuta da Africa e America (1796), Satana nel suo splendore originale (1805), Il turbine degli amanti. Francesca da Rimini e Paolo Malatesta (1824-1827).\nA cavallo tra il neoclassicismo e il lavoro del romanticismo si situa Jean Auguste Dominique Ingres, le cui figure si situano a met\u00e0 strada tra la sensualit\u00e0 e la preoccupazione per la forma pura la quale \u00e8 stata approfondita quasi ostinatamente. Le sue immagini femminili posseggono una qual certa aria da arte gotica (seno piccolo e stomaco sporgente), e sono stati oggetti di un piccolo numero di disegni posturali in cui l'artista si trovava maggiormente a proprio agio e che ha poi ripetuto lungo tutto il corso della carriera.\nUno di questi \u00e8 per esempio quello della donna nuda seduta vista da dietro ed introdotto per la prima volta ne \"La bagnante di Valpin\u00e7on\" (1808), mentre \u00e8 percepibile all'interno di un contesto di gruppo ne \"Il bagno turco\" (1862), forse la sua opera pi\u00f9 famosa e completamento degli studi dedicati per l'intera vita al nudo. In quest'ultimo lavoro torn\u00f2 inoltre all'orientalismo, con una scena ambientata all'interno di un harem, accentuando le curve e le forme rotonde dei modelli, mostrando quasi spudoratamente i loro seni prominenti e i fianchi larghi, con una sensualit\u00e0 finora inusuale nell'arte occidentale.\nUn altro \u00e8 quello dato dalla figura in piedi di \"Venere Anadiomene\" (1848) in stile botticelliano e di ci realizz\u00f2 varie versioni e che posteriormente trasform\u00f2 nella giovinetta con la rocca d'acqua de \"La sorgente\". Altre opere sono pi\u00f9 personali, come \"La grande odalisca\" (1814) che ricorda il manierismo della Scuola di Fontainebleau e a partire dalla quale ha sviluppato la propria passione per l'orientalismo con personaggi inseriti all'interno di un'ambientazione esotica. Nell'Et\u00e0 d'oro (1840-48) ha realizzato un grande murale composto interamente di nudi, opera per\u00f2 rimasta incompiuta. Altre opere sono: \"Gli inviati di Agamennone\" (1801), \"Edipo e la Sfinge\" (1808-1825), \"Giove e Teti\" (1811), \"Il Sogno di Ossian\" (1813), \"Ruggero che libera Angelica\" (1819), \"Odalisca e una schiava\" (1842) etc.\nTra i suoi discepoli vi sono: Antoine-Jean Gros, cronista delle gesta napoleoniche, realizz\u00f2 un \"Napoleone che fa visita agli appestati di Jaffa\" (1804) i cui nudi risultano essere intensamente drammatici, mostrando crudamente gli effetti riconducibili alla malattia; Th\u00e9odore Chass\u00e9riau, che ha cercato di sintetizzare la linea di Ingres con la coloritura di Delacroix, anche se il suo lavoro tende all'accademismo (\"Venere Anadiomene\" 1838, \"Susanna e i vecchioni\" 1839, \"Diana sorpresa da Atteone\" 1840, \"Andromeda incatenata alla roccia dalle Nereidi\" 1840, \"Il bagno di Esther\" 1841, \"Ninfa addormentato\" 1850; \"Il tepidarium\" 1853).\nTh\u00e9odore G\u00e9ricault aveva subito anch'egli l'influenza di Michelangelo, come bene viene percepito nella figura centrale della \"Zattera della Medusa\" (1819), che \u00e8 uno dei atleti ignudi della Volta della Cappella Sistina, mentre altre sue figure ricordano la \"Trasfigurazione (Raffaello)\" di Raffaello Sanzio. Per i suoi studi di anatomia G\u00e9ricault frequentava le agenzie di pompe funebri e persino le prigioni dove venivano giustiziati i detenuti. Nella sua \"Leda e il Cigno\" (1822) ha trascritto in una figura femminile tutta l'energia dinamica degli atleti classici, mentre la postura ricorda la Ilisso del Partenone, scambiando lo sforzo atletico con l'eccitazione sessuale.\nEug\u00e8ne Delacroix fu uno dei primi artisti a deviare dall'arte ufficiale accademica, sostituendo il disegno profilato dei contorni sostituendolo con un cromatismo suggestivo meno preciso e dalla linea fluente, dinamico e vibrante nei toni adiacenti e sulla base di un certo sensazionalismo basato sul divisionismo del colore. Durante la sua formazione ha fatto copie dei grandi maestri che erano esposti al museo del Louvre, con una particolare predilezione per Rubens e gli artisti veneziani.\nGi\u00e0 nei suoi primi lavori, \"La barca di Dante\" (1822), \"Il massacro di Scio\" (1824) e \"La morte di Sardanapalo\" (1827), ha dimostrato la grande originalit\u00e0 e la ricca inventiva tematica, con gi\u00e0 appieno quello stile appassionato e colorato che lo caratterizzano. Nel 1832 si rec\u00f2 a visitare il Marocco e l'Algeria, dove si appropri\u00f2 ed acquis\u00ec un certo gusto per lo stile orientalista, con una passione nei confronti della ricchezza degli ambienti esotici e nei minimi dettagli.\nNelle sue numerose opere di nudo le tematiche affrontate sono molto varie, andando dal religioso (\"Adamo ed Eva cacciati da Paradiso\", \"Cristo alla colonna\", \"Cristo crocifisso\", \"Cristo risorto\", \"San Sebastiano a terra\"), al mitologico (\"Trionfo di Apollo\", \"Fatiche d'Ercole\", \"Achille e il centauro\", \"Anacreonte e Amore\", \"Andromeda e Perseo\", \"Teseo e Arianna\", \"Medea e i suoi figli\"), allo storico e letterario (\"La Divina Commedia\", \"Orlando Furioso\", \"Gerusalemme liberata\") al genere del nudo artistico per se stesso (\"Odalisca mentitrice\", \"Le donne turche\", \"Calze di seta da donna\", \"Donna pettinata\", \"Schiene di Bagnanti\", \"Ninfa addormentata\", \"Donna e pappagallo\"). Per Delacroix, ogni scusa era buona per mostrare la bellezza fisica, come nella allegoria della \"La libert\u00e0 che guida il popolo\" (1830), dove l'eroina che guida la rivoluzione popolare appare con il seno scoperto. Grande disegnatore, ha anche lasciato numerosi schizzi e studi precedenti su figure nude.\nTra i seguaci di Delacroix vi erano Narcisse Diaz, grande paesaggista e autore di nudi come \"La fata delle perle\", \"Venere e Adone\", \"Ninfe nella Foresta\" e \"Amore rimproverato e disarmato\"; Gustave Dor\u00e9, che si \u00e8 evidenziato soprattutto come disegnatore e illustratore di opere letterarie mostrando una grande fantasia e ampio dominio formale, come nella Bibbia, La Divina Commedia, Orlando Furioso, alcuni drammi di Shakespeare, il Faust di Goethe e altri capolavori della letteratura universale; infine Felix Trutat, la cui \"ragazza nuda sulla pelle di pantera\" (1844) ricorda La maja desnuda di Goya e precede l'Olympia di \u00c9douard Manet.\nPer quel che riguarda la scultura, Fran\u00e7ois Rude \u00e8 evoluto dal Neoclassicismo al Romanticismo, in opere di grande forza espressiva dove ha giocato un ruolo di primo piano il nudo, con le figure colossali che traducono nella propria anatomia tutto il dinamismo dell'azione, come si percepisce in \"Mercurio che si sistema le ali ai talloni\" (1827), \"pescatore napoletano che gioca con una tartaruga\" (1833), \"Amore Vittorioso\" (1855), \"Ebe e l'Aquila\" (1855), e la sua opera principale, \"La Marsigliese\" (1833) dell'Arco di Trionfo. Jean-Baptiste Carpeaux ha seguito lo stesso processo stilistico passando dalla serenit\u00e0 classica al sentimento romantico, con figure di intenso dinamismo, come la \"Flora\" del palazzo delle Tuileries (1865), \"Il Conte Ugolino e dei suoi figli\"(1863) o nel gruppo de \"La danza\" (1869) all'Op\u00e9ra Garnier.\nIn Italia l'irruzione del Romanticismo \u00e8 sopravvenuta con la conquista napoleonica, attraverso artisti come Pelagio Palagi (Le nozze di Amore e Psiche, 1808) e Francesco Hayez (Maddalena penitente, 1825). Nella scultura, Lorenzo Bartolini si \u00e8 evoluto dal classicismo al naturalismo ispirato dai modelli plastici del Quattrocento fiorentino, come ad esempio ne \"la speranza in Dio\" (1835). Un altro esponente \u00e8 stato Giovanni Dupr\u00e9 (Abele colpito, 1842).\nIn Spagna, l'arte romantica si \u00e8 impegnata ed \u00e8 stata imbevuta dell'influenza di Goya, come dimostrato nelle due \"maye nude\" dipinte da Eugenio Lucas e altre opere di artisti come Jos\u00e9 Guti\u00e9rrez de la Vega (Nudo Maja, 1840-1850), Antonio Maria Esquivel (\"Venere Anadiomene\", 1838; \"Susanna e i vecchioni\", 1840; \"Giuseppe e la moglie di Putifarre\", 1854), Victor Manzano (Scene d'Inquisizione, 1860), ecc. Nella scultura, lo spagnolo residente in Messico Manuel Vilar, autore di \"Jason\" (1836) e \"Tlahuicole\" (1851, una sorta di Ercole messicano).\nRealisti.\nIl suo principale esponente fu Gustave Courbet, artista dal temperamento passionale e politicamente impegnato, deciso a superare gli \"errori romantici e classicisti\". Il lavoro di Courbet ha portato all'introduzione del realismo nel nudo, che mentre in passato era stato visto con approccio pi\u00f9 o meno naturalistico, generalmente era soggetto ad una concezione idealizzata del corpo umano. Courbet fu il primo a rappresentare il corpo cos\u00ec come viene percepito, senza idealizzare, senza contesto, senza inquadrarlo in un tema dell'iconografia, trascrivendo le forme che catturava la Natura. In generale, i suoi modelli erano di costituzione robusta, come \"Le Bagnanti\" (1853), il modello di \"Studio del pittore\" (1855), \"Nudo di donna sdraiata\" (1862), \"Donna con pappagallo (Courbet)\" (1865), \"Lot e le sue figlie\" (1844), \"Due Bagnanti\" (1858) e \"La fonte meravigliosa\" (1867). A volte \u00e8 stato ispirato anche da altri artisti, come \"La sorgente o Bagnante alla fonte\" (1868) - riproposizione della famosa opera di Ingres \"La sorgente\" o \"Il Sonno (Courbet)\" (1866), che ricorda \"Le due amiche\" di Jean-Honor\u00e9 Fragonard. Una delle sue opere pi\u00f9 famose \u00e8 \"L'origine del mondo\" (1866), che presenta un corpo femminile senza testa che mostra il pube in primo piano, in una visione radicalmente nuova che ha sorpreso e scandalizzato il pubblico del tempo.\nUn altro esponente della scuola realista fu Jean-Baptiste Camille Corot, che era principalmente un paesaggista, a volte aggiungendo figure umane nei suoi paesaggi, alcune di loro nudi, in un tipo di ambientazione dall'aria riconducente all'Arcadia, con atmosfere vaporose e toni delicati, come \"Ninfa\" (1855) e \"Ninfa al mare\" (1860). In seguito ha dissociato il paesaggio della figura umana, e tra il 1865 e il 1875 molte opere si sono focalizzate sullo studio della figura femminile, come \"Lettura interrotta\" (1865-1870) e \"Donna con la perla\" (1869). Altri lavori includono: \"Marietta, l'odalisca romana\" (1843), \"La ragazza con la gonna rosa\" (1853-1865), \"Il bagno di Diana\" (1855), \"Ninfe disarmano Amore\" (1857) ecc.\nL'americano installatosi in Europa John Singer Sargent fu il pittore di maggior successo del suo tempo nei ritratti, cos\u00ec come fu anche un pittore di talento nella rappresentazione dei paesaggi, un artista che ha lasciato un gran numero di scuole. Influenzato da Vel\u00e1zquez, Frans Hals, Anton Van Dyck e Thomas Gainsborough, aveva uno stile elegante e virtuoso, che ha dimostrato anche nel nudo con \"Ragazzo nudo sulla spiaggia\" (1878) e \"Nicola D'Inverno\" (1892).\nArte non occidentale.\nIl nudo ha avuto sull'arte occidentale un significato particolare ed \u00e8 stato un argomento frequente nell'arte della Grecia antica. Tuttavia, non tutte le culture hanno avuto lo stesso significato, e la sua importanza \u00e8 variata anche in maniera ampia per ragioni interne socio-religiose, com'\u00e8 avvenuto nelle regioni riferite al subcontinente indiano con una quasi intensit\u00e0 pratica della loro rappresentazione ancora pi\u00f9 forte di quanto non si sia verificato in Occidente.\nLa considerazione sociale della nudit\u00e0 varia, generalmente in linea con i concetti religiosi della zona, area geografica e in alcuni luoghi \u00e8 visto naturalmente senza inibizioni mentre in altri \u00e8 vietata e fonte anche d'estremo imbarazzo. In Cina, ad esempio, la sessualit\u00e0 \u00e8 considerata una sfera privata, cos\u00ec il nudo artistico \u00e8 quasi inesistente nell'arte cinese - si pu\u00f2 considerare un'eccezione minore la serie di figurine fatte di avorio ed utilizzate per le visite mediche, come si possono ammirare conservate al Museo nazionale d'arte orientale Giuseppe Tucci di Roma -.\nIn arte pre-colombiana \u00e8 praticamente inesistente, nonostante le frequenti scene di nudo sociale dei popoli dell'area. Nella cultura islamica non solo il corpo nudo, ma anche il corpo vestito \u00e8 rigettato, dal momento che secondo l'Islam le opere arte sono intrinsecamente imperfette rispetto al lavoro compiuto da Dio, per cui si ritiene che il tentativo di descrivere in forma realistica qualsiasi animale o persona \u00e8 un'insolenza compiuta nei confronti di Allah. Eppure, in realt\u00e0 umana o rappresentazione animale non \u00e8 totalmente vietato nell'arte islamica: infatti, l'immagine pu\u00f2 essere presente in tutte le culture islamiche, con vari gradi di accettazione da parte delle autorit\u00e0 religiose; \u00e8 solo la rappresentazione umana a fini di culto che \u00e8 uniformemente considerata una forma di idolatria e quindi vietate nella legge espressa dalla sharia.\nAfrica.\nIn Africa la sessualit\u00e0 \u00e8 quasi sempre stata nella stragrande maggioranza dei casi ritualizzata, ed \u00e8 generalmente collegata al rito di fertilit\u00e0. L'arte africana ha sempre avuto un forte carattere magico-religioso, destinato pi\u00f9 a ritualit\u00e0 e culti cerimoniali di varie credenze riferite all'animismo e al politeismo e quindi non per fini estetici specifici relativi all'arte africana.\nLa maggior parte delle sue opere sono fatte di legno, pietra o osso d'avorio, e le maschere create esprimono figure pi\u00f9 o meno di carattere antropomorfo, con una tipicit\u00e0 canonica costituita da una grande testa, il tronco diritto e le gambe corte. Vale la pena ricordare che l'arte africana ha influenzato fortemente l'avanguardia dell'arte occidentale europea degli inizi del XX secolo; ci\u00f2 sia a causa del colonialismo che dell'apertura ed inaugurazione di numerosi musei ed istituti di etnologia nella maggior parte delle citt\u00e0 europee.\nIn particolare, i giovani artisti europei sono stati profondamente interessati e rimasti influenzati alla stilizzazione geometrica della scultura africana, dal suo carattere espressivo e primitivo, originale, spontaneo, personale, a causa di una forte relazione tra il mondo naturale e l'essere umano.\nIndia.\nL'arte indiana ha un carattere prevalentemente religioso, che serve come veicolo di trasmissione delle diverse fedi spirituali che hanno segnato la storia dell'India: innanzi tutto Induismo e Buddismo, le due principali religioni indiane, ma poi anche Islamismo, Cristianesimo, ecc. Si pu\u00f2 inoltre notare quale uno dei tratti maggiormente distintivi dell'arte indiana l'espressione del desiderio di integrarsi con la Natura, come un adattamento per il ritrovato \"ordine universale\", visto che la maggior parte degli elementi naturali (montagne, fiumi, alberi) hanno per gli indiani un carattere sacro.\nUno degli aspetti pi\u00f9 sorprendenti dell'arte indiana per i primi occidentali che giunsero nel subcontinente indiano \u00e8 stata la rappresentazione nuda e cruda dell'erotismo: secondo la religione induista, il sesso - e tutto ci\u00f2 che concerne la sessualit\u00e0 - pu\u00f2 anche venire inteso come una forma di preghiera, un canale di espressione tra l'umano e il divino (il quale li collega e mette in relazione), segno di trascendenza e spiritualit\u00e0.\nProva di ci\u00f2 \u00e8 il culto del lingam (il simbolo del sesso maschile) e la yoni (il sesso femminile), sia dall'antico rito di fertilit\u00e0 appartenente al culto Neolitico, che viene ripreso dall'induismo anche come simbolismo fallico. Il lingam rappresenta il potere creativo del dio Shiva, ed \u00e8 l'oggetto principale di culto nelle cappelle dei templi dedicati a questa divinit\u00e0; \u00e8 solitamente raffigurato da una colonna (la stambha) la quale si conclude in altezza in forma di glande (mani), anche se pu\u00f2 variare dal modo pi\u00f9 naturalistico di una forma astratta costituito da un cilindro, o varie forme come un \"fallo con gli occhi\" (l'Ambaka lingam), con una faccia (l'ekamukha-lingam) o quattro facce (lo Chatur-mukha-Linga).\nDa parte sua, la yoni rappresenta Shakti (ovvero la Dea Madre), cos\u00ec come Parvati (dea della natura e divinit\u00e0 della fertilit\u00e0), moglie di Shiva. Si pu\u00f2 anche rappresentare una forma naturalistica vaginale o geometrizzata forma triangolare. Il lingam appare spesso nei pressi della yoni per formare un contenitore concavo sporgente dal lingam; questa simbologia esprime l'unit\u00e0 all'interno della dualit\u00e0 dell'universo, l'energia creativa, mentre la trasmutazione dell'impulso sessuale in energia mentale, la salita dal mondo dei sensi alla trascendenza spirituale, raggiunto attraverso la meditazione yoga.\nQuesti antichi rituali fusi con il Tantra, una filosofia che cerca la verit\u00e0 nell'energia che emana dal corpo, che \u00e8 un potenziatore spirituale, come anche l'energia sessuale (kundalini). Insieme con le descrizioni del \"K\u0101ma S\u016btra\" (un antico manuale sessuale), questi culti avevano grande rappresentazione nell'arte indiana, soprattutto nella scultura, dove abbondano la Maithuna o scene erotiche, come quelle presentate sulla pietra nei templi di Khajuraho e Konarak \nGiappone.\nL'arte giapponese \u00e8 stata segnata dalla sua insularit\u00e0, anche se ad intervalli ha anch'essa ricevuto pi\u00f9 o meno ampie influenze da parte della civilt\u00e0 continentali, in particolare la Cina e la Corea. L'arte \u00e8 nella cultura giapponese esplicitamente di natura introspettiva e l'interazione tra essa e l'essere umano, rappresentato anche negli oggetti che lo circondano, da ornate ed enfatico anche la pi\u00f9 semplice, senso di tutti i giorni.\nQuesto si rivela soprattutto nell'apparente imperfezione manifesta a cui pare concedersi l'autore, la natura effimera delle cose, il senso emozionale con cui i giapponesi impostano il loro valore ambientale. In Giappone, l'arte cerca di raggiungere l'armonia universale, che va al di l\u00e0 della questione di trovare il principio generativo della vita; di conseguenza pertanto l'estetica giapponese cerca di trovare il senso della vita attraverso l'arte: bellezza uguale armonia, creativit\u00e0. \u00c8 un impulso poetico, un percorso sensoriale che porta alla realizzazione dell'opera, che non \u00e8 mai fine a se stesso, ma va sempre al di l\u00e0 ed oltre esso.\nQueste immagini sono state modellate soprattutto durante il periodo Edo (1603-1867), di solito sotto forma di xilografie, praticato da alcuni tra i migliori artisti del tempo, come Hishikawa Moronobu, Isoda Kory\u016bsai, Kitagawa Utamaro, Keisai Eisen, Torii Kiyonaga, Suzuki Harunobu, Katsushika Hokusai e Utagawa Hiroshige.\nNudo etnografico.\nQuesto termine \u00e8 stato utilizzato sia nel campo della ricerca dell'etnografia come dell'antropologia, cos\u00ec come nei documentari e programmi di approfondimento culturale oltre che nella stessa rivista \"National Geographic\" negli Stati Uniti.\nIn alcuni casi, i media possono mostrare la nudit\u00e0 mentre essa si presenta in una situazione e contesto \"naturali\" o spontanei, mentre rimane offuscata o censurata nel lavoro drammatizzato del teatro. L'attenzione etnografica ha fornito una cornice unica per pittori e fotografi per poter mostrare persone la cui nudit\u00e0 era, o \u00e8 ancora accettabile all'interno delle convenzioni, o all'interno di strutture specifiche, della loro cultura tradizionale.\nI critici spesso rifiutano di etichettare come \"nudo etnografico\" la forma del corpo umano nudo, ci\u00f2 per la sua qualit\u00e0 di troppo semplicistico sguardo colonialista conservato come immaginario etnografico. Eppure, le opere etnografiche di alcuni pittori e fotografi come Irving Penn, Casimir Zagourski, Hugo Bernatzik e Leni Riefenstahl, sono stati acclamati in tutto il mondo per l'aver tentato di preservare ci\u00f2 che \u00e8 percepito come un documento delle tradizioni morenti di \"paradisi terrestri\" soggetti agli attacchi di una modernit\u00e0 sempre pi\u00f9 mediocre."}
{"id": "5240186", "revid": "88740", "url": "https://it.wikipedia.org/wiki?curid=5240186", "title": "Doug McKay", "text": "Doug o Douglas McKay \u00e8 un nome che pu\u00f2 riferirsi a:"}
{"id": "5240187", "revid": "767487", "url": "https://it.wikipedia.org/wiki?curid=5240187", "title": "Associazione Calcio Ferrara 1939-1940", "text": "Questa pagina raccoglie le informazioni riguardanti l'Associazione Calcio Ferrara nelle competizioni ufficiali della stagione 1939-1940.\nStagione.\nLa Serie C \u00e8 dunque nuovamente un'amara realt\u00e0. La delusione porta la maggioranza dei soci a decidere il cambio della denominazione della societ\u00e0, che viene chiamata Associazione Calcio Ferrara, con colori bianconeri come quelli del Comune. Il nuovo presidente Annio Bignardi decide di ripartire dalla coppia tecnica formata da Paolo Mazza e Giorgio Armari, quest'ultimo capitano di tante battaglie biancazzurre.\nVi sono le ambizioni di una pronta risalita, ma non manca la concorrenza nel girone E (tosco-ligure-emiliano) della Serie C: lo , neoretrocesso dalla B come la SPAL-A.C. Ferrara, poi , e . Vi sono poi le insidie dei piccoli campi di provincia. Goleador di stagione sar\u00e0 Luigi Del Grosso con 22 reti, seguito da Osvaldo Trebbi con 9 centri."}
{"id": "5240188", "revid": "69559654", "url": "https://it.wikipedia.org/wiki?curid=5240188", "title": "Jeune Belgique", "text": ""}
{"id": "5240189", "revid": "38120", "url": "https://it.wikipedia.org/wiki?curid=5240189", "title": "Batman e Robin", "text": ""}
{"id": "5240191", "revid": "339392", "url": "https://it.wikipedia.org/wiki?curid=5240191", "title": "38 cm Siegfried K (E)", "text": ""}
{"id": "5240193", "revid": "287204", "url": "https://it.wikipedia.org/wiki?curid=5240193", "title": "L'angelo bianco (film)", "text": ""}
{"id": "5240194", "revid": "690118", "url": "https://it.wikipedia.org/wiki?curid=5240194", "title": "38 cm K (E) &quot;Siegfried&quot;", "text": ""}
{"id": "5240197", "revid": "38120", "url": "https://it.wikipedia.org/wiki?curid=5240197", "title": "Big Foot", "text": ""}
{"id": "5240198", "revid": "265038", "url": "https://it.wikipedia.org/wiki?curid=5240198", "title": "Nazionale di hockey su pista femminile degli Stati Uniti", "text": ""}
{"id": "5240207", "revid": "16758", "url": "https://it.wikipedia.org/wiki?curid=5240207", "title": "Douglas McKay", "text": ""}
{"id": "5240210", "revid": "406204", "url": "https://it.wikipedia.org/wiki?curid=5240210", "title": "Amuse-bouche", "text": "L'amuse-bouche (o amuse-gueule) \u00e8 una pietanza consumata all'inizio del pasto, prima degli antipasti\nDescrizione.\nL'amuse-bouche \u00e8 in genere di piccole dimensioni e pu\u00f2 essere consumato in un solo boccone. A differenza degli antipasti (\"entr\u00e9e\") non viene di solito ordinato dal cliente ma \u00e8 servito gratuitamente a discrezione dello chef. Il termine \"amuse-bouche\" o \"amuse-bouches\" \u00e8 francese e, tradotto letteralmente, significa \"diverti-bocca\"."}
{"id": "5240215", "revid": "16758", "url": "https://it.wikipedia.org/wiki?curid=5240215", "title": "Douglas McKay (hockeista su ghiaccio 1953)", "text": ""}
{"id": "5240216", "revid": "16758", "url": "https://it.wikipedia.org/wiki?curid=5240216", "title": "Douglas B. McKay", "text": ""}
{"id": "5240217", "revid": "767487", "url": "https://it.wikipedia.org/wiki?curid=5240217", "title": "Unione Calcio Latina 1969-1970", "text": "Questa pagina raccoglie le informazioni riguardanti l'Unione Calcio Latina nelle competizioni ufficiali della stagione 1969-1970."}
{"id": "5240220", "revid": "1543377", "url": "https://it.wikipedia.org/wiki?curid=5240220", "title": "Campionato statunitense di hockey su pista", "text": "Il campionato statunitense di hockey su pista \u00e8 il torneo istituito ed organizzato dalla Federazione di pattinaggio degli Stati Uniti."}
{"id": "5240233", "revid": "38120", "url": "https://it.wikipedia.org/wiki?curid=5240233", "title": "Bla bla", "text": ""}
{"id": "5240251", "revid": "599013", "url": "https://it.wikipedia.org/wiki?curid=5240251", "title": "Bl\u00e1 Bl\u00e1 Bl\u00e1", "text": ""}
{"id": "5240253", "revid": "38120", "url": "https://it.wikipedia.org/wiki?curid=5240253", "title": "Bl\u00e1 bl\u00e1 bl\u00e1", "text": ""}
{"id": "5240254", "revid": "287204", "url": "https://it.wikipedia.org/wiki?curid=5240254", "title": "Bl\u00e1 Bl\u00e1 Bl\u00e1 (Rouge)", "text": ""}
{"id": "5240255", "revid": "1543377", "url": "https://it.wikipedia.org/wiki?curid=5240255", "title": "It's All Over Now, Baby Blue", "text": "It's All Over Now, Baby Blue \u00e8 un brano musicale scritto ed eseguito dal cantautore statunitense Bob Dylan, incluso nel suo album \"Bringing It All Back Home\" del 1965. La canzone venne originariamente registrata il 15 gennaio 1965 con Dylan alla chitarra acustica e all'armonica a bocca e William E. Lee al basso come unica strumentazione. Il testo del brano presenta forti influenze dalla poesia simbolista. Nel corso degli anni ci sono state molte speculazioni sulla presunta identit\u00e0 di \"Baby Blue\", tra i nomi suggeriti: Joan Baez, David Blue, Paul Clayton, il pubblico folk di Dylan, e persino Dylan stesso.\n\"It's All Over Now, Baby Blue\" \u00e8 stata reinterpretata da svariati artisti, inclusi Joan Baez, The Seldom Scene, Them, The Byrds, The Animals, The Chocolate Watchband, Graham Bonnet, Judy Collins, Joni Mitchell, Richie Havens, Marianne Faithfull, Falco, The 13th Floor Elevators, Grateful Dead, Link Wray, Hugh Masekela, e Bad Religion. La versione dei Them, pubblicata nel 1966, influenz\u00f2 molti gruppi garage durante la fine degli anni sessanta e successivamente Beck inser\u00ec un campionamento tratto da questa versione nel suo singolo del 1996 \"Jack-Ass\". I Byrds registrarono il brano due volte nel 1965 come possibile seguito dei fortunati 45 giri \"Mr. Tambourine Man\" e \"All I Really Want to Do\" (entrambe cover di Bob Dylan), ma l'idea venne poi scartata. I Byrds pubblicarono una loro seguente registrazione del brano nel 1969 all'interno dell'album \"Ballad of Easy Rider\".\nIl brano.\nComposizione e registrazione.\nBob Dylan scrisse \"It's All Over Now, Baby Blue\" presumibilmente nel gennaio 1965. Il nastro master della traccia fu inciso durante le sessioni in studio per \"Bringing It All Back Home\" il 15 gennaio 1965 con la produzione di Tom Wilson. La traccia venne registrata nello stesso giorno di altre tre canzoni poi finite sul disco: \"Mr. Tambourine Man\", \"Gates of Eden\" e \"It's Alright, Ma (I'm Only Bleeding)\". Tuttavia, Dylan rod\u00f2 dal vivo diverse volte le canzoni in modo da poterle poi rifinire in studio. Per \"It's All Over Now, Baby Blue\", Dylan volle registrare la canzone prima di stancarsi della stessa. Egli incise una versione acustica della canzone il 13 gennaio 1965 (pubblicata nel 2005 sulla compilation \"\") ed una versione semi-elettrica il 14 gennaio.\nLa versione della canzone inserita nell'album vede Dylan al canto che si accompagna alla chitarra acustica e all'armonica a bocca, con William E. Lee al basso.\nCome in altre canzoni del Dylan del periodo, per esempio \"Chimes of Freedom\" e \"Mr. Tambourine Man\", il testo di \"It's All Over Now, Baby Blue\" riflette la forte influenza di poeti simbolisti come Arthur Rimbaud. Versi come: \"\u00abtake what you have gathered from coincidence\u00bb\" mostrano tracce della filosofia I Ching circa il vero significato delle coincidenze nella vita di ciascuno. Dylan, in una intervista successiva diede la sua versione della composizione del brano: \u00abAvevo questa canzone che mi girava in testa da lungo tempo e ricordo che mentre la stavo scrivendo, mi venne in mente una canzone di Gene Vincent. Era sempre stata una delle mie preferite, \"Baby Blue\"... \"When first I met my baby/she said how do you do/she looked into my eyes and said/my name is Baby Blue\". Era una di quelle canzoni che cantavo a scuola. Naturalmente, io parlavo di una \"Baby Blue\" differente\u00bb.\nIdentit\u00e0 di \"Baby Blue\".\nI due precedenti album di Dylan, \"The Times They Are A-Changin\"' e \"Another Side of Bob Dylan\" si erano entrambi conclusi con una canzone di commiato, \"Restless Farewell\" e \"It Ain't Me Babe\" rispettivamente. \"It's All Over Now, Baby Blue\" conclude \"Bringing It All Back Home\" con un tono similare. Sin da subito furono fatte molte speculazioni su chi o cosa fosse la \"Baby Blue\" alla quale Dylan diceva addio. Anche se Dylan stesso non chiar\u00ec mai la faccenda, gli appassionati dylanologi indicarono molti possibili soggetti come veri destinatari della canzone. I nomi pi\u00f9 citati sono Joan Baez, con la quale Dylan aveva una relazione all'epoca, il cantante David Blue, amico di Dylan sin dai tempi del Greenwich Village, il folksinger dagli occhi azzurri Paul Clayton, o il pubblico stesso del primo Dylan acustico, che si sentiva tradito dal suo cambio stilistico. Il brano venne composto nel periodo nel quale l'artista aveva abbandonato la scena folk e il movimento di protesta per passare al rock. La scelta di Dylan di eseguire \"It's All Over Now, Baby Blue\" come suo ultimo brano acustico al Newport Folk Festival del 1965, dopo i fischi ricevuti per l'esibizione \"elettrica\" della prima parte di concerto, viene spesso portata come supporto a questa ipotesi.\nInfluenza e riconoscimenti.\nIn aggiunta alla sua inclusione nell'album \"Bringing It All Back Home\", \"It's All Over Now, Baby Blue\" \u00e8 stata inoltre inserita nelle raccolte \"Bob Dylan's Greatest Hits Vol. II\", \"The Essential Bob Dylan\", \"Dylan\" e nella versione inglese di \"Bob Dylan's Greatest Hits\". Dylan suon\u00f2 il brano per Donovan nella sua stanza d'hotel durante il tour britannico del maggio 1965. L'esecuzione si pu\u00f2 visionare in una famosa scena del documentario \"Dont Look Back\" di D. A. Pennebaker. Una versione della canzone \u00e8 stata inclusa nella colonna sonora del documentario di Martin Scorsese \"No Direction Home\". Una versione del vivo del brano proveniente dal celebre concerto di Dylan a Manchester del 17 maggio 1966, venne pubblicata nel 1985 nel box set \"Biograph\" e successivamente, insieme al concerto integrale, in '. Un'altra versione live, registrata durante la tourn\u00e9e Rolling Thunder Revue del 1975, \u00e8 stata inclusa nell'album '.\nIn un sondaggio del 2005 dei lettori della rivista \"Mojo\", \"It's All Over Now, Baby Blue\" \u00e8 stata inserita alla posizione numero 10 nella classifica delle 100 migliori canzoni di Bob Dylan. Nel 2002, la rivista \"Uncut\" l'aveva posizionata undicesima in una classifica simile.\nCover.\nCover dei Them.\nI Them (con in organico Van Morrison) registrarono una cover di \"It's All Over Now, Baby Blue\" che venne inclusa nell'album \"Them Again\", pubblicato nel gennaio 1966 in Gran Bretagna e nell'aprile 1966 negli Stati Uniti. La traccia venne successivamente pubblicata su 45 giri (lato B \"I'm Gonna Dress in Black\") in Olanda nell'ottobre 1966 ma non riusc\u00ec ad entrare in classifica. Ripubblicata in Germania nel dicembre 1973 con \"Bad or Good\" sulla B-side, la canzone divenne un successo raggiungendo la posizione numero 13 in classifica.\nL'interpretazione dei Them, con Van Morrison alla voce, divenne fonte di ispirazione nel periodo 1966-1967, per numerosi gruppi garage rock, inclusi The Chocolate Watchband e The West Coast Pop Art Experimental Band, che incisero versioni del brano fortemente indebitate con la cover dei Them.\nCover dei Byrds.\nI The Byrds pubblicarono la loro versione di \"It's All Over Now, Baby Blue\" il 29 ottobre 1969 nell'album \"Ballad of Easy Rider\". La canzone apparve come B-side del singolo \"Jesus Is Just Alright\" del dicembre 1969, che raggiunse la posizione numero 97 nella classifica \"Billboard\" Hot 100. I Byrds avevano precedentemente cercato di registrare la canzone in due separate occasioni, quattro anni prima circa, durante le sessioni in studio per il loro secondo album \"Turn! Turn! Turn!\"\nI Byrds inizialmente avrebbero voluto pubblicare la loro versione di \"It's All Over Now, Baby Blue\" su singolo nel 1965. La band tent\u00f2 una prima volta di incidere la canzone il 28 giugno 1965 in uno stile garage rock irriverente. Questa versione fu per\u00f2 ritenuta insoddisfacente e rimase inedita per 22 anni, fino alla sua inclusione nell'album \"Never Before\" nel 1987. La registrazione del 28 giugno 1965 \u00e8 stata inoltre inclusa nell'edizione estesa del 1996 di \"Turn! Turn! Turn!\" e nei cofanetti \"The Byrds\" e \"There Is a Season\".\nIl gruppo effettu\u00f2 un secondo tentativo durante l'agosto del '65. Tuttavia, i Byrds abbandonarono presto l'idea di far uscire \"It's All Over Now, Baby Blue\" come loro terzo singolo. La versione dei Byrds dell'agosto 1965 di \"It's All Over Now, Baby Blue\" \u00e8 rimasta inedita.\nIl chitarrista e leader della band, Roger McGuinn, torn\u00f2 a lavorare alla canzone il 22 luglio 1969 durante le sedute in studio per l'album \"Ballad of Easy Rider\". McGuinn decise di rallentare il tempo della canzone e scrisse un arrangiamento completamente differente rispetto alla versione pi\u00f9 scanzonata del '65. Oltre che apparire in \"Ballad of Easy Rider\", questa versione \u00e8 stata inclusa nelle raccolte \"The Byrds Play Dylan\" e \"The Very Best of the Byrds\".\nAltre cover.\nMolti sono stati negli anni gli artisti che hanno reinterpretato la canzone. Joan Baez, a volte indicata come il soggetto della canzone stessa, la reinterpret\u00f2 nel suo album del 1965 \"Farewell, Angelina\".\nAltri che hanno inciso \"It's All Over Now, Baby Blue\" includono: Dion DiMucci, The Country Gentlemen, Judy Collins, Joni Mitchell, Marianne Faithfull, Bryan Ferry, Manfred Mann's Earth Band, Echo &amp; the Bunnymen, Falco, The Seldom Scene, Jon Fratelli, Grateful Dead, The West Coast Pop Art Experimental Band, The Chocolate Watchband, Richie Havens, Steve Howe, The 13th Floor Elevators, Hole, Graham Bonnet e Chris Farlowe. Gal Costa ne registr\u00f2 una versione in portoghese con il titolo \"Negro Amor\" per il suo album del 1977 \"Caras e Bocas\". Link Wray reinterpret\u00f2 la canzone sul suo album \"Bullshot\".\nGeorge Harrison, grande amico di Dylan, che suon\u00f2 insieme a lui nei Traveling Wilburys negli anni ottanta, non registr\u00f2 mai una cover della canzone, ma vi fece riferimento nel suo singolo del 1987 \"When We Was Fab\". Una frase del testo recita infatti: \u00abBut it's all over now, baby blue\u00bb.\nLa reinterpretazione del brano ad opera della Chocolate Watchband \u00e8 inclusa nel documentario \"Tarnation\".\nGli Animals registrarono una versione della canzone per il loro disco del 1977 \"Before We Were So Rudely Interrupted\".\nAnche se non propriamente una cover in senso stretto, la rock band Nine Days incluse un campionamento di Dylan che canta due versi di \"It's All Over Now, Baby Blue\" nella loro canzone \"Bob Dylan\" sull'album \"The Madding Crowd\".\nNel 2011 i Bad Religion registrarono una reinterpretazione in stile punk rock del brano per la compilation di beneficenza \"Chimes of Freedom: Songs of Bob Dylan Honoring 50 Years of Amnesty International\" del 2012."}
{"id": "5240256", "revid": "287204", "url": "https://it.wikipedia.org/wiki?curid=5240256", "title": "Bl\u00e1 Bl\u00e1 Bl\u00e1 (singolo)", "text": ""}
{"id": "5240258", "revid": "154893", "url": "https://it.wikipedia.org/wiki?curid=5240258", "title": "Bla bla bla", "text": ""}
{"id": "5240259", "revid": "38120", "url": "https://it.wikipedia.org/wiki?curid=5240259", "title": "Bla, bla, bla", "text": ""}
{"id": "5240260", "revid": "38120", "url": "https://it.wikipedia.org/wiki?curid=5240260", "title": "Bla, Bla, Bla", "text": ""}
{"id": "5240261", "revid": "767487", "url": "https://it.wikipedia.org/wiki?curid=5240261", "title": "Il viaggiatore d'Ognissanti", "text": "Il viaggiatore d'Ognisanti (\"Le Voyageur de la Toussaint\") \u00e8 un film del 1943 diretto da Louis Daquin.\nLa sceneggiatura \u00e8 scritta dallo stesso regista con Marcel Aym\u00e9 (sui titoli appare come autore dei dialoghi), sulla base di un romanzo di Simenon.\nTrama.\nIn una triste sera di novembre, il giovane Gilles Mauvoisin, che ha appena perso i suoi genitori, \u00e8 arrivato a La Rochelle per il funerale dello zio. Fiuta subito l'atmosfera della citt\u00e0, dove conta molto un potente gruppetto di notabili, pronto a gettare il dubbio sull'affascinante vedova Colette per la morte dello zio. Bench\u00e9 suo erede universale, Gilles, che dubita sull'onest\u00e0 dello zio, decide di mollare tutto e andarsene, portando con s\u00e9 proprio Colette.\nProduzione.\nIl film fu prodotto da Francinex e distribuito da Euro International Film (EIA) (marzo 1945) (Italia), Films EMKA (8 aprile 1943, con divieto ai minori di 13 anni) (Francia) e Les Films Emka (9 novembre 1945) (Belgio). La pellicola \u00e8 tratta dal romanzo \"Il viaggiatore del giorno dei Morti\" dello scrittore belga Georges Simenon."}
{"id": "5240265", "revid": "287204", "url": "https://it.wikipedia.org/wiki?curid=5240265", "title": "Tudhaliya I/II", "text": "Numerazione.\nC'\u00e8 grande confusione tra gli studiosi nella numerazione dei sovrani chiamati \"Tudhaliya\", nome molto diffuso nel regno ittita; in particolare i primi due, proprio agli albori del Nuovo Regno, si presume oggi che possano essere stati uno soltanto, tant'\u00e8 che molti studiosi lo indicano con l'appellativo Tudhaliya I/II\nSappiamo con certezza che il primo Tudhaliya precede \u0160uppiluliuma I di tre generazioni, ne era cio\u00e8 il bisnonno. Non sappiamo con certezza quanti sovrani siano intercorsi tra loro; per questo e seguendo la numerazione oggi pi\u00f9 diffusa (a cui fanno riferimento anche Bryce e Singer), il padre di \u0160uppiluliuma I \u00e8 chiamato Tudhaliya III.\nDal momento che l'ultimo sovrano con tale nome (re nel periodo 1237-1209) \u00e8 indicato con il numero \"IV\" quando ci si riferisce al fratello maggiore di \u0160uppiluliuma (il cui brevissimo regno si colloca tra il terzo e il quarto Tudhaliya) si utilizza pertanto convenzionalmente l'appellativo di Tudhaliya il Giovane, peraltro utilizzato anche negli stessi testi ittiti successivi alla sua morte.\nBiografia e regno.\nQuello che gli storici convenzionalmente identificano come nuovo regno ittita inizi\u00f2 esattamente come era finito l'antico: con una ribellione legata a motivi di successione.\nIl sovrano Muwatalli I, infatti, che era salito al trono eliminando in modo cruento Huzziya II, viene a sua volta ucciso da una congiura di palazzo ordita da due alti ufficiali di corte, Kantuzzili e Himuili, figli proprio di Huzziya II.\nSi arriva cos\u00ec allo scontro armato tra la fazione degli assassini che spingono verso il trono Tudhaliya, ritenuto il figlio di Kantuzzili o di Huzziya II, e quindi membro della famiglia reale ittita originaria, e quella capeggiata da Muwa, capo delle guardie reali (\"Gal Mesedi\") del defunto re Muwatalli I e verosimilmente suo figlio, sostenuto anche da alleati hurriti.\nLo scontro \u00e8 rapido e si risolve a favore dei primi, con lo stesso Tudhaliya che assieme a Kantuzzili e Himuili, guida le proprie guarnigioni sul campo alla vittoria, e costa la vita stessa a Muwa.\nIl nuovo re ittita \u00e8 dunque Tudhaliya; l'anno \u00e8 fortemente incerto, ma probabilmente attorno al 1420-1410 a.C.\nUna convincente rilettura dell'episodio \u00e8 stata recentemente fornita da Beal alla luce delle \"Liste delle offerte D e E\" nelle quali, nel medesimo paragrafo, compare Kantuzzili con un nome femminile accanto, Walanni, gi\u00e0 noto da una lista delle Regine Ittite, nel quale apre la lista e precede Nikkalmati, moglie appunto di Tudhaliya.\nTradizionalmente si ritiene che Walanni sia stata la moglie di Muwatalli I, ma unicamente perch\u00e9 ritenendolo il re che precede Tudhaliya, la regina che precede la moglie di quest'ultimo dovrebbe essere logicamente la moglie del primo.\nIl rinvenimento del nome di Kantuzzili vicino a Walanni in ben due liste delle offerte reali (\"se Walanni \u00e8 regina e Kantuzzili le \u00e8 indicato di fianco significa che \u00e8 il suo re\") e una logica deduzione (perch\u00e9 Kantuzzili, erede naturale di Huzziya II, una volta ucciso l'usurpatore avrebbe dovuto lasciare il trono al figlio senza sedervisi?) hanno fatto ipotizzare a Beal (e poi a Miller; \"contra\" Forlanini) che a Muwatalli I sia seguito sul trono di Hatti proprio Kantuzzili; che Walanni fosse in effetti la moglie di questi e quindi la madre di Tudhaliya I/II (e su questo il consenso accademico \u00e8 ampio); e che quest'ultimo sia asceso al trono solo dopo un periodo di regno, verosimilmente breve, del padre. Al momento manca per\u00f2 la prova decisiva.\nLa lega Assuwa: guerra a ovest.\nE comunque sia, una volta sul trono, seguendo un clich\u00e9 che ritorner\u00e0 pi\u00f9 volte nei sovrani che verranno dopo di lui, anche Tudhaliya sogna l'espansionismo in Siria: i ricchi principati della zona e lo sbocco sul Mediterraneo sono troppo appetibili.\nE tuttavia la tendenza del mondo ovest anatolico a costituire confederazioni militari, col rischio che potessero fare da preludio alla formazione di uno Stato unitario, deve aver allarmato questo sovrano, al punto di ritenere che nessuna azione verso la Siria avrebbe potuto essere intrapresa senza prima essersi coperto le spalle a ovest; e d'altra parte le Terre Basse Ittite, cos\u00ec drammaticamente vicine all'area Arzawa, erano assai vulnerabili.\nTudhaliya I/II decise perci\u00f2 di intraprendere una vigorosa azione preventiva invadendo i territori dell'ovest, con una serie di attacchi devastanti; \u00e8 facile supporre che l'obiettivo principale fossero i regni Arzawa, e infatti le armate ittite giunsero fino alla Terra del fiume Seha, ad Arzawa Minor e a Hapalla, tutti Stati Arzawa propriamente detti, anche se durante l'avanzata Tudhaliya sottomise una serie di altri piccoli Stati o principati. L'esito della campagna fu un'autentica deportazione di massa a \u1e2aattu\u0161a di uomini e animali. La devastante offensiva ittita scaten\u00f2 per\u00f2 una poderosa reazione: 22 stati dell'Ovest (tra i quali troviamo Wilusa) dettero vita a quella che gli annali del sovrano chiamano \"lega Assuwa\", contrattaccando; ma ancora una volta, con un drammatico assalto notturno, le forze ittite ebbero la meglio, sconfiggendo la lega e catturandone il leader Piyama-Kurunta (attorno al 1400).\nNon c'\u00e8 da parte ittita una vera occupazione dell'area, Tudhaliya non ne ha le forze n\u00e9 le risorse umane. Piuttosto c'\u00e8 un controllo preventivo; si assiste tra l'altro per la prima volta alla pratica tipicamente ittita delle deportazioni di massa, con oltre 10\u00a0000 uomini inviati a Hatti.\nLa campagna siriana.\nIniziano proprio sotto questo sovrano le frizioni con il regno del Mitanni, il potente Stato hurrita che la sta facendo da padrone nell'alta Mesopotamia; il sovrano Shaushtar ha dapprima sottomesso gli Assiri (1425 ca.) e poi respinto gli egizi di Amenhotep II al di l\u00e0 dell'Eufrate.\nLe prime avvisaglie si hanno con scontri degli Ittiti con il regno di Isuwa, alleato mitannico; Tudhaliya riporta una serie di vittorie che accrescono il prestigio ittita.\nLa fase successiva \u00e8 il trattato di alleanza con il regno di Kizzuwadna, Stato i cui territori, posti sulla via della Siria, risultano particolarmente strategici (1400 ca.): alleato ittita fino al regno di Huzziya II, Kizzuwadna, probabilmente spaventato dalla instabilit\u00e0 di Hattusa, aveva stretto alleanza col Mitanni nel periodo di guerre dinastiche ittite immediatamente precedenti al regno di Tudhaliya. Le vittorie riportate dagli Ittiti in area siriana convinsero il sovrano Sunashshura a cambiare nuovamente la potenza di riferimento, spezzando grazie a Tudhaliya il giogo hurrita che, dal cosiddetto \"trattato di Sunashshura\"apprendiamo esser stato particolarmente duro. La rinnovata alleanza fu anche suggellata dal matrimonio di Tudhaliya con Nikkalmati, ritenuta oggi la figlia di Sunashshura. Da questo momento fino alla fine dell'impero ittita, Kizzuwadna rester\u00e0 al fianco di Hattusa.\nGarantitasi questa alleanza strategica, Tudhaliya attacca i possedimenti del Mitanni: scontro campale ad Aleppo (1390 ca.) e grande vittoria degli Ittiti che conquistano i territori del nemico che esce fortemente indebolito e proprio come conseguenza inizia a muovere i primi passi per stringere un'alleanza con lo storico nemico egiziano, preoccupati entrambi dall'ascesa repentina degli Ittiti.\nIl regno di Tudhaliya include anche un periodo di co-reggenza con Arnuwanda I, divenuto genero del re dopo il matrimonio con Asmunikal, figlia del sovrano e della Regina Regnante Nikkalmati, a cui proprio la figlia succeder\u00e0 nel prestigioso ruolo.\nNonostante sia oggi accettato, grazie alla traduzione del cosiddetto \"Rituale contro la stregoneria di Ziplantawiya\", che avesse figli maschi propri, la coppia reale aveva scelto come erede Arnuwanda, le cui origini ci sono ignote, adottandolo per favorirne la successione, poi agevolata anche con la co-reggenza."}
{"id": "5240269", "revid": "1494169", "url": "https://it.wikipedia.org/wiki?curid=5240269", "title": "Camaleonte (disambigua)", "text": ""}
{"id": "5240271", "revid": "287204", "url": "https://it.wikipedia.org/wiki?curid=5240271", "title": "Camaleonte (personaggio)", "text": ""}
{"id": "5240273", "revid": "287204", "url": "https://it.wikipedia.org/wiki?curid=5240273", "title": "Il camaleonte (romanzo)", "text": ""}
{"id": "5240277", "revid": "767487", "url": "https://it.wikipedia.org/wiki?curid=5240277", "title": "Il segugio", "text": "Il segugio (\"Accroche-toi, y'a du vent!\") \u00e8 un film del 1962, diretto da Bernard-Roland.\nTrama.\nNapoli. Gregg, un giovane detective, viene attirato in un tranello: nella sua automobile viene messo il cadavere di un bandito nella cui gamba di legno \u00e8 nascosta della droga. Due bande di criminali si contendono il cadavere, in modo da poter recuperare la preziosa polverina."}
{"id": "5240279", "revid": "38120", "url": "https://it.wikipedia.org/wiki?curid=5240279", "title": "Cross fire", "text": ""}
{"id": "5240280", "revid": "729019", "url": "https://it.wikipedia.org/wiki?curid=5240280", "title": "24 cm K (E)", "text": "Il 24\u00a0cm Kanone (Eisenbahnlafette) \"Theodor\", abbreviato in 24\u00a0cm K (E), era un cannone ferroviario tedesco impiegato durante la seconda guerra mondiale.\nStoria.\nA partire dal febbraio 1915, cinque navi da battaglia pre-dreadnought classe Kaiser Friedrich III andarono in disarmo perch\u00e9 obsolete, seguite dalle cinque navi della classe Wittelsbach nel 1916. Ventisei dei loro cannoni principali 24 cm SK L/40 C/94 furono trasferiti dalla Kaiserliche Marine all'Esercito imperiale. Otto andarono ad armare le batterie costiere, mentre le rimanenti bocche da fuoco furono adattate per l'impiego terrestre sul fronte occidentale, realizzando i cannoni ferroviari 24 cm SK L/40 \"Theodor Karl\", impiegati durante la prima guerra mondiale.\nNel primo dopoguerra, l'Oberkommando des Heeres (OKH) ordin\u00f2 alla Krupp, nell'ambito del programma di riarmo lanciato nel 1933 dal partito nazista, di iniziare la progettazione di artiglierie ferroviarie completamente nuove. Tuttavia ci\u00f2 necessitava di lunghi tempi di sviluppo e la Krupp fece presente che poteva invece consegnare rapidamente un numero significativo di pezzi usando le bocche da fuoco navali obsolete, gi\u00e0 disponibili perch\u00e9 dismesse dalla marina, e modernizzando i progetti risalenti agli affusti ferroviari della prima guerra mondiale. L'OKH accett\u00f2 ed nel 1936 autorizz\u00f2 Krupp ad iniziare lo sviluppo di una serie di cannoni di calibro compreso tra 150 e 280\u00a0mm, da consegnare entro il 1939 nell'ambito del programma di emergenza \"Sofort-Programe\".\nI tre cannoni \"Theodor\" furono consegnati nel 1937. Due equipaggiarono la \"Eisenbahn-Artillerie-Batterie 674\" (674\u00aa batteria artiglieria ferroviaria), che all'inizio della campagna di Francia sostenne, da Ettenheim, il XXV Corpo d'armata durante l'attraversamento del Reno. Da luglio 1941 i cannoni furono assegnati, per il resto della guerra, alla difesa costiera con la \"Eisenbahn-Artillerie-Batterie 664\" e \"Eisenbahn-Artillerie-Batterie 674\" a Saint-Jean-de-Luz e Hendaye, vicino alla frontiera con la Spagna.\nDopo lo sbarco in Normandia entrambe le batterie riuscirono a ritirarsi in Germania a partire dal 1 settembre 1944, dopo il quale non si hanno notizie di eventuali operazioni.\nTecnica.\nTre 24\u00a0cm SK L/40 C/94 furono incavalcati su nuovi impianti basati sul sistema \"E.u.B.\" (\"Eisenbahn und Bettungsger\u00fcst\", piattaforma ferroviaria e di tiro), impiegato con gli stessi cannoni sui 24\u00a0cm SK L/40 \"Theodor Karl\" durante la prima guerra mondiale. I nuovi impianti, sempre con affusto a trave su due carrelli a 4 assi, non montavano pi\u00f9 la piastra circolare inferiore ed i rulli posteriori originali, quindi per il puntamento grossolano (essendo il brandeggio della culla sull'affusto limitato a 40') si caricava l'intero impianto su una piattaforma girevole V\u00f6gele (\"V\u00f6gele-Drehscheibe\"). La piattaforma girevole V\u00f6gele era costituita da una guida circolare intorno ad un perno rotante, che sostenevano una piattaforma girevole sulla quale l'affusto ferroviario, su due carrelli ferroviari a 8 assi, veniva caricato grazie ad una rampa. La piattaforma era dotata alle estremit\u00e0 di rulli che poggiavano sulla guida esterna. La piattaforma aveva una portata di 300 tonnellate, abbastanza per poter sostenere la maggior parte dei cannoni ferroviari tedeschi. Per il caricamento il cannone doveva essere portato ad alzo 0\u00b0 dopo ogni colpo. Il principale adattamento per l'uso terrestre fu l'introduzione di un grosso contrappeso appena dietro agli orecchioni per bilanciare il peso della bocca da fuoco; questa soluzione, pesante ma semplice, evitava l'adozione di equilibratori.\nMunizionamento.\nLe munizioni venivano portate alla culatta usando un carrello a quattro ruote, che veniva sollevato da terra o dal carro munizioni da una gru nella parte posteriore dell'affusto. Il cannone utilizzava il sistema standard sui grossi calibri navali tedeschi, basato su una carica di lancio principale in bossolo di ottone, che garantiva la tenuta dei gas di sparo, e su una carica aggiuntiva in sacco di seta. Erano disponibili quattro tipi di granata, inclusa la \"Siegfried-Granate\", una munizione speciale a lunga gittata sviluppata dall'esercito."}
{"id": "5240281", "revid": "287204", "url": "https://it.wikipedia.org/wiki?curid=5240281", "title": "Crossfire (film)", "text": ""}
{"id": "5240282", "revid": "287204", "url": "https://it.wikipedia.org/wiki?curid=5240282", "title": "Crossfire (romanzo)", "text": ""}
{"id": "5240297", "revid": "767487", "url": "https://it.wikipedia.org/wiki?curid=5240297", "title": "Societ\u00e0 Polisportiva Ars et Labor 2002-2003", "text": "Questa pagina raccoglie le informazioni riguardanti la Societ\u00e0 Polisportiva Ars et Labor nelle competizioni ufficiali della stagione 2002-2003.\nStagione.\nGiovanni Donigaglia, alle prese con le gravi difficolt\u00e0 economiche della sua cooperativa, decide di passare la mano dopo dodici stagioni. La societ\u00e0 viene rilevata da Paolo Fabiano Pagliuso, gi\u00e0 proprietario del , che insedia come presidente Lino Di Nardo e come direttore sportivo Roberto Ranzani.\nDal Cosenza arrivano Marco Colle, Fabio Di Sole, Luca Altomare e Tomaso Tatti. L'allenatore \u00e8 Walter De Vecchi e l'obiettivo la promozione in Serie B. Ancora una volta per\u00f2 la realt\u00e0 si rivela diversa: la SPAL non decolla, De Vecchi viene esonerato e sostituito con Giuliano Sonzogni. Con il nuovo allenatore la musica non cambia, nonostante alcuni buoni giocatori, quali il centrocampista Alessio Pirri, il centravanti Fabio Artico e l'argentino Carlos Aurellio, gli estensi arrivano a giocarsi la salvezza all'ultima giornata in quel di Lucca. I biancazzurri sembrano condannati a disputare i play-out quando il gol di Tatti a tempo scaduto regala alla SPAL la permanenza in categoria."}
{"id": "5240310", "revid": "69560811", "url": "https://it.wikipedia.org/wiki?curid=5240310", "title": "Club de Hashishins", "text": ""}
{"id": "5240317", "revid": "1494169", "url": "https://it.wikipedia.org/wiki?curid=5240317", "title": "Falo", "text": ""}
{"id": "5240322", "revid": "287204", "url": "https://it.wikipedia.org/wiki?curid=5240322", "title": "Hotel de Lauzun", "text": ""}
{"id": "5240327", "revid": "38120", "url": "https://it.wikipedia.org/wiki?curid=5240327", "title": "Freccia nera", "text": ""}
{"id": "5240328", "revid": "38120", "url": "https://it.wikipedia.org/wiki?curid=5240328", "title": "Freccia Nera (personaggio)", "text": ""}
{"id": "5240331", "revid": "92723", "url": "https://it.wikipedia.org/wiki?curid=5240331", "title": "Anna Pavlovna Pribyl\u00ebva-Korba", "text": "Biografia.\nAnna Pavlovna nacque a Tver' nella benestante famiglia dell'ingegnere ferroviario Pavel Meinhard e di Ekaterina Korickji, entrambi di lontane origini tedesche, ed ebbe un fratello, Nikolaj, e cinque sorelle, Marija, Elena, Ol'ga, Varvara e Viktorija. Per motivi di lavoro il padre dovette pi\u00f9 volte cambiare residenza con tutta la propria famiglia, e Anna visse a Varsavia, a Vladimir e poi a Jaroslavl', studiando in casa da precettori privati e arricchendo la sua istruzione con la lettura dei migliori scrittori del tempo, \u010cerny\u0161evskij, Dobroljubov, Nekrasov, Pisarev, e dei classici Lermontov e Pu\u0161kin, che rimase il suo poeta russo preferito. Fu poi la volta di Goethe e Schiller, che lesse nella lingua originale: \u00ab Durante la mia lunga vita non ho letto nessun libro mediocre, per non parlare dei pessimi. I maestri dell'umanit\u00e0 furono i miei maestri, da me volontariamente scelti \u00bb.\nTra i colleghi di lavoro del padre vi era l'ingegnere Aleksandr Le\u0161ern, che nella primavera del 1868 spos\u00f2 la sorella maggiore di Anna, Marija. La coppia si stabil\u00ec a Mor\u0161ansk dove in luglio Anna conobbe l'economista e consulente finanziario Viktor Korb, di origine svizzera, che la spos\u00f2 nel successivo dicembre. La coppia si stabil\u00ec a San Pietroburgo, dapprima in un piccolo appartamento non lontano dall'abitazione dei coniugi Le\u0161ern, che nel frattempo si erano trasferiti nella capitale. Presso di loro conobbe Sofija Le\u0161ern, sorella di Aleksandr, che avr\u00e0 un ruolo di primo piano nel movimento rivoluzionario, e successivamente Sonja Perovskaja, le sorelle Kornilov, Ol'ga \u0160lejsner e altri futuri membri del circolo \u010cajkovskij.\nSuccessivamente si stabilirono in un grande ed elegante appartamento di via Galernaja, mentre passarono l'estate in una dacia di Lesnoj, allora sobborgo agricolo di Pietroburgo, in una casa condivisa con i Le\u0161ern, dove Anna fu raggiunta dalle sorelle Elena e Ol'ga. A Lesnoj, nell'estate, si stabilirono anche Perovskaja e Aleksandra Kornilova. Dall'autunno del 1870 al 1871 frequent\u00f2 i corsi Alar\u010dinskji, una sorta di Liceo scientifico femminile, cos\u00ec detti perch\u00e9 tenuti nella sede del V ginnasio di Pietroburgo che sorgeva presso il ponte Alar\u010din sul canale Griboedov. Tra gli insegnanti, il matematico Aleksandr Strannobjulskij fu invitato a integrare il proprio corso con lezioni private tenute nella casa di Anna. Alle lezioni assistevano anche Marija Le\u0161ern, le tre sorelle Kornilov, Sonja Perovskaja e un'altra decina di ragazze.\nStrannoljubskij, appassionato di storia e di filosofia, oppositore del regime zarista, fu la prima persona la influenz\u00f2 profondamente, mentre gli scritti di Lassalle, di Bervi-Flerovskij e di Lavrov ne fecero una socialista. Un conoscente, lo studente Pu\u0161kov, present\u00f2 ad Anna e alle sue amiche Nikolaj \u010cajkovskij, organizzatore di circoli antizaristi nei quali si pubblicavano e si diffondevano libri illegali, ma quella prima esperienza non ebbe un seguito per Anna Korba, che alla fine dell'inverno del 1871 super\u00f2 gli esami presso l'Universit\u00e0 di San Pietroburgo ottenendo il titolo di istitutrice. Fu allora che, a seguito di sbagliate speculazioni di borsa, il marito rimase fortemente indebitato. I due coniugi si trasferirono in un modesto appartamento proprio accanto al Castello lituano, il carcere riservato ai detenuti politici, e Viktor Korb trov\u00f2 lavoro in una compagnia di assicurazioni. Nell'estate del 1872 la ditta lo invi\u00f2 a Mosca e poi, nel 1874, a Minsk.\nNella primavera del 1877 scoppi\u00f2 la guerra russo-turca, che in Russia veniva presentata come una guerra di liberazione dei popoli slavi dal dominio ottomano. Anna decise di frequentare un corso d'infermiera e, dopo aver ottenuto il diploma, nel novembre del 1877 part\u00ec per la zona di guerra per dare assistenza ai feriti in un ospedale militare della Romania. La decisione, presa in contrasto con il marito, deterior\u00f2 irrimediabilmente i loro rapporti. La guerra fin\u00ec nel febbraio del 1878 ma Anna si trattenne in zona fino a maggio, impegnata nell'evacuazione dei feriti. In quei giorni conobbe Aleksandr Volken\u0161tejn, un giovane medico gi\u00e0 coinvolto nel \u00ab processo dei 193 \u00bb, che le port\u00f2 i saluti di Sofija Le\u0161ern e la inform\u00f2 sugli avvenimenti politici in Russia, dove aveva fatto molto rumore il processo di Vera Zasuli\u010d.\nTorn\u00f2 a San Pietroburgo, ospite del fratello Nikolaj, ormai decisa a impegnarsi nel movimento rivoluzionario che si sviluppava in Russia. Nel maggio del 1879 si separ\u00f2 dal marito, col quale rimase tuttavia in buoni rapporti, e conobbe Marija O\u0161anina, moglie del rivoluzionario Aleksandr Barannikov, che la mise in contatto con Morozov, Sofija Ivanova, Gesja Gel'fman, Kvjatkovskij e Tichomirov i quali, con altri, stavano costituendo l'organizzazione Narodnaja Volja, della quale Anna Korba entr\u00f2 a far parte in agosto, e nel gennaio del 1880 ne divenne membro del Comitato esecutivo.\nPartecip\u00f2 all'elaborazione dei piani organizzati da Narodnaja Volja, alla gestione degli appartamenti clandestini, alla falsificazione di passaporti e, soprattutto, alla redazione del periodico dell'organizzazione. Dopo l'attentato che il 13 marzo 1881 cost\u00f2 la vita allo zar Alessandro II, tutto il superstite Comitato esecutivo della Narodnaja Volja si nascose a Mosca. Nel gennaio del 1882 Anna Korba torn\u00f2 a San Pietroburgo, dove fu arrestata il 17 giugno.\nImputata al \u00ab processo dei 17 \u00bb nell'aprile del 1883, fu condannata a 20 anni di lavori forzati in Siberia, poi ridotti a 13 anni e 4 mesi, che inizi\u00f2 a scontare nel campo di lavoro di Kara. Nel settembre del 1890 pot\u00e9 lasciare il campo per il confino nel villaggio di Ust-Ilinskij. Nel 1894 divorzi\u00f2 da Viktor Korb e spos\u00f2 il suo compagno di esilio Aleksandr Pribyl\u00ebv. Nel novembre del 1897 furono trasferiti a Blagove\u0161\u010densk e qui adottarono Asja, una bambina figlia di detenuti deceduti. Scontata la pena nel febbraio del 1905, si stabilirono a Odessa e poi a Mosca. Durante la prima rivoluzione russa entrambi fecero parte del Partito socialrivoluzionario e furono arrestati nel 1909 ed esiliati per due anni a Minusinsk.\nDopo la rivoluzione d'ottobre fece parte della Societ\u00e0 degli ex-detenuti ed esuli politici \u00e8 fu una delle principali collaboratrici della rivista \u00ab Katorga i ssylka \u00bb (Lavori forzati ed esilio). Nel gennaio del 1933 le fu assegnata, unitamente agli ex appartenenti alla Narodnaja Volja Vera Figner, Michail Frolenko, Anna Jakimova e Fani Morejnis, una pensione speciale. Mor\u00ec nel dicembre del 1939 a Leningrado e fu sepolta nel cimitero Volkovo accanto al marito Aleksandr."}
{"id": "5240333", "revid": "2016868", "url": "https://it.wikipedia.org/wiki?curid=5240333", "title": "Haunt", "text": ""}
{"id": "5240336", "revid": "380453", "url": "https://it.wikipedia.org/wiki?curid=5240336", "title": "Changos de Naranjito 2013-2014", "text": "Questa voce raccoglie le informazioni riguardanti i Changos de Naranjito nelle competizioni ufficiali della stagione 2013-2014.\nStagione.\nLa stagione 2013-14 vede Gilbert P\u00e9rez alla guida dei \"Changos\", che, nel segno della continuit\u00e0 confermano quasi interamente l'organico della precedente stagione: si registrano solo gli ingaggi di Anthony Negr\u00f3n ed Alberto Bravo dai Mets de Guaynabo; in uscita invece ci sono il canadese Spencer Leiske, anche in virt\u00f9 del divieto di ingaggiare giocatori stranieri, Milton Marrero ed il cubano naturalizzato Jorge Menc\u00eda, entrambi passati ai .\nLa stagione si apre col debutto in campionato il 17 ottobre 2013, con un netto 3-0 subito in casa dei Nuevos Gigantes de Carolina. La prima vittoria non tarda ad arrivare e, nella seconda gara di campionato, i \"Changos\" regolano in tre parziali i . Nelle successive gare gli arancio-neri affrontano una piccola crisi di risultati, che li vede perdere tre partite consecutive. La reazione arriva immediate negli incontri seguenti, con tre successi in quattro gare, rispettivamente sui Patriotas de Lares, i ed i Plataneros de Corozal. Dopo una serie di risultati alterni, che vedono i \"Changos\" trionfare in tre sole gare delle nove disputate, dopo la nuova vittoria sui Maratonistas de Coamo, la squadra non riesce pi\u00f9 a vincere neanche un incontro delle sei restanti partite di \"regular season\", terminando quindi all'ottavo posto in classifica, quindi fuori di play-off.\nOrganigramma societario.\nArea direttiva\nArea tecnica"}
{"id": "5240338", "revid": "287204", "url": "https://it.wikipedia.org/wiki?curid=5240338", "title": "L'incantatrice (romanzo)", "text": ""}
{"id": "5240342", "revid": "767487", "url": "https://it.wikipedia.org/wiki?curid=5240342", "title": "La figlia del diavolo (film 1952)", "text": "La figlia del diavolo \u00e8 un film italiano del 1952, diretto da Primo Zeglio.\nTrama.\nNapoli 1860, fine del regno Borbonico. Alla villa del conte Sereni, un noto liberale, si presenta il barone Tucci. L'uomo \u00e8 in realt\u00e0 un ufficiale borbonico degradato che spera in una riabilitazione; ben presto per\u00f2 si accorge che la moglie del conte Sereni \u00e8 una sua vecchia fiamma. La donna oltretutto sta pensando di uccidere suo marito per entrare in possesso della ricca eredit\u00e0."}
{"id": "5240359", "revid": "1305772", "url": "https://it.wikipedia.org/wiki?curid=5240359", "title": "Loto (disambigua)", "text": ""}
{"id": "5240360", "revid": "287204", "url": "https://it.wikipedia.org/wiki?curid=5240360", "title": "Loto (fiume)", "text": ""}
{"id": "5240363", "revid": "287204", "url": "https://it.wikipedia.org/wiki?curid=5240363", "title": "Fior di loto (film)", "text": ""}
{"id": "5240370", "revid": "111433", "url": "https://it.wikipedia.org/wiki?curid=5240370", "title": "Fior di loto (disambigua)", "text": ""}
{"id": "5240371", "revid": "38120", "url": "https://it.wikipedia.org/wiki?curid=5240371", "title": "Fiore di Loto", "text": ""}
{"id": "5240377", "revid": "1543377", "url": "https://it.wikipedia.org/wiki?curid=5240377", "title": "Robert Hankey, II barone Hankey", "text": "Biografia.\nEra il figlio di Maurice Hankey, I barone Hankey, e di sua moglie, Adeline de Smidt, figlia di Abraham de Smidt. Studi\u00f2 a Rugby e al New College, Oxford.\nCarriera.\nNel 1949 \u00e8 stato nominato incaricato d'affari in Spagna, incarico che ha ricoperto fino al 1951, e poi serv\u00ec come ministro per l'Ungheria (1951-1953). \u00c8 stato ambasciatore in Svezia. Fu anche un delegato dell'Organizzazione per la cooperazione economica (ribattezzata Organizzazione per la cooperazione e lo sviluppo economico (OCSE) nel 1961) (1960-1965). Succede al padre nella baronia nel 1963 e prese il suo posto nella Camera dei lord. \nHankey \u00e8 stato anche direttore della Alliance Building Society (1970-1983) e Presidente della Societ\u00e0 anglo-svedese (1970).\nMatrimoni.\nPrimo Matrimonio.\nSpos\u00f2, il 27 settembre 1930, Frances Stuart-Menteth (10 giugno 1907-31 dicembre 1957), figlia di Walter Stuart-Menteth. Ebbero quattro figli:\nSecondo Matrimonio.\nSpos\u00f2, il 2 ottobre 1962, Joanna Riddall Wright (?-1991), figlia del reverendo James Johnston Wright. Non ebbero figli.\nTerzo Matrimonio.\nSpos\u00f2, nel 1992, Aline Stephanie Paulet King, figlia di Percy King. Non ebbero figli.\nMorte.\nMor\u00ec il 28 ottobre 1996, all'et\u00e0 di 91 anni."}
{"id": "5240378", "revid": "38120", "url": "https://it.wikipedia.org/wiki?curid=5240378", "title": "Atomic Knight", "text": ""}
{"id": "5240383", "revid": "767487", "url": "https://it.wikipedia.org/wiki?curid=5240383", "title": "Andrej Aleksin", "text": " \nHa vinto il premio musicale Zolotoj Grammofon (\"Grammofono d'oro\") nel 2002 (con il brano \"Prostaja dev\u010donka\") e nel 2009 (con il brano \"Prosto podari\", interpretato da Filipp Kirkorov)."}
{"id": "5240384", "revid": "38120", "url": "https://it.wikipedia.org/wiki?curid=5240384", "title": "Cavalieri Atomici", "text": ""}
{"id": "5240385", "revid": "38120", "url": "https://it.wikipedia.org/wiki?curid=5240385", "title": "Atomic Knights", "text": ""}
{"id": "5240386", "revid": "38120", "url": "https://it.wikipedia.org/wiki?curid=5240386", "title": "Cavaliere atomico", "text": ""}
{"id": "5240387", "revid": "38120", "url": "https://it.wikipedia.org/wiki?curid=5240387", "title": "Cavalieri atomici", "text": ""}
{"id": "5240388", "revid": "287204", "url": "https://it.wikipedia.org/wiki?curid=5240388", "title": "Ninfe e satiro", "text": "Ninfe e satiro (\"Nymphes et Satires\", 260x180) \u00e8 un dipinto a olio realizzato nel 1873 dal pittore francese William-Adolphe Bouguereau, uno dei maggiori esponenti del \"realismo borghese\" e della corrente dell'\"accademismo\" o art pompier.\nEsposto in quello stesso 1873 a Parigi nel Salon (mostra), un anno prima che si realizzasse la prima esposizione dell'impressionismo.\nStoria.\nAcquistato dal collezionista d'arte americana e speculatore John Wolfe (1821-1894) assieme a \"Primavera\" di Pierre Auguste Cot, \u00e8 stato mostrato nella sua villa per molti anni accanto ad altre dipinti di autori francesi accademici.\n\u00c8 stato in seguito venduto all'asta nel 1888, dopo di che Sterling Clark ha riscoperto la tela poco prima del 1900, posta nel bar all'interno dell'Hotel Hoffman House di New York, rintracciandola nuovamente solo nel 1930 quand'era gi\u00e0 abbandonata in un magazzino e fuori dalla visione del pubblico; infine riuscendo ad acquistarla nel 1943. Attualmente viene conservata al Clark Art Institute di Williamstown (Massachusetts).\nDescrizione.\nNei pressi di un laghetto ombroso ed appartato, un gruppo di ninfe ha appena catturato un satiro che, presumibilmente, le stava osservando di nascosto. Tre di esse stanno cercando di spingerlo verso l'acqua, mentre la quarta lancia un cenno alle compagne che stanno al di fuori della scena invitandole ad unirsi a loro. Nel frattempo, schizzato e con uno degli zoccoli gi\u00e0 immerso, il satiro tenta di resistere.\nCritica.\nConsiderato esser come l'artista archetipo della lussuria della pittura ottocentesca, anche se dal punto di vista dell'erotismo non \u00e8 uno dei pittori pi\u00f9 interessati di quegli anni: ci\u00f2 che vediamo pare difatti essere una continuazione del barocco, senza l'apertura nei confronti del desiderio di un Pieter Paul Rubens. \"Ninfe e satiro\" \u00e8 pertanto un esempio di stile in cui la maestria tecnica riesce a far visualizzare la scena energica che \u00e8 raffigurata. In Bouguereau, cos\u00ec come in Jean-Baptiste Greuze, vi \u00e8 una combinazione inquietante di innocenza e di malizia.\nL'autore, che ha fatto tutta una serie di disegni preparatori, pone le figure umane in pose interconnesse complicate, che le collegano insieme in una composizione meravigliosamente ritmica.\nIl suo lavoro \u00e8 divenuto sempre pi\u00f9 popolare negli Stati Uniti, fino ad essere riprodotto pi\u00f9 e pi\u00f9 volte in tutto il paese, con grande scandalo dei moralisti."}
{"id": "5240392", "revid": "599013", "url": "https://it.wikipedia.org/wiki?curid=5240392", "title": "Pihhuniya", "text": "Biografia.\nDei Kaska abbiamo notizia dai testi Ittiti che parlano ripetutamente di questi loro confinanti del Nord, nemici fieri e riottosi al giogo del grande impero anatolico, organizzati in realt\u00e0 tribali e clan, le cui incursioni hanno tenuto in apprensione gli Ittiti per secoli; popolazione stanziata a ridosso del Mar Nero, nel cosiddetto Ponto Anatolico, calavano dalle regioni montuose nel Nord Ittita per razzie ed incursioni.\nNon riuscirono mai ad organizzarsi in una realt\u00e0 unitaria, tranne che per un breve periodo: gli \"Annali dei dieci anni\" del re ittita Mur\u0161ili II, infatti, ci narrano di tale Pihhuniya, leader di una trib\u00f9, che attorno al 1318 a.C. era riuscito a coalizzare sotto di s\u00e9 svariati clan, alimentando l'idea di nazione, ed aveva invaso le cosiddette Terre Alte ittite, stanziandovisi.\nMursili, al ritorno dalla trionfale campagna in Arzawa, sal\u00ec con il proprio esercito a Nord (1317), sconfisse i Kaska e ridusse Pihhuniya in schiavit\u00f9, deportandolo ad \u1e2aattu\u0161a, capitale imperiale.\nNessun altro capo dei Kaska dopo Pihhuniya riusc\u00ec a riunire in un ente unitario il proprio popolo."}
{"id": "5240399", "revid": "709565", "url": "https://it.wikipedia.org/wiki?curid=5240399", "title": "Screen Actors Guild Awards 2015", "text": "La 21\u00aa cerimonia dei Screen Actors Guild Awards ha avuto luogo il 25 gennaio 2015.\nLe nomination sono state annunciate da Eva Longoria e Ansel Elgort il 10 dicembre 2014."}
{"id": "5240416", "revid": "131145", "url": "https://it.wikipedia.org/wiki?curid=5240416", "title": "Koura Fantoni Kaba", "text": ""}
{"id": "5240417", "revid": "61051", "url": "https://it.wikipedia.org/wiki?curid=5240417", "title": "Lobophyllia hemprichii", "text": "Lobophyllia hemprichii () \u00e8 un corallo della famiglia Lobophylliidae.\nBiologia.\nQuesta specie esprime ua proteina fluorescente nota come EosFP, che ha la propriet\u00e0 di emettere una fluorescenza di colore dal verde al rosso; \u00e8 utilizzata come marker in biologia molecolare.\nDistribuzione e habitat.\nLa specie \u00e8 diffusa nel bacino dell'Indo-Pacifico, dal mar Rosso e dalle coste dell'Africa orientale sino all'Australia e alla Polinesia. Lo si trova nelle barriere coralline da 5 a 50\u00a0m di profondit\u00e0."}
{"id": "5240424", "revid": "135224", "url": "https://it.wikipedia.org/wiki?curid=5240424", "title": "Bartolomeo D'Albertis", "text": "Biografia.\nEra figlio di Filippo D'Albertis e di Violantina Giusti, fratello del Capitano Enrico Alberto d'Albertis, navigatore, e cugino di Luigi Maria d'Albertis, esploratore.\nSi laure\u00f2 in Ingegneria a Liegi ed all'et\u00e0 di 24 anni spos\u00f2 la belga Elisabetta Louest. A Genova e Voltri continu\u00f2 e svilupp\u00f2 le attivit\u00e0 tradizionali della famiglia nelle industrie della carta, dei mulini e della lana, con opifici nella valle del Leira. La Filatura di Lana Pettinata di Voltri si specializz\u00f2 in filati per drapperia, maglieria, calzetteria e scialleria:Nal 1975 Voltri era una delle sei sole localit\u00e0 in Italia dove si produceva filato di lana \"pettinato\" molto pi\u00f9 pregiato rispetto al \"cardato\".. e nel 1896 fu ceduta ai Bona.\nIntorno al 1870 Bartolomeo d'Albertis acquist\u00f2 possedimenti di propriet\u00e0 Centurione nella collina di Crevari, trasformando la Villa in quella che ancor oggi \u00e8 la Villa d'Albertis. \nLa famiglia d'Albertis svolse un ruolo importante nel mondo culturale genovese, molto aperto ad esperienze internazionali: con il fratello Enrico Alberto fu tra i primi a rendersi conto dell'importanza paleontologica della Caverna delle fate a Finale Ligure. Fu autore di un'opera in versi intitolata \"Albertiade\" con la storia della famiglia D'Albertis dal XVI al XX secolo e di una raccolta di \"Impressioni poetiche\", con sonetti e altre poesie composte per tutto l'arco della sua vita sino al 1923, che si possono leggere a Genova nella Biblioteca civica Berio.In una \"miscellanea postuma\", con poesie anche in dialetto genovese fu pubblicata con il nome \"Barmeo d'Albertis\". Mor\u00ec nel maggio del 1937 ed \u00e8 sepolto a Genova nel Cimitero di Staglieno."}
{"id": "5240427", "revid": "1494169", "url": "https://it.wikipedia.org/wiki?curid=5240427", "title": "Solomon Grundy (disambigua)", "text": ""}
{"id": "5240428", "revid": "1318658", "url": "https://it.wikipedia.org/wiki?curid=5240428", "title": "Palazzo Piacentini (via Veneto)", "text": "Il Palazzo Piacentini \u00e8 un palazzo storico di Roma, sito in via Veneto, nel rione Ludovisi. \u00c8 sede del Ministero dello sviluppo economico.\nStoria.\nIl palazzo venne realizzato tra il 1928 e il 1932 da Marcello Piacentini e Giuseppe Vaccaro come sede del Ministero delle corporazioni, su un terreno originariamente occupato dal convento e dall'orto dei frati cappuccini della chiesa di Santa Maria della Concezione dei Cappuccini. Inizialmente concepito come sede della Confederazione nazionale delle corporazioni sindacali, fu invece destinato al neoistituito Ministero delle corporazioni come risultato degli accordi intercorsi tra il ministro Giuseppe Bottai e l'architetto Marcello Piacentini. I costi ammontarono a circa 32 milioni di lire per la costruzione e l'arredamento, oltre a un milione e mezzo per le opere artistiche. Nelle decorazioni e nelle opere d'arte furono coinvolti vari artisti, tra cui Mario Sironi, Antonio Maraini, Ercole Drei, Ferruccio Ferrazzi per gli arazzi e Giovanni Prini per il portale in bronzo.\nNon \u00e8 da confondersi con il palazzo di via Arenula, sede del Ministero della giustizia, che fu realizzato in un tardivo stile neorinascimentale da Pio Piacentini fra il 1913 e il 1920."}
{"id": "5240431", "revid": "1494169", "url": "https://it.wikipedia.org/wiki?curid=5240431", "title": "Lawrence Gordon", "text": ""}
{"id": "5240439", "revid": "709406", "url": "https://it.wikipedia.org/wiki?curid=5240439", "title": "Trial clinico", "text": ""}
{"id": "5240441", "revid": "1494169", "url": "https://it.wikipedia.org/wiki?curid=5240441", "title": "Linda Park (disambigua)", "text": ""}
{"id": "5240443", "revid": "298229", "url": "https://it.wikipedia.org/wiki?curid=5240443", "title": "Campionati italiani assoluti di atletica leggera 2007", "text": "I XCVII campionati italiani assoluti di atletica leggera si sono tenuti a Padova, presso lo Stadio Euganeo, dal 26 al 28 luglio 2007. Sono stati assegnati 42 titoli italiani in 21 specialit\u00e0, al maschile e al femminile.\nDurante la manifestazione si sono svolti anche i campionati italiani assoluti di prove multiple, che hanno visto l'assegnazione di due titoli: uno nell'eptathlon e uno nel decathlon."}
{"id": "5240445", "revid": "767487", "url": "https://it.wikipedia.org/wiki?curid=5240445", "title": "Bamnan and Slivercork", "text": "Bamnan and Silvercork \u00e8 il primo album in studio del gruppo musicale statunitense Midlake, pubblicato nel 2004."}
{"id": "5240446", "revid": "1431409", "url": "https://it.wikipedia.org/wiki?curid=5240446", "title": "Max Payne (disambigua)", "text": ""}
{"id": "5240450", "revid": "383359", "url": "https://it.wikipedia.org/wiki?curid=5240450", "title": "The Trials of Van Occupanther", "text": "The Trials of Van Occupanther \u00e8 il secondo album in studio del gruppo musicale folk rock statunitense Midlake, pubblicato nel 2006.\nTracce.\nTracce aggiuntive edizione europea"}
{"id": "5240451", "revid": "1494169", "url": "https://it.wikipedia.org/wiki?curid=5240451", "title": "Jean Bart (disambigua)", "text": ""}
{"id": "5240465", "revid": "1494169", "url": "https://it.wikipedia.org/wiki?curid=5240465", "title": "John Coffin", "text": ""}
{"id": "5240470", "revid": "106908", "url": "https://it.wikipedia.org/wiki?curid=5240470", "title": "Le Monnier (disambigua)", "text": "Le Monnier pu\u00f2 riferirsi a:"}
{"id": "5240473", "revid": "383359", "url": "https://it.wikipedia.org/wiki?curid=5240473", "title": "Antiphon", "text": "Antiphon \u00e8 il quarto album in studio del gruppo musicale folk rock statunitense Midlake, pubblicato nel 2013."}
{"id": "5240475", "revid": "729019", "url": "https://it.wikipedia.org/wiki?curid=5240475", "title": "Joseph Lambert (generale)", "text": "Biografia.\nMembro di una famiglia di origine francese, Joseph era il figlio di Charles Lambert, un generale di cavalleria.\nCarriera.\nIl 6 dicembre 1828 venne promosso al grado di primo ufficiale, servendo nell'esercito di cavalleria. Nel 1831 ha preso parte alla repressione della rivolta polacca.\nNel 1832, Lambert \u00e8 stato trasferito nel reggimento degli Ussari. Il 6 agosto 1845 ha servito come aiutante personale dello zarevic Aleksandr Nikolaevi\u010d. Nel 1849, Lambert partecip\u00f2 alla campagna di Ungheria e venne promosso a colonnello e poi \u00e8 stato inviato nel Caucaso.\nIl 19 febbraio 1855 \u00e8 stato nominato aiutante di campo e il 26 agosto 1856 fu promosso a generale di divisione con iscrizione al seguito di Sua Maest\u00e0. Il 16 aprile 1878 venne promosso a generale di cavalleria.\nMorte.\nMor\u00ec il 19 novembre 1879 a San Pietroburgo."}
{"id": "5240478", "revid": "1494169", "url": "https://it.wikipedia.org/wiki?curid=5240478", "title": "Jack Murdock", "text": ""}
{"id": "5240486", "revid": "767487", "url": "https://it.wikipedia.org/wiki?curid=5240486", "title": "Gongdonggyeongbigu-yeok JSA", "text": "Gongdonggyeongbigu-yeok JSA, (\uacf5\ub3d9\uacbd\ube44\uad6c\uc5ed JSA), conosciuto anche come Joint Security Area, \u00e8 un film del 2000 diretto da Park Chan-wook e interpretato da Lee Byung-hun e Song Kang-ho. \u00c8 tratto dal romanzo \"DMZ\" di Park Sang-yeon.\nTrama.\nIl maggiore dell'esercito svizzero Sophie Jean, di padre coreano, \u00e8 incaricata dalla Commissione di supervisione delle nazioni neutrali (NNSC) di indagare, insieme a un collega svedese, su un incidente accaduto nella cosiddetta \"Joint Security Area\" della zona demilitarizzata coreana, durante il quale due soldati nordcoreani sono stati uccisi e un terzo \u00e8 rimasto ferito in una sparatoria.\nIl responsabile \u00e8 gi\u00e0 stato individuato nel sergente sudcoreano Lee Soo-hyeok, rimasto ferito a sua volta nel conflitto a fuoco. L'indagine deve ricostruire la dinamica e il movente, ma si rivela pi\u00f9 ardua del previsto: il sergente Lee e il soldato nordcoreano sopravvissuto, il sergente Oh Kyeong-pil, forniscono infatti due versioni differenti dell'accaduto."}
{"id": "5240488", "revid": "1494169", "url": "https://it.wikipedia.org/wiki?curid=5240488", "title": "David Hodges (disambigua)", "text": ""}
{"id": "5240489", "revid": "38120", "url": "https://it.wikipedia.org/wiki?curid=5240489", "title": "Dave Hodges", "text": ""}
{"id": "5240491", "revid": "1543377", "url": "https://it.wikipedia.org/wiki?curid=5240491", "title": "Weekend (Ruccello)", "text": "Weekend \u00e8 una commedia teatrale di Annibale Ruccello. \nTrama.\nIda, professoressa quarantenne di origine meridionale trapiantata nella periferia romana, d\u00e0 ripetizioni in casa sua, dopo le lezioni scolastiche, al goffo studente Marco, figlio della fruttivendola. Terminata la lezione, per una riparazione alla caldaia -che si rivela pretestuosa - riceve il giovane idraulico Narciso, con il quale intreccia una breve e torbida relazione, che prosegue per i due giorni seguenti. Marco, che aveva lasciato un topo di gomma sotto il tappeto per fare uno scherzo all'insegnante, ritorna a spiare dalla finestra nel corso della domenica e vede Ida e Narciso. Il luned\u00ec pomeriggio, quando il ragazzo torna per le ripetizioni, Ida gli fa confessare di averla spiata ed ha una relazione sessuale anche con lui. La telefonata della madre di Marco causa un crollo nervoso di Ida, la quale ha (o crede di avere) ucciso i suoi giovani amanti. \nLo spettacolo.\nRuccello, attore, regista e drammaturgo originario di Castellammare di Stabia, ha scritto la pi\u00e8ce nel 1983 per l'attrice Barbara Valmorin, che intervistata da Rita Picchi sulla genesi dell'opera riferisce: \n\"(...) Potrei dire che in Week-end tutto il\nquotidiano \u00e8 mio, parte della mia vita, mentre la favola, il giallo,\nl'ambiguit\u00e0, la sospensione tra realt\u00e0 e sogno e tra sogno e incubo, sono tutta\nfarina del suo sacco\u201d\nSi tratta di una delle commedie meno rappresentate dell'autore:\nVince nel 1983 il premio Idi under 35, che prevedeva la produzione della prima messa in scena (2 novembre 1983 al Teatro dell'Orologio di Roma, con la regia di Marco Gagliardo, interpreti: Barbara Valmorin e Enrico Tricarico). Nel gennaio 1986 Ruccello ne firma la regia, con la produzione della cooperativa teatrale\" Il carro,\" debuttando al Teatro Nuovo di Napoli (Interpreti: Barbara Valmorin, Guido Corso, Mauro Negrini; musiche originali: Carlo de Nonno).\nPortata in scena nel 1994 da Enrico Maria Lamanna al Festival di Todi e successivamente nel 1995 con la regia di Daniele Segre e la produzione di Emilia Romagna Teatro, se ne ricorda inoltre la regia di Luca De Bei del 2013, produzione Madira srl, interpreti: Margherita Di Rauso, Giulio Forges Davanzati, Brenno Placido.\nFortuna critica.\nEnrico Fiore nel saggio \"Un po' voyeur, un po' poeta\" che precede l'edizione Ubulibri delle opere di Ruccello, sul personaggio di Ida:"}
{"id": "5240492", "revid": "1494169", "url": "https://it.wikipedia.org/wiki?curid=5240492", "title": "Richard Alpert (disambigua)", "text": ""}
{"id": "5240493", "revid": "767487", "url": "https://it.wikipedia.org/wiki?curid=5240493", "title": "Ov Hell", "text": "Gli Ov Hell sono un supergruppo musicale black metal norvegese formatosi nel 2009.\nFormazione.\nMembri effettivi\nCollaboratori"}
{"id": "5240496", "revid": "709565", "url": "https://it.wikipedia.org/wiki?curid=5240496", "title": "Deadlock (disambigua)", "text": ""}
{"id": "5240498", "revid": "287204", "url": "https://it.wikipedia.org/wiki?curid=5240498", "title": "Deadlock (film)", "text": ""}
{"id": "5240505", "revid": "767487", "url": "https://it.wikipedia.org/wiki?curid=5240505", "title": "God Seed", "text": "I God Seed sono un gruppo musicale black metal norvegese.\nBiografia.\nIl gruppo si \u00e8 formato nel marzo 2009 dopo che Gaahl perse la disputa legale per l'uso del nome Gorgoroth. Fu cos\u00ec che, insieme a King ov Hell, adott\u00f2 il nome God Seed (dal nome di un brano dell'album \"Ad Majorem Sathanas Gloriam\"). Nell'estate 2009, dopo la partecipazione del gruppo ad alcuni festival, Gaahl lascia i Good Seed e King ov Hell decide di dare vita al progetto Ov Hell.\nNel 2012 Gaahl e King ov Hell ritornano col nome God Seed e con del materiale registrato, che confluisce nell'album \"I Begin\"."}
{"id": "5240509", "revid": "838137", "url": "https://it.wikipedia.org/wiki?curid=5240509", "title": "Daniele Egeste", "text": "Gioc\u00f2 nel ruolo di centrale. Ricopre l'incarico di primo allenatore del Volley Offanengo 2011.\nCarriera.\nLa carriera di Daniele Egeste inizia nelle selezioni giovanili della Pallavolo Piacenza, societ\u00e0 con cui disputa anche due campionati di Serie B1. Nella stagione 1991-92 si trasferisce al Volley Gonzaga Milano, dove rimane per tre anni, intervallati da un'esperienza in Serie B1 con la Pallavolo Matera Bulls; con la societ\u00e0 milanese ottiene due importanti successi internazionali, la Coppa del Mondo per club 1992 e la Coppa delle Coppe 1992-93.\nNel 1994-95 viene tesserato dalla Pallavolo Reima Crema, dove rimarr\u00e0 fino al 2007-08, ad eccezione di una parentesi alla Virtus Volley Fano e un breve ritorno alla Pallavolo Piacenza; a Crema diventa capitano della squadra e conquista sul campo la promozione in Serie A1 nel campionato 2005-06, ma la societ\u00e0 rinuncia a questa opportunit\u00e0 cedendone i diritti. In seguito passa al Volley Segrate 1978, dove in tre annate ottiene la promozione dalla Serie B1 alla Serie A2; terminata questa esperienza torna a Crema, dove chiude la sua carriera da giocatore e diventa allenatore della squadra maschile, prima in Serie C e poi in B2."}
{"id": "5240512", "revid": "92723", "url": "https://it.wikipedia.org/wiki?curid=5240512", "title": "Anna Pavlovna Pribyleva-Korba", "text": ""}
{"id": "5240513", "revid": "729019", "url": "https://it.wikipedia.org/wiki?curid=5240513", "title": "Convoglio SLS-64", "text": "Il Convoglio SLS-64, fu un convoglio navale Alleato, partito dalla Sierra Leone ed attaccato il 12 febbraio 1941 nell'Oceano Atlantico dall'incrociatore pesante tedesco \"Admiral Hipper\", durante la seconda guerra mondiale.\nAntefatti.\nL'incrociatore pesante \"Admiral Hipper\", dopo avere partecipato all'invasione della Norvegia, fece rientro in Germania per riparazioni, resesi necessarie a seguito dello speronamento subito dal cacciatorpediniere britannico HMS \"Glowworm\".\nRipreso il mare nel dicembre del 1940, fece rotta verso il porto francese di Brest dove rimase fino al 1\u00ba febbraio 1941, in attesa di riprendere la guerra ai convogli ed alla Royal Navy, che, nei piani del Gro\u00dfadmiral Erich Raeder, avrebbe dovuto intraprendere insieme ad altre unit\u00e0 di superficie quali la corazzata tascabile \"Admiral Scheer\", l'incrociatore pesante \"Prinz Eugen\", la nuova corazzata \"Bismarck\" e i due incrociatori da battaglia \"Scharnhorst\" e \"Gneisenau\" per la futura operazione Rhein\u00fcbung, ossia una massiccia azione a tenaglia contro le rotte britanniche utilizzando il grosso della flotta d'alto mare.\nLa sortita dell\"'Admiral Hipper\" nell'Atlantico.\nIl 1\u00ba febbraio, al comando del capitano di vascello Wilhelm Meisel, l'incrociatore tedesco prese il mare, il giorno 4 si riforn\u00ec di combustibile da una petroliera a circa 1.000 miglia dal Cabo Fisterra ed il 9 febbraio ricevette l'ordine di dirigersi al largo della Sierra Leone per attaccare i convogli che incrociavano in quelle acque, con l'unica discriminante che questi fossero solo \"leggermente protetti\".\nLo stesso giorno il sommergibile U-37, comandato dal tenente di vascello Nikolai Asmus Clausen, affond\u00f2 tre mercantili, \"Brandenburg\", \"Estrellano\" e \"Courland\", appartenenti al convoglio HG-53, trasmettendo l'informazione all\"'Admiral Hipper\" ed alla base aerea di Bordeaux. Immediatamente i Focke-Wulf Fw 200 tedeschi si alzarono in volo ed avvistarono il convoglio in navigazione; l'incrociatore fece rotta per intercettarlo, guidato dalle indicazioni fornite dagli aerei e dall'U-37, realizzando, caso unico durante il conflitto, il coordinamento tra marina ed aviazione, ma riusc\u00ec ad affondare una sola nave che procedeva distaccata.\nL'attacco al convoglio SLS-64.\nL'11 febbraio l'\"Admiral Hipper\" affond\u00f2 un mercantile che navigava isolato nel tratto di mare tra la costa del Portogallo e le isole Azzorre ed il giorno successivo avvist\u00f2 il convoglio SLS-64 che procedeva senza scorta: Meisel diede immediatamente ordine di attaccarlo ma le navi, alle prime salve provenienti dall'incrociatore tedesco, si sparpagliarono rapidamente, lanciando nel contempo i segnali di soccorso, con le coordinate del punto di avvistamento; l\"'Admiral Hipper\" affond\u00f2 7 mercantili sui 19 che componevano il convoglio, non riuscendo ad affondarle tutte sia a causa del diradamento del convoglio che per problemi al motore, i quali producevano un consumo eccessivo di carburante.\nL'inseguimento del convoglio ebbe breve durata non solo a causa dei problemi al motore ma anche per la notizia che una squadra navale britannica stava uscendo dal porto di Gibilterra e di conseguenza Meisel ritenne di fare rotta per rientrare a Brest, dove giunse il 14 febbraio con un bottino di oltre 33.000 tonnellate di naviglio affondato,"}
{"id": "5240515", "revid": "33689", "url": "https://it.wikipedia.org/wiki?curid=5240515", "title": "Digambar", "text": ""}
{"id": "5240526", "revid": "767487", "url": "https://it.wikipedia.org/wiki?curid=5240526", "title": "Onore e guapparia", "text": "Onore e guapparia \u00e8 un film italiano del 1977, diretto da Tiziano Longo.\nTrama.\nNapoli. Don Gennaro Esposito, guappo del rione Sanit\u00e0 e re del contrabbando di sigarette, \u00e8 in rotta con Don Giggino O'Barone, appena tornato in citt\u00e0 dopo una lunga permanenza a Milano. Forte dell'appoggio delle organizzazioni criminali del Nord Italia, O Barone vorrebbe espandere il mercato della droga in citt\u00e0; il netto rifiuto di Gennaro scatena una guerra tra i due."}
{"id": "5240536", "revid": "1983214", "url": "https://it.wikipedia.org/wiki?curid=5240536", "title": "John Moore (disambigua)", "text": ""}
{"id": "5240538", "revid": "37401", "url": "https://it.wikipedia.org/wiki?curid=5240538", "title": "Hapax", "text": ""}
{"id": "5240540", "revid": "37401", "url": "https://it.wikipedia.org/wiki?curid=5240540", "title": "Apax", "text": ""}
{"id": "5240550", "revid": "287204", "url": "https://it.wikipedia.org/wiki?curid=5240550", "title": "Kypello Ellados 1989-1990", "text": "La Coppa di Grecia 1989-1990 \u00e8 stata la 48\u00aa edizione del torneo. La competizione \u00e8 terminata il 17 maggio 1990. L' ha vinto il trofeo per la diciottesima volta, battendo in finale l'OFI Creta."}
{"id": "5240555", "revid": "709406", "url": "https://it.wikipedia.org/wiki?curid=5240555", "title": "Levuloglandine", "text": ""}
{"id": "5240557", "revid": "438678", "url": "https://it.wikipedia.org/wiki?curid=5240557", "title": "Memory resident database", "text": ""}
{"id": "5240559", "revid": "438678", "url": "https://it.wikipedia.org/wiki?curid=5240559", "title": "Memory-resident database", "text": ""}
{"id": "5240560", "revid": "1305772", "url": "https://it.wikipedia.org/wiki?curid=5240560", "title": "Josh Turner", "text": "Nominato due volte ai Grammy Award, inizia la carriera nel 2003, firmando un contratto discografico con la MCA Nashville Records. Da allora ha pubblicato otto album in studio e numerosi singoli, esordendo quattro volte alla prima posizione della US Hot Country Songs, vendendo oltre 13.000 copie complessivamente nel Paese.\nNel 2008 recita inoltre nel film film \"Billy: The Early Years.\"\nBiografia.\nCresciuto nella Carolina del Sud, ha origini inglesi. Dopo la scuola si \u00e8 trasferito a Nashville per intraprendere la carriera musicale nell'ambito della musica country.\nHa debuttato nel dicembre 2001 durante il Grand Ole Opry. Nel 2003 ha pubblicato il suo album d'esordio, seguito tre anni dopo da \"Your Man\", album anticipato dalla traccia omonima scritta con Jace Everett.\nRiceve due nomination ai Grammy Awards 2007.\nIl terzo album in studio \u00e8 uscito nell'ottobre 2007 ed \u00e8 intitolato \"Everything Is Fine\". Questo disco contiene un duetto con Trisha Yearwood.\n\"Haywire\", quarto album in studio, \u00e8 stato pubblicato nel febbraio 2010, mentre nel giugno 2012 \u00e8 la volta di \"Punching Bag\"."}
{"id": "5240561", "revid": "599013", "url": "https://it.wikipedia.org/wiki?curid=5240561", "title": "Ermanno Poggipollini", "text": "Carriera.\nHa disputato a Ferrara con la Spal i quattro campionati che hanno preceduto la seconda guerra, con i ferraresi ha esordito in Serie B il 18 settembre 1938 nella partita Padova-Spal (2-1) ed ha segnato 10 gol in 31 presenze in Serie B. Ha disputato a Ferrara anche la prima stagione del dopoguerra."}
{"id": "5240564", "revid": "124123", "url": "https://it.wikipedia.org/wiki?curid=5240564", "title": "Matthew Mortensen", "text": "\u00c8 fratello di Joe, a sua volta slittinista di livello internazionale.\nBiografia.\nHa iniziato a gareggiare per la nazionale statunitense nelle varie categorie giovanili sia nella specialit\u00e0 del singolo sia in quella del doppio insieme a Garon Thorne ottenendo, quali migliori risultati, il secondo posto nella classifica finale della Coppa del Mondo juniores nel singolo nel 2004/05 e la vittoria in quella del doppio nella stessa stagione, nonch\u00e9 una medaglia di bronzo nella gara a squadre ai campionati mondiali juniores di Calgary 2004.\nA livello assoluto ha esordito in Coppa del Mondo nella stagione 2004/05 gareggiando nell'individuale e dall'edizione 2006/07 si \u00e8 dedicato esclusivamente alle gare biposto, dapprima con lo stesso Thorne, che fu per\u00f2 sostituito dopo una sola stagione da Preston Griffall; in seguito al ritiro di Griffall avvenuto dopo le Olimpiadi di ha quindi fatto coppia con Jayson Terdiman. Ha conquistato il primo podio il 9 febbraio 2013 nella gara a squadre a Lake Placid e il primo nel doppio il 2 dicembre 2016 sempre a Lake Placid (2\u00ba). In classifica generale come miglior risultato si \u00e8 piazzato al terzo posto nel 2016/17 nel doppio ed al quarantasettesimo nel singolo nel 2005/06.\nHa preso parte a due edizioni dei Giochi olimpici invernali: a ha raggiunto la quattordicesima posizione nella prova biposto e a ha terminato al decimo posto nel doppio e al quarto nella gara a squadre.\nHa preso parte altres\u00ec a sette edizioni dei campionati mondiali, vincendo la medaglia d'argento nella gara a squadre ad Igls 2017 e ottenendo quali migliori risultati il trentaduesimo posto nel singolo a Park City 2005 e la settima piazza nel doppio a Cesana Torinese 2011.\nAi campionati pacifico-americani, sempre nella gara biposto, ha vinto tre volte la medaglia d'oro, a Calgary 2012, a Lake Placid 2015 e a Park City 2017, e quattro volte quella d'argento.\nAnnunci\u00f2 il suo ritiro dall'attivit\u00e0 agonistica nell'estate del 2018."}
{"id": "5240565", "revid": "604467", "url": "https://it.wikipedia.org/wiki?curid=5240565", "title": "Matt Mortensen", "text": ""}
{"id": "5240578", "revid": "645180", "url": "https://it.wikipedia.org/wiki?curid=5240578", "title": "Ipparco di Bitinia", "text": ""}
{"id": "5240580", "revid": "767487", "url": "https://it.wikipedia.org/wiki?curid=5240580", "title": "Erik Jezik", "text": "Carriera.\nNazionale.\nConta 3 presenze con la maglia della propria Nazionale."}
{"id": "5240582", "revid": "2184720", "url": "https://it.wikipedia.org/wiki?curid=5240582", "title": "Uno di quei giorni", "text": "Uno di quei giorni \u00e8 un singolo del rapper italiano J-Ax, pubblicato il 5 dicembre 2014 come primo estratto dal quinto album in studio \"Il bello d'esser brutti\".\nDescrizione.\nQuinta traccia di \"Il bello d'esser brutti\", \"Uno di quei giorni\" \u00e8 stato realizzato in duetto con la cantante pop soul Nina Zilli. Riguardo a questo brano, lo stesso J-Ax ha affermato: \nVideo musicale.\nIl videoclip, diretto da Fabrizio Conte, \u00e8 stato pubblicato l'8 gennaio 2015 attraverso il canale YouTube del rapper."}
{"id": "5240584", "revid": "767487", "url": "https://it.wikipedia.org/wiki?curid=5240584", "title": "Michal Jon\u00e1\u0161", "text": "Carriera.\nNazionale.\nHa giocato la sua unica partita per la Nazionale slovacca nel 2006."}
{"id": "5240586", "revid": "767487", "url": "https://it.wikipedia.org/wiki?curid=5240586", "title": "The Terrible 'Tec", "text": "The Terrible 'Tec \u00e8 un cortometraggio muto del 1916 diretto da W.P. Kellino.\nTrama.\nUn investigatore si traveste per riuscire a catturare dei ladri di diamanti.\nProduzione.\nIl film fu prodotto dalla Homeland.\nDistribuzione.\nDistribuito dalla Globe, il film - un cortometraggio in tre bobine - usc\u00ec nelle sale cinematografiche britanniche nel gennaio 1916."}
{"id": "5240587", "revid": "767487", "url": "https://it.wikipedia.org/wiki?curid=5240587", "title": "Juliana Hatfield", "text": "Biografia.\nNata in Maine, \u00e8 cresciuta in un sobborgo di Boston.\nNel 1986 ha preso parte al progetto musicale Blake Babies insieme a John Strohm. Il gruppo si \u00e8 sciolto nel 1991.\nNel 1991 la Hatfield si \u00e8 unita ai The Lemonheads suonando il basso e cantando nelle registrazioni di \"It's a Shame About Ray\".\nHa iniziato la carriera solista gi\u00e0 nel 1991, pubblicando un anno dopo il suo album d'esordio da solista \"Hey Babe\", che \u00e8 stato uno degli album indipendenti pi\u00f9 venduti del 1992.\nFa parte anche dei Some Girls e dei Minor Alps, progetto quest'ultimo condiviso con Matthew Caws dei Nada Surf."}
{"id": "5240591", "revid": "729019", "url": "https://it.wikipedia.org/wiki?curid=5240591", "title": "Ferrovia Rheineck-Walzenhausen", "text": "La ferrovia Rheineck-Walzenhausen \u00e8 una linea ferroviaria a scartamento ridotto e parzialmente a cremagliera che collega Rheineck con Walzenhausen. Dal 2006 \u00e8 gestita dalle \"Appenzeller Bahnen\".\nStoria.\nLa funicolare e la tranvia di collegamento.\nDopo che nel 1871 era stato attivato il servizio della diligenza postale Rheineck-Walzenhausen, nel settembre 1889 venne inoltrata al Dipartimento delle poste e ferrovie una domanda di concessione per una funicolare da costruirsi tra le due localit\u00e0. Completata nel dicembre 1894 la sottoscrizione del capitale azionario, ammontante a 250000 Fr., il 16 aprile 1895 cominciarono i lavori di costruzione sotto la guida dell'ingegnere Eduard Naeff. La funicolare, azionata da un contrappeso ad acqua, venne attivata il 27 giugno 1896.\nNel 1902 il Consiglio d'amministrazione della ferrovia inoltr\u00f2 alle Autorit\u00e0 federali una domanda di concessione per la costruzione di una tranvia tra la stazione di Rheineck delle Ferrovie federali svizzere (FFS) e quella, distante a piedi circa 850 m, della funicolare e poter cos\u00ec facilitare il trasbordo di viaggiatori e bagagli. L'Assemblea federale modific\u00f2 quindi in tal senso la concessione nel giugno 1903 e i lavori per la costruzione della breve tranvia cominciarono nella primavera del 1909. L'esercizio cominci\u00f2 il 2 ottobre dello stesso anno per mezzo di una automotrice a benzina, la quale venne affiancata, a partire dal 16 gennaio 1910, da una elettromotrice.\nLa ferrovia a cremagliera.\nCon il palesarsi viepi\u00f9 frequente di guasti di varia natura, dovuti perlopi\u00f9 all'et\u00e0 degli impianti, gli azionisti decisero, nel corso del 1955 di procedere a una radicale modernizzazione della ferrovia. La funicolare e la tranvia sarebbero state sostituite da un'unica ferrovia parzialmente a cremagliera. Una domanda di rinnovo in quel senso della concessione venne sottoposta all'Assemblea federale nel 1959, la quale l'accordava il 21 dicembre 1959, dopo che i lavori di modifica ai fabbricati (stazioni di Walzenhausen e Ruderbach) e agli impianti (in particolare la sostituzione di tre ponti in ferro con altri in cemento precompresso) erano gi\u00e0 in corso dal 1957. La nuova ferrovia venne aperta all'esercizio il primo dicembre 1958. Nel 1999 la ferrovia venne prolungata in maniera tale da potersi attestare dinanzi al fabbricato viaggiatori di Rheineck, al posto del precedente primo binario delle FFS.\nCaratteristiche.\nLa ferrovia, a scartamento di 1200\u00a0mm, \u00e8 elettrificata a 600 V cc ed \u00e8, in parte, equipaggiata con cremagliera tipo Riggenbach; la pendenza massima \u00e8 del 78 per mille. \nPercorso.\nLa ferrovia ha capolinea, a valle, presso la stazione FFS di Rheineck. Lungo il percorso si trovano due fermate intermedie, Ruderbach (che \u00e8 anche sede del deposito-officina, servito dall'unico deviatoio della linea) e Hof. Il capolinea a monte si trova nel centro di Walzenhausen.\nTraffico.\nLa ferrovia \u00e8 servita, con cadenzamento semi-orario, dai treni della linea S26 della rete celere di San Gallo.\nMateriale rotabile.\nSulla ferrovia \u00e8 attiva un'unica elettromotrice, classificata BDeh 1/2 1. Entr\u00f2 in servizio nel 1958, contestualmente alla trasformazione della funicolare e della tranvia in ferrovia a cremagliera."}
{"id": "5240592", "revid": "767487", "url": "https://it.wikipedia.org/wiki?curid=5240592", "title": "Mike Duxbury", "text": "Carriera.\nNazionale.\nConta 10 presenze con la maglia della sua nazionale."}
{"id": "5240593", "revid": "767487", "url": "https://it.wikipedia.org/wiki?curid=5240593", "title": "Renato Pasquinucci", "text": "Carriera.\nHa disputato con la Spal di Ferrara due campionati di Serie B nel ruolo di centromediano; ha esordito tra i cadetti il 6 gennaio 1935 nella partita Spal-Pistoiese (1-1), nei due tornei ha giocato quarantanove incontri. Ha giocato in Serie B anche per una stagione con la maglia del Viareggio; in carriera ha giocato complessivamente 61 partite nella serie cadetta."}
{"id": "5240594", "revid": "1543377", "url": "https://it.wikipedia.org/wiki?curid=5240594", "title": "Curva del ritorno venoso", "text": "La curva del ritorno venoso \u00e8 una curva che descrive la relazione tra l'output cardiaco, che dipende da postcarico, gittata cardiaca, volume sistolico e frequenza cardiaca, e le conseguenti variazioni del flusso del sangue che ritorna al cuore, ovvero del precarico. In condizioni fisiologiche il precarico risulta il principale fattore che limita la massima gittata cardiaca con un andamento descritto dalla legge di Frank-Starling. \nLa sovrapposizione della curva della funzione cardiaca e della curva del ritorno venoso \u00e8 utilizzata in un modello emodinamico.\nFisiologia.\nIl ritorno venoso \u00e8 il flusso che riporta il sangue al cuore. In condizioni di riposo, il ritorno venoso deve essere uguale alla gittata cardiaca, perch\u00e9 il sistema cardiocircolatorio \u00e8 essenzialmente un circuito chiuso. In caso contrario, il sangue si accumulerebbe sia nella circolazione sistemica o nella circolazione polmonare; anche se la gittata cardiaca e il ritorno venoso sono interdipendenti, ognuno di loro pu\u00f2 essere regolato in modo indipendente. Il sistema circolatorio \u00e8 infatti costituito dalle due circolazioni (polmonari e sistemica) poste in serie fra il ventricolo destro (VD) e il ventricolo sinistro (VS). L'equilibrio \u00e8 raggiunto, in gran parte, per la legge di Frank-Starling.\nIn emodinamica, il ritorno venoso al cuore dal letto vascolare venoso \u00e8 determinato da un gradiente di pressione (pressione venosa - pressione atriale destra) e dalle resistenze venose: infatti, una diminuzione della pressione atriale destra o delle resistenze venose porter\u00e0 ad un aumento del ritorno venoso, tranne quando i cambiamenti sono determinati dalla postura. Si potrebbe dire altrettanto bene che il ritorno venoso \u00e8 determinato dalla pressione aortica media - la pressione media atriale destra, diviso per le resistenze vascolari sistemiche.\nAlcuni fisiologi per chiarire il quadro un po' confuso dei termini usati per definire il ritorno venoso, lo correlano alle influenze pi\u00f9 misurabili della gittata cardiaca, come la pressione e il volume telediastolico che sono a loro volta influenzati dallo stato del volume, dalla capacit\u00e0 venosa, dalla compliance ventricolare e da terapie venodilatanti."}
{"id": "5240597", "revid": "767487", "url": "https://it.wikipedia.org/wiki?curid=5240597", "title": "The Perils of Pork Pie", "text": "The Perils of Pork Pie \u00e8 un cortometraggio muto del 1916 diretto da W.P. Kellino.\nTrama.\nUn uomo sogna di comperare il British Museum dove una mummia ritorna in vita e fa di lui un faraone.\nProduzione.\nIl film fu prodotto dalla Homeland.\nDistribuzione.\nDistribuito dalla Globe, il film - un cortometraggio in tre bobine - usc\u00ec nelle sale cinematografiche britanniche nel settembre 1916."}
{"id": "5240598", "revid": "645180", "url": "https://it.wikipedia.org/wiki?curid=5240598", "title": "Mappa mundi", "text": ""}
{"id": "5240604", "revid": "633110", "url": "https://it.wikipedia.org/wiki?curid=5240604", "title": "21 cm K 12 (E)", "text": "Il 21\u00a0cm Kanone 12 (Eisenbahnlafette), abbreviato in 21\u00a0cm K 12 (E), era un cannone ferroviario tedesco impiegato durante la seconda guerra mondiale.\nSviluppo.\nL'azienda tedesca Krupp, durante il periodo della Repubblica di Weimar, prosegu\u00ec la ricerca teorica per un cannone che rimpiazzasse il Parisgesch\u00fctz, ma fu con la salita al potere del Partito Nazista che arrivarono i fondi per le sperimentazioni, mirate a risolvere alcune delle problematiche maggiori. La velocit\u00e0 estremamente alta sviluppata dal Parisgesch\u00fctz per raggiungere le quote stratosferiche, necessarie alla lunghissima gittata, causava un elevato consumo della canna, tale da dover utilizzare proietti di diametro progressivamente maggiore. Nonostante ci\u00f2 la vita utile delle canne era limitata a soli 50 colpi. Inoltre l'esplosione di una canna fu causata probabilmente dal caricamento in ordine errato di uno di questi proiettili.\nKrupp decise di usare una rigatura a sole 8 righe e di fresare delle corrispondenti scanalature sul guscio dei proiettili; si ovviava cos\u00ec alla necessit\u00e0 di munire il proietto di una massiccia corona di forzamento in rame per imprimergli la rotazione, che era una delle cause principali dell'eccessiva usura dell'anima delle canne nel cannone di Parigi. La tenuta dei gas era garantita da una fascia di rame con una guarnizione di amianto e grafite. Nel 1935 furono prodotte con tali accorgimenti diverse canne di prova, conosciute come \"10,5 cm K 12 M\", con relativi proietti; comparate con canne con rigatura convenzionale (chiamate 10,5\u00a0cm K 12 MKu), esse dimostrarono che l'idea di Krupp era corretta.\nTecnica.\nIl \"K 12 (E)\" era montato su un affusto a trave, a sua volta montato su due sottoaffusti a trave, ognuno dei quali poggiante su due carrelli ferroviari a 5 assi (per un totale di 20 assi per complesso). La canna era installata su una culla a manicotto con sistema di rinculo idropneumatico. Altri due freni di sparo idropneumatici connettevano l'affusto ai sottoaffusti, permettendo all'intero affusto di rinculare di 98\u00a0cm.\nPer il trasporto la canna veniva disconnessa dal freno di sparo della culla ed arretrata di circa 1,5 m per ridurre la lunghezza complessiva dell'impianto e riportarlo entro la sagoma limite. La notevole lunghezza della canna richiedeva dei rinforzi esterni per impedire che si piegasse sotto il suo stesso peso. Gli orecchioni furono posti in posizione pi\u00f9 avanzata possibile per bilanciare la canna e ridurre lo sforzo sui torchi idraulici di elevazione; questo poneva la culatta pericolosamente vicina al terreno ed i due sottoaffusti vennero quindi muniti di un sistema di sollevamento idraulico che aumentava di 1 metro la distanza tra affusto e terreno. Tuttavia in questa posizione non era possibile caricare l'arma e dopo ogni colpo l'affusto doveva essere riabbassato.\nIl brandeggio della culla sull'affusto era limitato a 25', sufficienti per il puntamento di precisione. Per quello grossolano il \"K 12 (E)\" poteva spostarsi su un tratto curvo di binario, oppure poteva essere caricato su una piattaforma girevole V\u00f6gele (\"V\u00f6gele-Drehscheibe\") o infine sparare dal suo speciale binario di tiro. La piattaforma girevole V\u00f6gele era costituita da una guida circolare intorno ad un perno rotante, che sostenevano una piattaforma girevole sulla quale l'affusto ferroviario veniva caricato grazie ad una rampa; la piattaforma era dotata alle estremit\u00e0 di rulli che poggiavano sulla guida esterna. Il binario speciale era costituito da un binario prefabbricato a forma di T, trasportato nel convoglio ferroviario del cannone e messo in posa da uno speciale carro gru; all'incrocio tra l'asta ed il taglio della T i due carrelli ed il sottoaffusto anteriori venivano sollevati, girati di 90\u00b0 e poggiati sul tratto trasversale di binario; i due carrelli si spostavano lungo questo grazie a motori elettrici, brandeggiando cos\u00ec la canna; una volta in punteria, il complesso veniva bloccato ai binari.\nLa prima arma fu completata nel 1938 e consegnata all'Esercito tedesco nel marzo 1939. L'arma ebbe successo, anche se i militari non accolsero bene la necessit\u00e0 di alzare ed abbassare l'affusto ad ogni colpo. Cercando di risolvere questo problema sul secondo esemplare, la Krupp scopr\u00ec che i torchi idraulici di elevazione potevano lavorare a pesi e pressioni superiori a quanto creduto. La bocca da fuoco venne cos\u00ec ridisegnata arretrando gli orecchioni. Il secondo esemplare cos\u00ec modificato venne denominato K 12 N (E), mentre il primo esemplare venne da allora indicato come K 12 V (E).\nImpiego operativo.\nI due \"K 12\" vennero assegnati alla \"Eisenbahn-Artillerie-Batterie 701\" (701\u00aa batteria artiglieria ferroviaria), di stanza lungo la costa del canale della Manica. Nel 1940 un proiettile sparato da un \"K 12\" venne ritrovato dalle autorit\u00e0 britanniche nelle paludi di Rainham (Kent), a 88,5\u00a0km di distanza dalle coste della Francia occupata. Complessivamente, durante tutta la guerra la \"Batterie 701 (E)\" spar\u00f2 83 colpi. Il valore effettivo di queste armi fu comunque dubbio: le enormi dimensioni le rendeva vulnerabili agli attacchi aerei; inoltre, non potendo brandeggiare autonomamente, richiedevano la realizzazione di infrastrutture, piattaforme e binari ad hoc."}
{"id": "5240607", "revid": "599013", "url": "https://it.wikipedia.org/wiki?curid=5240607", "title": "The Only Man", "text": ""}
{"id": "5240617", "revid": "443160", "url": "https://it.wikipedia.org/wiki?curid=5240617", "title": "Associazione Calcio Massiminiana 1969-1970", "text": "Questa pagina raccoglie le informazioni riguardanti l'Associazione Calcio Massiminiana nelle competizioni ufficiali della stagione 1969-1970."}
{"id": "5240620", "revid": "767487", "url": "https://it.wikipedia.org/wiki?curid=5240620", "title": "Napoli \u00e8 tutta una canzone", "text": "Napoli \u00e8 tutta una canzone \u00e8 un film italiano del 1959, diretto da Ignazio Ferronetti.\nTrama.\nNapoli. Nicoletta, cantante e soubrette nel variet\u00e0, ritorna dopo tanti anni nella sua citt\u00e0 natale e si innamora di un posteggiatore, suo amico di infanzia. Davide che di Nicoletta \u00e8 l'impresario, non intralcia la sua scelta; la donna per\u00f2 \u00e8 indecisa se rinunciare alla sua carriera per amore o continuare a cantare. Nicoletta alla fine decide di partire con Davide per l'America, Luciano non pu\u00f2 fare altro che incassare la delusione."}
{"id": "5240623", "revid": "1543377", "url": "https://it.wikipedia.org/wiki?curid=5240623", "title": "Grande Assemblea Nazionale Turca", "text": "La Grande Assemblea Nazionale Turca (turco T\u00fcrkiye B\u00fcy\u00fck Millet Meclisi), usualmente abbreviata in TBMM o Parlamento (turco Meclis), \u00e8 l'organo parlamentare unicamerale della Repubblica di Turchia. \u00c8 l'unico organismo che abbia prerogative legislative in base alla Costituzione turca. Fu istituita ad Ankara il 23 aprile 1920, mentre era in atto la Guerra d'indipendenza turca. Il parlamento costituiva uno snodo fondamentale nella visione politica elaborata da Mustafa Kemal Atat\u00fcrk e dai suoi compagni di lotta per dar vita a uno Stato nuovo, distante da ci\u00f2 che sopravviveva ancora dell'Impero ottomano l'indomani della Prima guerra mondiale.\nStoria.\nLa Turchia ha avuto una storia parlamentare anche prima della creazione dell'attuale parlamento nazionale. Ci\u00f2 \u00e8 avvento nelle ultime fasi di vita dell'Impero ottomano, quando, al Parlamento ottomano di Istanbul, si volle contrapporre, ai primi della terza decade del XX secolo, un parlamento rivoluzionario di orientamento nazionalista e repubblicano, con sede ad Ankara, cui fu dato lo stesso nome di Grande Assemblea Nazionale.\nEsperienza parlamentare prima dell'et\u00e0 repubblicana.\nImpero ottomano.\nVi furono due esperienze parlamentari nell'Impero ottomano. La prima \u00e8 legata alla prima Costituzione, in vigore per appena due anni, che videro l'indizione di ben due elezioni. Dopo la prima vi furono due fasi critiche nel governo, derivanti dalla guerra russo-turca del 1877-1878, che ebbero forti riflessi in parlamento, tanto che alla legislatura fu posto fine dal Sultano, che convoc\u00f2 una nuova elezione il 28 giugno 1877. Alla seconda legislatura fu ugualmente posto termine dal Sultano Abdul Hamid II il 14 febbraio 1878, col ritorno allo Stato assoluto e con la sospensione della Costituzione (\"q\u0101n\u016bn as\u0101s\u012b\") ottomana del 1876, che era scaturita dalle riforme democratiche avviate nella prima et\u00e0 riformista.\nLa seconda epoca costituzionale si considera sia in iniziata il 23 luglio 1908. La Costituzione, che era stata stilata per il primo Parlamento ottomano, includeva il controllo dell'operato politico del Sultano da parte di appositi organismi pubblici e si concluse nel 1909, 1912, 1914 e 1916, in una sessione nota come \"Dichiarazione di libert\u00e0\". Molti dei moderni diritti parlamentari che non erano garantiti nella prima Costituzione, come l'abolizione del diritto del Sultano di deportare i sudditi che erano responsabili di attivit\u00e0 criminose, o come l'istituzione di una stampa libera, o il bando della censura. La libert\u00e0 di tenere incontri e di dar vita all'attivit\u00e0 dei partiti politici fu riconosciuta e il governo sultanale (e non pi\u00f9 il Sultano) era chiamato ad assumersi la responsabilit\u00e0 del corretto andamento di tutto ci\u00f2.\nDurante le due epoche costituzionali, il parlamento ottomano fu denominato Assemblea Generale dell'Impero ottomano ed era bicamerale. La Camera alta era il Senato dell'Impero ottomano, i componenti del quale erano nominati per cooptazione da parte del Sultano. Le funzioni di Gran Vizir, il secolare supremo incarico governativo dell'Impero, si adegu\u00f2 all'incarico che negli Stati europei era quello del Primo ministro, e cos\u00ec avvenne per il Presidente del Senato.\nLa Camera bassa dell'Assemblea Generale era la Camera dei Deputati, i cui membri erano eletti dai sudditi.\nIstituzione del Parlamento nazionale.\nDopo la Prima guerra mondiale, i vittoriosi Alleati progettarono la smembramento dello sconfitto Impero ottomano grazie al Trattato di S\u00e8vres. L'esistenza politica della nazione turca doveva essere completamente eliminata, a parer loro, salvo per alcune piccole regioni. Il sentimento nazionalista turco sorse in Anatolia, dando immediatamente vita al Movimento Nazionale Turco. Gli sviluppi politici durante questo periodo ebbero un impatto duraturo che continua ancor oggi a influenzare il carattere della nazione turca. Durante la guerra d'indipendenza turca, Mustafa Kemal sostenne l'idea che ci sarebbe stato solo un modo per la liberazione del popolo turco a seguito della sconfitta nella prima guerra mondiale, pi\u00f9 precisamente tramite la creazione di uno Stato turco indipendente e sovrano. Il Sultanato fu abolito nel 1922 dal Parlamento di recente costituzione, aprendo la strada alla proclamazione ufficiale della Repubblica il 29 ottobre del 1923.\nTransizione ad Ankara.\nMustafa Kemal, in un discorso tenuto il 19 marzo 1920, annunci\u00f2 che \"un'Assemblea che sar\u00e0 in possesso di poteri straordinari si riunir\u00e0 ad Ankara\" e comunic\u00f2 le modalit\u00e0 in base alle quali i suoi componenti avrebbero partecipato all'Assemblea, sarebbero stati eletti e la necessit\u00e0 di procedere a elezioni, al massimo entro 15 giorni. Stabil\u00ec anche che i membri del disciolto parlamento ottomano avrebbero del pari partecipato all'Assemblea di Ankara, per accrescere il potere di rappresentanza del nuovo parlamento. Tali elezioni furono svolte nel 1920 come programmato, secondo le modalit\u00e0 osservate per la precedente Camera dei Deputati ottomana, al fine d'individuare i primi componenti della nuova Assemblea turco-repubblicana. Questa \"Grande Assemblea Nazionale\" tenne la sua prima seduta il 23 aprile 1920. Da tale data, fino alla fine della Guerra d'indipendenza turca, nel 1923, il governo provvisorio della Turchia fu meglio noto come Governo della Grande Assemblea Nazionale.\nEt\u00e0 repubblicana.\n1923\u20131945.\nIl primo passo per elezioni multi-partitiche nell'et\u00e0 repubblicana fu fatto nel 1924 con la creazione del \"Terakkiperver Cumhuriyet F\u0131rkas\u0131\" (Partito Progressista Repubblicano), su richiesta di Mustafa Kemal, che fu chiuso dopo vari mesi. A seguito di un governo monopartitico durato 6 anni, dopo la fondazione del Serbest F\u0131rka da parte di Ali Fethi Okyar, ancora su richiesta di Mustafa Kemal, nel 1930 alcuni violenti disordini ebbero luogo (specialmente nelle regioni turche orientali. Il Partito Liberale Repubblicano fu sciolto il 17 novembre 1930 e non si tent\u00f2 pi\u00f9 di dar vita a una democrazia multipartitica fino al 1945.\n1945\u20131960.\nNuova vita al periodo del multipartitismo in Turchia fu data con la fondazione del Partito dello Sviluppo Nazionale (\"Milli Kalk\u0131nma Partisi\") da parte di Nuri Demira\u011f, nel 1945. Il Partito Democratico fu istituito l'anno successivo, e vinse le elezioni generali del 1950; uno dei suoi esponenti, Cel\u00e2l Bayar, divenne Presidente della Repubblica, e un altro, Adnan Menderes, Primo ministro.\n1960\u20131980.\nDopo che le forze militari intervennero nella vita politica del paese il 27 maggio 1960, il primo ministro Adnan Menderes, il presidente Celal Bayar e tutti i ministri e membri dell'Assemblea furono arrestati. L'assemblea fu chiusa. Il Comitato di unit\u00e0 nazionale, CNU (Milli Birlik Komitesi), assunse tutti i poteri dell'Assemblea con una costituzione provvisoria e inizi\u00f2 a dirigere il paese. Il potere esecutivo era usato dai ministri nominati dal CNU.\nI membri del CNU hanno iniziato a lavorare su una nuova e completa costituzione. L'Assemblea Costituente (Kurucu Meclis), composta da membri del CNU e membri della Camera dei Rappresentanti, fu istituita per redigere una nuova costituzione il 6 gennaio 1961. La Camera dei Rappresentanti consisteva di quelli nominati dal CNU, rappresentanti designati da due parti di quel tempo (PRP e Partito Nazionale dei Villaggi Repubblicani, RVNP), e rappresentanti di varie associazioni professionali.\nIl testo costituzionale redatto dall'Assemblea Costituente \u00e8 stato presentato agli elettori in un referendum il 9 luglio 1961 ed \u00e8 stato accettato dal 61,17% degli elettori. La Costituzione del 1961, la prima preparata da un'Assemblea costituente e la prima ad essere presentata al popolo in un referendum, includeva innovazioni in molte materie.\nLa Costituzione del 1961 prevedeva un tipico sistema parlamentare. Secondo la Costituzione, il Parlamento era bicamerale. Il potere legislativo era attribuito alla Camera dei Rappresentanti e al Senato, mentre l'autorit\u00e0 esecutiva era conferita al Presidente e al Consiglio dei Ministri. La Costituzione prevedeva una Corte costituzionale.\nLa Costituzione del 1961 regolava i diritti e la libert\u00e0 fondamentali, compresi i diritti economici e sociali, su un ampio spettro e adott\u00f2 i principi di uno stato sociale democratico e dello stato di diritto. La Costituzione del 1961 sub\u00ec molti cambiamenti completi dopo il memorandum militare del 12 marzo 1971, ma continu\u00f2 ad essere in vigore fino al colpo di stato militare del 1980\n1980\u2013oggi.\nA seguito del colpo di Stato militare del 1980, il Senato fu sciolto e il Parlamento turco torn\u00f2 ancora una volta a essere monocamerale, ai sensi della Costituzione tuttora in vigore approvata con referendum nazionale nel 1982.\nComposizione.\nVi sono 600 membri del Parlamento (deputati) che sono eletti con mandato quadriennale secondo il metodo D'Hondt, un sistema proporzionale basato su 85 distretti elettorali che rappresentano le 81 province amministrative turche (Istanbul \u00e8 divisa in tre distretti elettorali, mentre Ankara e \u0130zmir (Smirne) sono divise in due distretti ciascuna, a causa della loro numerosa popolazione. Per evitare di avere un parlamento senza maggioranza assoluta e la sua eccessiva frammentazione politica, un partito politico deve superare almeno lo sbarramento del 10% del voto nazionale per essere rappresentato in parlamento.\nCome esito per una simile soglia, solo due partiti si sono aggiudicati i seggi nella legislatura dopo le elezioni del 2002, e tre in quelle del 2007. Le elezioni del 2002 hanno visto ogni partito rappresentato nel precedente parlamento restare fuori dal nuovo. Questa soglia decisamente elevata \u00e8 stata ampiamente criticata a livello internazionale, ma un ricorso presentato alla Corte europea dei diritti dell'uomo non \u00e8 stato accolto. Sono peraltro ammesse candidature indipendenti, al di fuori dei partiti politici strutturati secondo la legge e possono essere eletti senza dover superare lo sbarramento del 10% dei votanti.\nDalle elezioni generali turche del 2002, una maggioranza assoluta di seggi \u00e8 stata attribuita ai membri del Partito per la Giustizia e lo Sviluppo (\"Adalet ve Kalk\u0131nma Partisi\", o semplicemente \"AK\"), che guida un governo monocolore. Nel 2002, Il Partito Repubblicano del Popolo (\"Cumhuriyet Halk Partisi\", o \"CHP\") \u00e8 stato il solo altro partito politico ad essere rappresentato in parlamento. Nelle elezioni generali del 2007, tre partiti riuscirono a superare la soglia del 10% \u2014 l'AK, il CHP e il Partito del Movimento Nazionalista (\"Milliyet\u00e7i Hareket Partisi\", o \"MHP\") - mentre i Curdi del Partito della Societ\u00e0 Democratica elusero la soglia del 10% presentandosi come indipendenti; 24 di loro furono eletti, consentendo loro di costituire un proprio gruppo nell'Assemblea.\nPresidente del parlamento.\nL'attuale Presidente del parlamento \u00e8 Binali Y\u0131ld\u0131r\u0131m del Partito per la Giustizia e lo Sviluppo. \u00c8 il 27\u00ba Presidente del parlamento turco.\nGruppi parlamentari.\nI partiti che abbiano almeno 20 deputati posso formare un gruppo parlamentare. Alla fine del 2014 esistono tre gruppi parlamentari: la maggioranza appartiene all'AKP, il maggior gruppo di opposizione \u00e8 il CHP e altri gruppi d'opposizione sono il MHP e il HDP.\nCommissioni.\nCommissione parlamentare per la Ricerca.\nQuesta commissioni costituiscono uno degli strumenti attribuiti al Parlamento. La ricerca pu\u00f2 essere avviata su richiesta del Governo, di gruppi di partiti politici o di un minimo di 20 deputati. L'impegno \u00e8 attribuito a una Commissione il cui numero di componenti, durata del lavoro e sede delle attivit\u00e0 sono stabiliti con proposta del Presidente della Camera dei Deputati, approvata dall'Assemblea Generale del Parlamento.\nCommissioni parlamentari d'inchiesta.\nQueste commissioni sono istituite se ogni richiesta d'indagine provenga dal Primo Ministro e dai ministri, con l'approvazione dell'Assemblea Generale del Parlamento tramite voto segreto.\nPalazzo del parlamento.\nL'attuale edificio del Parlamento \u00e8 il terzo ad ospitare il parlamento nazionale. L'edificio che ospit\u00f2 per la prima volta il Parlamento fu convertito dal quartier generale di Ankara del Comitato di Unione e Progresso, il partito politico che rovesci\u00f2 Sultan Abdulhamid II nel 1909 nel tentativo di portare la democrazia nell'impero ottomano. Progettato dall'architetto Hasip Bey, \u00e8 stato utilizzato fino al 1924 ed \u00e8 ora utilizzato come locale del Museo della Guerra d'Indipendenza, il secondo edificio che ospitava il Parlamento \u00e8 stato progettato dall'architetto Vedat (Tek) Bey (1873-1942) e utilizzato dal 1924 al 1960. Ora \u00e8 stato convertito nel Museo della Repubblica. La Grande Assemblea Nazionale \u00e8 ora ospitata in un edificio moderno e imponente nel quartiere Bakanl\u0131klar di Ankara. Il progetto del palazzo monumentale \u00e8 stato progettato dall'architetto e professore Clemens Holzmeister (1886-1983). L'edificio \u00e8 stato raffigurato sul retro delle banconote da 50.000 lire turche del 1989-1999. L'edificio \u00e8 stato colpito da bombardamenti aerei tre volte durante il tentativo di colpo di stato turco del 2016, con danni evidenti. Successivamente, il Parlamento ha subito una revisione nell'estate 2016."}
{"id": "5240626", "revid": "742538", "url": "https://it.wikipedia.org/wiki?curid=5240626", "title": "Eastern Hockey League", "text": "Con Eastern Hockey League si possono intendere tre diverse leghe professionistiche minori di hockey su ghiaccio che hanno operato negli Stati Uniti d'America con alcune brevi interruzioni dal 1933 al 1981.\nEastern Amateur Hockey League (1933-1953).\nLa lega fu fondata nel 1933 con il nome di Eastern Amateur Hockey League (EAHL). Essa nacque su iniziativa di Thomas Lockhart, che ne fu anche commissario dal 1937 al 1972. Lockhart, il quale gestiva una piccola lega cittadina di hockey presso il Madison Square Garden di New York garantiva alle squadre interessate la possibilit\u00e0 di usare la pista in cambio dell'iscrizione alla EAHL.\nLa EAHL oper\u00f2 nei periodi 1933-1948 e 1949-1953. Le formazioni fondatrici della lega furono sette, tuttavia per alcune stagioni risultarono iscritte solo quattro squadre. Dopo un'interruzione nella stagione 1948-49 la EAHL ritorn\u00f2 regolarmente per il campionato 1949-50 con otto formazioni al via. La lega fu interrotta nuovamente nella stagione 1953-54.\nEastern Hockey League (1954-1973).\nLa lega ripart\u00ec in occasione della stagione 1954-55 dopo aver cambiato il proprio nome in Eastern Hockey League.\nLa Eastern Hockey League si disput\u00f2 regolarmente dal 1954 fino al 1973. All'inizio vi erano solo cinque squadra ma con il passare degli anni il numero delle partecipanti crebbe fino a rendere necessaria la creazione in due divisioni nella stagione 1959-60. Il massimo di sempre fu raggiunto in occasione della stagione 1967-68, quando presero parte alla EHL dodici squadre raggruppate in due gironi. Nell'ultimo campionato giocato invece le dodici formazioni erano divise in tre gruppi.\nLa EHL si sciolse nel 1973 in seguito alla separazione fra squadre del nord e del sud; le prime istituirono la North American Hockey League, mentre le seconde andarono a creare la Southern Hockey League.\nEastern Hockey League (1978-1981).\nUn anno dopo la chiusura della NAHL e della SHL nacque la Northeastern Hockey League, campionato rinominato dopo un anno Eastern Hockey League in onore della vecchia lega di cui conservava gran parte del territorio.\nLa lega non ebbe tuttavia il successo sperato da parte dei suoi creatori e per questo motivo dopo sole tre stagioni nel luglio del 1981 si decise di interrompere le attivit\u00e0.\nDue formazioni emigrarono verso l'Atlantic Coast Hockey League, mentre i campioni in carica degli Erie Blades si trasferirono nell'American Hockey League."}
{"id": "5240628", "revid": "96582", "url": "https://it.wikipedia.org/wiki?curid=5240628", "title": "Associazione Sportiva Pescara 1969-1970", "text": "Questa voce raccoglie le informazioni riguardanti l'Associazione Sportiva Pescara nelle competizioni ufficiali della stagione 1969-1970."}
{"id": "5240649", "revid": "599013", "url": "https://it.wikipedia.org/wiki?curid=5240649", "title": "Francesco Bergonzoni", "text": "Carriera.\nHa disputato con la SPAL sette stagioni, quattro di Serie B e tre di Serie C, tra i cadetti ha esordito il 29 ottobre 1933 nella partita Spal-Foggia (1-1). A Ferrara ha giocato in tutto settanta partite di Serie B."}
{"id": "5240651", "revid": "1728", "url": "https://it.wikipedia.org/wiki?curid=5240651", "title": "Andrey Aleksin", "text": ""}
{"id": "5240652", "revid": "767487", "url": "https://it.wikipedia.org/wiki?curid=5240652", "title": "The Only Man (film 1915)", "text": "The Only Man \u00e8 un cortometraggio muto del 1915 diretto da W.P. Kellino.\nTrama.\nLa vacanza di un caporeparto in un villaggio sul mare dove tutti gli uomini si sono arruolati.\nProduzione.\nIl film fu prodotto dalla Homeland.\nDistribuzione.\nDistribuito dalla Globe, il film - un cortometraggio in tre bobine - usc\u00ec nelle sale cinematografiche britanniche nel novembre 1915."}
{"id": "5240653", "revid": "44876", "url": "https://it.wikipedia.org/wiki?curid=5240653", "title": "Associazione Calcio Pro Vasto 1969-1970", "text": "Questa pagina raccoglie le informazioni riguardanti l 'Associazione Calcio Pro Vasto nelle competizioni ufficiali della stagione 1969-1970."}
{"id": "5240656", "revid": "729019", "url": "https://it.wikipedia.org/wiki?curid=5240656", "title": "28 cm K (E) schwere Bruno", "text": "Il 28\u00a0cm Kanone (Eisenbahnlafette) \" schwere Bruno\", abbreviato in 28\u00a0cm K (E) sBr, era un cannone ferroviario tedesco impiegato durante la seconda guerra mondiale insieme ad altri tre modelli della famiglia da 28 cm K (E) Bruno. Furono schierati nella campagna di Francia prima e per la difesa costiera della Norvegia occupata per il resto del conflitto. Furono costruiti due esemplari negli anni trenta usando cannoni costieri antecedenti alla prima guerra mondiale.\nStoria.\nNel primo dopoguerra, l'Oberkommando des Heeres (OKH) ordin\u00f2 alla Krupp, nell'ambito del programma di riarmo lanciato nel 1933 dal Partito nazista, di iniziare la progettazione di artiglierie ferroviarie completamente nuove. Tuttavia ci\u00f2 necessitava di lunghi tempi di sviluppo e la Krupp fece presente che poteva invece consegnare rapidamente un numero significativo di pezzi usando le bocche da fuoco navali obsolete, gi\u00e0 disponibili perch\u00e9 dismesse dalla marina, e modernizzando i progetti risalenti agli affusti ferroviari della prima guerra mondiale. L'OKH accett\u00f2 ed nel 1936 autorizz\u00f2 Krupp ad iniziare lo sviluppo di una serie di cannoni di calibro compreso tra 150 e 280\u00a0mm, da consegnare entro il 1939 nell'ambito del programma di emergenza \"Sofort-Programe\".\nDue antiquati cannoni 28\u00a0cm K\u00fcstenkanone L/42 sottratti ai belgi all'inizio della Grande Guerra erano sopravvissuti all'armistizio e vennero incavalcati sullo stesso affusto usato per tutti i cannoni da 28 cm \"Bruno\". Entrambi i cannoni vennero consegnati nel 1938.\nDurante la battaglia di Francia i due \"schwere Bruno\" equipaggiarono la \"Eisenbahn-Artillerie-Batterie 689\" (689\u00aa batteria artiglieria ferroviaria), la cui unica operazione a fuoco fu il bombardamento su obiettivi dell'Alsazia meridionale da L\u00f6rrach tra il 14 ed il 17 giugno 1940. Al termine della conquista della Francia, la batteria fu trasferita a N\u00e6rb\u00f8, in Norvegia, con compiti di difesa costiera alle dipendenze del \"Artilleriegruppe Stavanger-S\u00fcd\" (gruppo di artiglieria Stavanger sud); in seguito venne trasferita a Fredrikstad quando quattro cannoni ferroviari francesi da 240 mm TAz Mle. 1884/17 ALVF di preda bellica arrivarono da Narvik nel 1944.\nTecnica.\nLa culla con la canna era incavalcata su un affusto a trave, poggiante su due carrelli ferroviari a 5 assi. Il brandeggio della culla sull'affusto era limitato a 20', sufficienti per il puntamento di precisione. Per quello grossolano il \"schwere Bruno\" poteva spostarsi su un tratto curvo di binario, oppure poteva essere caricato su una piattaforma girevole V\u00f6gele (\"V\u00f6gele-Drehscheibe\"). La piattaforma girevole V\u00f6gele era costituita da una guida circolare intorno ad un perno rotante, che sostenevano una piattaforma girevole sulla quale l'affusto ferroviario veniva caricato grazie ad una rampa; la piattaforma era dotata alle estremit\u00e0 di rulli che poggiavano sulla guida esterna. La piattaforma aveva una portata di 300 tonnellate, abbastanza per poter sostenere la maggior parte dei cannoni ferroviari tedeschi.\nPer il caricamento il cannone doveva essere portato ad alzo 0\u00b0 dopo ogni colpo.\nIl munizionamento era costituito dalla \"28\u00a0cm Sprenggranate L/4.4 m KZ m BdZ m Hb\", una granata ad alto esplosivo, con doppia spoletta anteriore e posteriore e cappuccio balistico, pesante 284\u00a0kg, dei quali 22,9 costituiti dalla carica esplosiva in TNT."}
{"id": "5240661", "revid": "690118", "url": "https://it.wikipedia.org/wiki?curid=5240661", "title": "28 cm K (E) schwerer Bruno", "text": ""}
{"id": "5240662", "revid": "965985", "url": "https://it.wikipedia.org/wiki?curid=5240662", "title": "My Shame Is True", "text": "My Shame Is True \u00e8 il nono album in studio del gruppo musicale punk rock statunitense Alkaline Trio, pubblicato nel 2013.\nFormazione.\nGruppo\nCollaboratori"}
{"id": "5240664", "revid": "984922", "url": "https://it.wikipedia.org/wiki?curid=5240664", "title": "Reuben Gillmer", "text": "Us\u00f2 anche il nome Reuben Gilmer."}
{"id": "5240666", "revid": "1543377", "url": "https://it.wikipedia.org/wiki?curid=5240666", "title": "This Addiction", "text": "This Addiction \u00e8 il settimo album in studio del gruppo musicale punk rock statunitense Alkaline Trio, pubblicato nel 2010."}
{"id": "5240667", "revid": "1543377", "url": "https://it.wikipedia.org/wiki?curid=5240667", "title": "Duchy League", "text": "La Duchy League \u00e8 una lega calcistica inglese basata sulla met\u00e0 orientale della Cornovaglia, Regno Unito, ma include anche alcuni lati da oltre confine, nel Devon. Consiste in totale in sei divisioni, in cui la Duchy League Premier Division, si trova al livello 14 della piramide inglese. \u00c8 alimentata dalla East Cornwall League Division One. Nel 2013-2014, il Pensilva ha vinto la Premier Division, e ha ottenuto la promozione in East Cornwall League.\nLa lega \u00e8 stata formata nel 1965 dalla fusione tra la Liskeard &amp; District League e la St. Austell &amp; District League.\nSquadre 2014-2015.\nLamerton | Looe Town | Lostwithiel | North Petherwin | Padstow United | Pelynt | St. Columb Major | St. Dominick riserve | St. Newlyn East | St. Stephen | Saltash United 'A' | Torpoint Athletic 'A'\nAltarnun | AFC Bodmin | Biscovey | Edgcumbe riserve | Foxhole Stars | Godolphin Atlantic riserve | Grampound | Launceston College Phoenix | Premier Sixes | St. Cleer | St. Mawgan | St. Minver\nCallington Town 'A' | Calstock | Gerrans &amp; St. Mawes United | Gunnislake | Holywell &amp; Cubert | Lifton | North Hill | Packhorse Athletic | St. Dennis riserve | St. Neot | Sticker riserve | Stoke Climsland\nBoscastle | Gorran | Grampound riserve | Lanivet Inn | North Petherwin riserve | Queens Rangers | St. Breward | St. Cleer riserve | St. Stephen riserve | Tintagel | Tregony | Veryan\nDelabole United | Godolphin Atlantic 'A' | High Street | Lanreath riserve | Mevagissey riserve | Pelynt riserve | Rame Peninsula | St. Merryn | St. Minver riserve | Southgate Seniors | Tregrehan Mills | Wadebridge Town 'A'\nBoscastle riserve | Kilkhampton | Padstow United riserve | Pensilva riserve | Real Saltash | Roche riserve | St. Dennis 'A' | St. Mawgan riserve | St. Newlyn East riserve | St. Teath riserve | Saltash United 'B' | Week St. Mary"}
{"id": "5240680", "revid": "599013", "url": "https://it.wikipedia.org/wiki?curid=5240680", "title": "Crioterapia sistemica", "text": "La crioterapia sistemica \u00e8 l'esposizione a basse temperature, nell'ordine dei -115 \u00b0C, dell'intero corpo.\nIl raffreddamento viene ottenuto mediante evaporazione dell'azoto liquido in gassoso all'interno di un'apposita camera per pi\u00f9 persone o di una cabina per una singola persona. Il processo di raffreddamento \u00e8 controllato elettronicamente ed il tempo di esposizione \u00e8 di tre minuti.\nStoria.\nLa crioterapia sistemica nasce nel 1980 in Giappone presso il \"Rheumatisme Village\" di Akano dall'intuizione del Dott. Yamauchi.\nEgli per primo infatti inizi\u00f2 a praticare questa metodica scoprendone gli innumerevoli effetti e benefici. Tali effetti sull'organismo erano gi\u00e0 noti da tempi remoti: da ricordare il notevole contributo dell'Abate Kneipp e la nota pratica della borsa di ghiaccio. La crioterapia sistemica, molto apprezzata in Germania, \u00e8 balzata di colpo agli onori della cronaca da quando viene usata dagli atleti, in particolare i calciatori, per rientrare in forma e per curare i traumi osteo-muscolo-articolari.\nMetodo.\nIl paziente, in costume da bagno rigorosamente di cotone, con ai piedi speciali calzature e privo di ogni altro oggetto ed indumento, entra nella cabina lasciando la testa sempre fuori dal cilindro.\nIl trattamento ha durata di due/tre minuti ed inizia con la trasformazione dell'azoto liquido in gassoso che, all'interno del cilindro, sprigiona quindi frigorie (aria fredda secca). Durante questo breve tempo, il paziente esegue piccoli esercizi di riattivazione degli arti e del corpo all'interno del cilindro. Come noto l'azoto \u00e8 un gas inerte presente nella nostra atmosfera al 78% (l'ossigeno \u00e8 al 21%) non \u00e8 esplosivo, n\u00e9 infiammabile, non comportando quindi alcun rischio per il paziente.\nMeccanismo di azione.\nSecondo chi la promuove, la crioterapia sistemica provocherebbe effetti rilevanti sul sistema immunitario con azione immuno-modulante sul centro vasomotorio situato nell'ipotalamo che, indotto dalla vasocostrizione della pelle, a sua volta produce una immediata vaso-dilatazione generale, determinando quindi un cospicuo aumento della ossigenazione dei tessuti.\nNello stesso tempo verrebbe attivato l'asse ipotalamo-ipofisi-surrene: aumenterebbe la produzione di ACTH, che agisce sulle surrenali, con incremento del cortisolo e 17-idrossicorticosterone.\nEffetti.\nLa migliorata ossigenazione e l'incremento degli ormoni determina una rapida diminuzione dei mediatori chimici del dolore, dell'infiammazione, dell'edema e della fatica muscolare (acido lattico, istamina, chinine, citochine, collagenasi, interleucina, ecc.). Mediatori che sono tutti coinvolti nei processi di infiammazione - contrattura dei muscoli e delle articolazioni: gli impulsi nocicettivi, responsabili della trasmissione del dolore, rallentano fino a cessare.\nEffetti, questi, comprovati da test di laboratorio sul sangue.\nSi riscontra inoltre un modico aumento della pressione arteriosa, prevedibile e previsto sul paziente: si esegue quindi sempre un controllo pressorio prima e dopo la seduta di crioterapia sistemica.\nIndicazioni.\nLa crioterapia sistemica viene proposta per trattare malattie artritico-reumatiche, prima tra tutte la fibromialgia generalizzata.\nLe patologie dell'apparato locomotore: le tendinopatie della spalla, tendinopatia della cuffia dei rotatori, fibromialgia del gomito (gomito dell'atleta, tennista), degli arti inferiori, tendinite dell'achilleo, pubalgie, strappi muscolari, trocanterite.\nLe malattie degenerative del sistema scheletrico (l'artrosi nelle sue varie sedi): artrite reumatoide, spondilite anchilopoietica (malattia di Bechterew), le malattie virali quali Herpes Zooster.\nSindromi della colonna dorsale e lombare: lombalgia, lombosciatalgia, sciatica.\nPer la cura delle dislipidemie: (trigliceridi, colesterolo, acido urico).\nSecondo la Food and Drug Administration (FDA) degli Stati Uniti non ci sono prove del fatto che tratti efficacemente malattie o condizioni come l'Alzheimer, la fibromialgia, l'emicrania, l'artrite reumatoide, la sclerosi multipla, lo stress, l'ansia o dolore cronico."}
{"id": "5240683", "revid": "263989", "url": "https://it.wikipedia.org/wiki?curid=5240683", "title": "Eastern Amateur Hockey League", "text": ""}
{"id": "5240684", "revid": "599013", "url": "https://it.wikipedia.org/wiki?curid=5240684", "title": "Mashuiluwa", "text": "Le prime fonti che abbiamo su questo sovrano ci giungono dal re Ittita \u0160uppiluliuma I che nei primi anni del proprio regno (1345-1340 a.C. ca) sottomise l'intera area degli Arzawa, situata nell'Ovest dell'Anatolia dopo che, appena un ventennio prima, erano stati gli Arzawa, uniti sotto Tarhuna-Radu, a sottrarre territori agli Ittiti. E cos\u00ec, durante la fase di riscatto degli Ittiti, Suppiluliuma ci narra nelle sue \"Gesta\" che un principe arzawa in fuga, appunto Mashuiluwa, cacciato dalla propria terra dai fratelli, ripar\u00f2 da lui chiedendo aiuto; il re Ittita lo accolse e addirittura gli dette in sposa una propria figlia, Muwatti, probabilmente convinto di poter restituire al genero il trono del proprio paese e con la speranza di suggellare cos\u00ec il legame tra i due stati.\nIn realt\u00e0 Suppiluliuma non riusc\u00ec nell'operazione, o almeno non subito, e per tornare o salire sul trono di Mira, Mashuiluwa dovette attendere qualche tempo e la stabilizzazione completa dell'area Arzawa.\nFu il successore di Suppiluliuma, Mur\u0161ili II, a porre sul trono di Mira Mashuiluwa, che dunque risulterebbe essere il primo sovrano della storia di questo regno: la recente decifrazione da parte di Hawkins dei cosiddetti Rilievi di Karabel (una serie di bassorilievi sul passo montano di Karabel, in Turchia Occidentale, che segnava forse il confine del regno di Mira) che celebrano Tarkasnawa, un sovrano successivo, e la sua genealogia, rimanda a Mashuiluwa come sovrano iniziale della dinastia regnante della citt\u00e0 di Mira.\nDurante la rivolta Arzawa condotta dal re Uhha-Ziti che dalla citt\u00e0 di Apasa regnava sull' Arzawa Minor (1319), Mashuiluwa non solo rimase fedele agli Ittiti ma combatt\u00e9 con essi sconfiggendo l'esercito Arzawa guidato dal figlio del sovrano, tale Piyama-Kurunta; la popolazione di Mira verosimilmente si divise tra le due fazioni, il che avvalorerebbe l'ipotesi di cui sotto che Mira in quel momento facesse parte del regno di Arzawa Minor e non avesse un sovrano proprio.\nL'intervento finale di Mur\u0161ili II col proprio esercito detta la svolta decisiva alla contesa, e gli Ittiti riconquistarono definitivamente i territori domando la rivolta; Mursili install\u00f2 il fedele vassallo sul trono ed in pi\u00f9, probabilmente proprio come premio per la fedelt\u00e0 dimostrata, annett\u00e9 allo stato di Mira i territori del regno che gli studiosi chiamano \"Arzawa Minor\", posto attorno alla citt\u00e0 di Apasa/Efeso, epicentro della rivolta; il sovrano Ittita lasci\u00f2 a Mira anche 600 soldati come guardia personale di Mashuiluwa, a testimonianza della instabilit\u00e0 del momento.\nOggi alcuni storici ritengono probabile che in realt\u00e0 Mira non fosse fino ad allora uno stato indipendente, ma che fosse parte di una entit\u00e0 territoriale, detta oggi appunto Arzawa Minor, su cui regnava Uhha-Ziti dal trono di Apasa; secondo questa teoria, dopo la rivolta, Mursili avrebbe spostato la sede del regno a Mira, appuntandovi Mashuiluwa.\nInfatti negli annali Ittiti ci si riferir\u00e0 a lui come \"il Signore di Arzawa\".\n\u00c8 possibile che oltre alla fedelt\u00e0 verso gli Ittiti, Mashuiluwa avesse anche motivi personali per schierarsi contro Uhha-Ziti: un passaggio negli \"Annali\" di Mursili, infatti, lascia intendere che proprio Mashuiluwa potesse essere l'erede legittimo del trono di Arzawa, forse addirittura di Grande Arzawa, come suggerisce Starke, e che Uhha-Ziti potesse essere un usurpatore, magari uno dei fratelli che lo avevano esiliato: \"...\"e la terra di Mira...io restitui a Mashuiluwa, e la casa ed il trono di suo padre io restituii a lui\"\".\nFu invece Mashuiluwa stesso a ribellarsi agli Ittiti un decennio pi\u00f9 tardi (1310), nel 12\u00ba anno di regno di Mursili: ancora una volta Mursili dovette muovere ad Ovest, contro il cognato che per ragioni a noi sconosciute lo aveva sfidato; ed ancora una volta l'esercito Ittita ebbe la meglio, nonostante Mashuiluwa avesse trascinato con s\u00e9 nella rivolta le zone Arzawa di Pitassa e Ma\u015fa.\nSconfitto ripar\u00f2 a Ma\u015fa, ma Mursili assedi\u00f2 la citt\u00e0, riducendola allo stremo, finch\u00e9 furono gli stessi abitanti a consegnargli il ribelle.\nMur\u0161ili II risparmi\u00f2 la vita a Mashuiluwa che fu comunque rimosso dal trono e confinato ad \u1e2aattu\u0161a, presumibilmente in un monastero.\nSul trono di Mira pose il figlio adottivo dell'ex-sovrano e della sorella Muwatti, suo nipote Kupanta-Kurunta (figlio naturale di un fratello di Mashuiluwa), che vi regn\u00f2 per molti anni con estrema lealt\u00e0 verso i sovrani Ittiti, dai quali venne sempre trattato come un membro della famiglia reale."}
{"id": "5240690", "revid": "767487", "url": "https://it.wikipedia.org/wiki?curid=5240690", "title": "Rogue Wave", "text": "I Rogue Wave sono un gruppo musicale indie rock statunitense formatosi a Oakland nel 2002.\nFormazione.\nAttuale\nEx membri"}
{"id": "5240691", "revid": "1494169", "url": "https://it.wikipedia.org/wiki?curid=5240691", "title": "Parasacco", "text": ""}
{"id": "5240700", "revid": "287204", "url": "https://it.wikipedia.org/wiki?curid=5240700", "title": "Unione Sportiva Crotone 1975-1976", "text": "Questa voce raccoglie le informazioni riguardanti l'Unione Sportiva Crotone nelle competizioni ufficiali della stagione 1975-1976."}
{"id": "5240702", "revid": "1573940", "url": "https://it.wikipedia.org/wiki?curid=5240702", "title": "Muhammad ibn Idris", "text": "Su consiglio della nonna Kanza divise il regno tra i suoi fratelli maggiori (erano in undici) mantenendo per s\u00e9 la regione della citt\u00e0 di F\u00e8s. La distribuzione fu la seguente:\nIl resto dei principi era troppo giovane e rimasero sotto la tutela della madre e del fratello maggiore Mu\u1e25ammad.&lt;br&gt;\nUn cugino di Mu\u1e25ammad, Sulaym\u0101n ibn Mu\u1e25ammad ibn \u02bfAbd All\u0101h, si ritagli\u00f2 un feudo indipendente a Tlemcen. Anche il fratello \u02bf\u012as\u0101 si ribell\u00f2 contro Mu\u1e25ammad, costringendo quest'ultimo a chiedere il sostegno del fratello al-Q\u0101sim, il signore di Tangeri, che si rifiut\u00f2 di aiutarlo. Allora chiese aiuto ad un altro fratello, \u02bfUmar, il signore del Rif, che attacc\u00f2 Wazekkur costringendo \u02bf\u012as\u0101 a fuggire a Sal\u00e9. \u02bfUmar poi marci\u00f2 contro Tangeri per punire al-Q\u0101sim, considerato anch'esso traditore della dinastia, costringendolo a fuggire ad Assilah. Mu\u1e25ammad dette la regione di Tangeri ad \u02bfUmar in segno di gratitudine. \nMu\u1e25ammad mor\u00ec nell'aprile 836 e gli succedette al trono il figlio \u02bfAl\u012b b. Mu\u1e25ammad, che aveva soli nove anni."}
{"id": "5240703", "revid": "124320237", "url": "https://it.wikipedia.org/wiki?curid=5240703", "title": "Giacomo di Monaco", "text": "Ha una sorella gemella, la principessa Gabriella, nata due minuti prima di lui. Come erede al trono del Principato di Monaco, ha il titolo di marchese di Baux.\nBiografia.\nAnnuncio della nascita.\nGiacomo di Monaco \u00e8 nato alle 17:06 del 10 dicembre 2014 al Centre Hospitalier Princesse Grace con parto cesareo.\nIl Palazzo dei Principi di Monaco ha dato l'annuncio ufficiale della nascita del principe e della principessa di Monaco un'ora e un quarto pi\u00f9 tardi, mentre contemporaneamente un plotone di Carabinieri del Principe ha sparato da \"Fort Antoine\", sulla Rocca, 42 colpi di cannone (21 in suo onore e 21 in onore di sua sorella, la Principessa Gabriella) e le campane delle chiese del Principato e le sirene delle imbarcazioni ormeggiate nel porto d'Ercole hanno suonato a festa per alcuni minuti.\nIl Palazzo dei Principi \u00e8 stato illuminato di rosso e bianco, i colori del Principato.\nIl giorno successivo il principe Alberto ha fatto trasmettere un videomessaggio in cui ha ripetuto personalmente l'annuncio della nascita dei principi, ringraziando per le felicitazioni a lui giunte da Monaco e da tutto il mondo e affermando che \"queste nascite rafforzano il sentimento di comunit\u00e0 che ci unisce\".\nQuando salir\u00e0 al trono diventer\u00e0 Giacomo II di Monaco, se desiderer\u00e0 utilizzare il suo primo nome."}
{"id": "5240707", "revid": "830939", "url": "https://it.wikipedia.org/wiki?curid=5240707", "title": "Eva di Dreux", "text": "Agiografia e culto.\nNon si sa pressoch\u00e9 nulla della sua vita. Si trattava probabilmente di una vergine perita durante una delle prime persecuzioni contro i cristiani.\nUna cappella dedicata alla santa, risalente al 1653, e una croce pi\u00f9 antica posta, secondo la tradizione, sul luogo del martirio, andarono distrutte durante la Rivoluzione francese. Alcune reliquie della santa, in origine conservate nella chiesa di Santo Stefano di Dreux, sono scampate agli iconoclasti durante la Rivoluzione e sono conservate nella cappella del Bambin Ges\u00f9 dentro la chiesa di San Pietro di Dreux."}
{"id": "5240708", "revid": "47767", "url": "https://it.wikipedia.org/wiki?curid=5240708", "title": "Sant'Eva di Dreux", "text": ""}
{"id": "5240709", "revid": "104458", "url": "https://it.wikipedia.org/wiki?curid=5240709", "title": "Melchsee Frutt", "text": ""}
{"id": "5240710", "revid": "47767", "url": "https://it.wikipedia.org/wiki?curid=5240710", "title": "Santa Eva di Dreux", "text": ""}
{"id": "5240712", "revid": "108967550", "url": "https://it.wikipedia.org/wiki?curid=5240712", "title": "Rhodesian Brushstroke", "text": "Il Rhodesian Brushstroke \u00e8 un tipo di camuffamento militare in uso ai membri delle Forze di sicurezza rodesiane dal 1965 al 1980, anno della sua sostituzione da parte delle mimetiche di tipo \"lizard stripe\", di derivazione francese. Era la mimetica in dotazione all'Esercito rodesiano e al BSAP (British South Africa Police), sebbene sia stato usato in minor misura anche dal personale INTAF (l'ala paramilitare del Ministero degli Affari Interni rodesiano) e dalle truppe speciali sudafricane nei raid in Mozambico. Il Rhodesian Brushstroke \u00e8 attualmente usato dall'Esercito nazionale dello Zimbabwe.\nStoria e sviluppo.\nIl design del Rhodesian Brushstroke \u00e8 simile a quello del DPM (Disruptive Pattern Material) britannico e consiste in una serie di larghe chiazze irregolari e striature verdi e marrone su sfondo color sabbia finalizzate a spezzare e confondere i contorni di chi indossa tale tipo di mimetica. Inizialmente le forze armate rodesiane indossavano uniformi color cachi, ma lo scoppio della guerra civile in Rhodesia, avvenuto nel 1964, spinse l'esercito a progettare un tipo di mimetismo pi\u00f9 appropriato e specifico per quella regione. L'iniziale carenza di equipaggiamenti fu superata grazie all'assistenza tecnica da parte di Sudafrica e Portogallo, e la Rhodesia inizi\u00f2 a sviluppare una produzione propria di nuove uniformi militari.\nImpiego.\nLe prime uniformi mimetiche rodesiane erano delle tute monopezzo, ma erano troppo pesanti per quel clima e i regolamenti militari riguardanti le uniformi erano spesso trascurati. I militari locali spesso modificavano le loro uniformi accorciando le maniche o comprando privatamente magliette mimetiche che imitavano quelle ufficiali dell'esercito, e solitamente preferivano indossare pantaloni corti grigiastri o cachi al posto di quelli lunghi. Nonostante le forze armate rodesiane riconoscessero l'utilit\u00e0 del Rhodesian Brushstroke, criticarono la mediocre qualit\u00e0 del tessuto e dichiararono che la qualit\u00e0 delle uniformi indossate dai volontari NATO era assai superiore.\nUniformi rodesiane rubate finirono in alcune occasioni nelle mani dei combattenti dello ZIPRA (Esercito di liberazione popolare dello Zimbabwe) e dell'MPLA (Movimento popolare di liberazione dell'Angola), che le usarono come travestimento per impersonare soldati governativi dell'esercito regolare. Le divise dell'esercito rodesiano furono fornite anche ad alcuni battaglioni sudafricani che le utilizzarono nel corso di operazioni clandestine in Rhodesia.\nL'Esercito dello Zimbabwe adott\u00f2 questa mimetica poco prima della seconda guerra del Congo. Attualmente il Rhodesian Brushstroke \u00e8 prodotto in due differenti variet\u00e0 cromatiche: una con le tipiche chiazze e striature su sfondo color sabbia, adatta agli ambienti aridi come la savana durante la stagione secca, e una simile ma con sfondo verde chiaro per la stagione delle piogge.\nDurante lo sviluppo di un nuovo tipo di mimetismo nei primi anni 2000, i Marines statunitensi valutarono oltre 100 tipi di camuffamenti esistenti, e giudicarono il Rhodesian Brushstroke come uno dei tre migliori schemi precedentemente sviluppati, insieme al CaDPat e al Tigerstripe. Nessuno di questi tre modelli fu adottato, tuttavia il MARPAT attualmente in uso mette insieme elementi di tutte e tre le mimetiche."}
{"id": "5240714", "revid": "599013", "url": "https://it.wikipedia.org/wiki?curid=5240714", "title": "Eilif Peterssen", "text": "Biografia.\nNacque a Cristiania (oggi Oslo) il 4 settembre 1852 e in questa citt\u00e0 studi\u00f2 all'Accademia d'Arte fino al 1869. Dal 1871 si trasfer\u00ec a Copenaghen dove continu\u00f2 i suoi studi, che si conclusero per\u00f2 all'Accademia di Belle Arti di Monaco di Baviera dove l'artista si trasfer\u00ec nel 1873. A Monaco divenne allievo di Wilhelm von Diez.\nCarriera.\nMonaco \u00e8 la citt\u00e0 in cui Peterssen esord\u00ec con dipinti dal tema storico, come il famoso \"Cristiano II firma la condanna a morte di Torben Oxe\" del 1876 che gli procur\u00f2 un immediato successo, e di carattere religioso, come una pala d'altare raffigurante la Crocefissione (andata perduta). Al periodo di Monaco, risalgono anche i ritratti di Harriet Backer e Andrea Gram. Influenzato dalla Scuola di Monaco, n\u00e9 riprese le tonalit\u00e0 marroni.\nDal 1879 Peterssen viaggi\u00f2 per l'Italia dove la sua pittura si fece incline al realismo, adottando inoltre lo stile \"En plein air\". A questo periodo corrispondono le opere \"Siesta in un'osteria di Sora\" (1880), \"Dalla Piazza Montanara\" (1882) e l\"Adorazione dei Magi\" (1881).\nDopo la morte della prima moglie Nicoline nel 1882, Peterssen visit\u00f2 Skagen con altri artisti suoi amici - Peder Severin Kr\u00f8yer, Michael e Anna Ancher, Christian Krohg e Oscar Bj\u00f6rck - nell'estate del 1883, esperienza a cui risale l'opera \"Sera estiva a Skagen\".\nRitornato in Norvegia, si dedic\u00f2 alla pittura naturalista. Tra le opere pi\u00f9 importanti di questo periodo ci sono quelle relative alla sua permanenza sull'isola di Sand\u00f8, nell'Oslofjord, nell'estate del 1884. Tra queste, molte opere paesaggistiche.\nA Venezia nel 1885 con Frits Thaulow, dipense opere di carattere impressionista sul Canal Grande. Al 1886 in Norvegia risale l'opera \"Sera estiva\" - esposta anche all'estero - e all'anno seguente \"Notturno\".\nPeterssen esegu\u00ec ritratti di vari personaggi famosi norvegesi, quali Alexander Kielland nel 1887 (di cui spos\u00f2 la cugina Magda nel 1888), Arne Garborg nel 1894 e Henrik Ibsen nel 1895. Nel 1893 aveva inoltre eseguito un ritratto del compositore Edvard Grieg. All'Esposizione universale del 1889 di Parigi espose \"Il pescatore di salmoni\", riscuotendo successo. A quest'opera ne seguirono altre sullo stessa tema e di carattere paesaggistico, molto influenzate dall'impressionismo.\nNel 1896 visit\u00e0 Arques-la-Bataille in Normandia, dove dipinse varie paesaggi. L'anno seguente torno a Roma e nel 1893, di nuovo in Italia, visit\u00f2 Rapallo.\nNel 1905 disegn\u00f2 lo stemma del nuovo Regno di Norvegia. Traendo ispirazione dal Simbolismo e dai Preraffaelliti, esegu\u00ec delle raffigurazioni per l'editore William Nygaard.\nNegli ultimi anni, esegu\u00ec numerosi paesaggi norvegesi; nel 1920-1921 visit\u00f2 la Provenza, ultimo suo viaggio all'estero prima di morire il 29 dicembre 1928 a Lysaker, presso B\u00e6rum."}
{"id": "5240726", "revid": "767487", "url": "https://it.wikipedia.org/wiki?curid=5240726", "title": "Preston Griffall", "text": "Biografia.\nInizi\u00f2 a gareggiare per la nazionale statunitense nelle varie categorie giovanili nella specialit\u00e0 del doppio insieme a Dan Joye ottenendo, quali migliori risultati, la vittoria nella classifica finale della Coppa del Mondo juniores nel doppio nel 2001/02 e nel 2002/03, nonch\u00e9 quattro medaglie ai campionati mondiali juniores, delle quali tre d'oro: nel doppio ad Igls 2002 ed a Sch\u00f6nau am K\u00f6nigssee 2003 e nella gara a squadre nella stessa rassegna tedesca.\nA livello assoluto esord\u00ec in Coppa del Mondo nella stagione 2002/03, dapprima con lo stesso Joye, e, dall'edizione 2007/08 fino al suo ritiro, fece coppia con Matthew Mortensen. Conquist\u00f2 il primo podio il 7 gennaio 2006 a Sch\u00f6nau am K\u00f6nigssee nella gara a squadre (3\u00b0) ed in classifica generale come miglior risultato si piazz\u00f2 al nono posto nel doppio nel 2011/12.\nPrese parte a due edizioni dei Giochi olimpici invernali, entrambe le volte esclusivamente nella specialit\u00e0 biposto: a giunse in ottava posizione ed a , in quella che fu la sua ultima competizione a livello internazionale, si classific\u00f2 al quattordicesimo posto.\nPrese parte altres\u00ec a sei edizioni dei campionati mondiali, ottenendo quali migliori risultati la sesta piazza nel doppio a Park City 2005 e la quinta posizione nella gara a squadre a Whistler 2013.\nAi campionati pacifico-americani, sempre nella gara del doppio, vinse la medaglia d'oro a Calgary 2012 e per due volte quella d'argento: a Lake Placid 2013 ed a Whistler 2014."}
{"id": "5240728", "revid": "604467", "url": "https://it.wikipedia.org/wiki?curid=5240728", "title": "Yukio Griffall", "text": ""}
{"id": "5240745", "revid": "287204", "url": "https://it.wikipedia.org/wiki?curid=5240745", "title": "Gruppo Sportivo Ala Italiana", "text": "Il Gruppo Sportivo Ala Italiana, o pi\u00f9 semplicemente Ala Italiana, \u00e8 stata una societ\u00e0 calcistica italiana con sede a Roma, esistita a cavallo fra gli anni trenta e quaranta del Novecento. \nCome Gruppo Aziendale Ala Littoria, nome che tenne per maggior tempo quale espressione sportiva dell'omonima compagnia aerea, disput\u00f2 due campionati consecutivi di Serie C nel biennio 1941-1943. Dopo aver gareggiato con il nuovo nome contro le pi\u00f9 blasonate formazioni concittadine nei campionati romani di guerra, conflu\u00ec nel 1945 nell'Alba Roma.\nStoria.\nLa formazione bianca giunge in Serie C dopo quattro campionati consecutivi in Prima Divisione laziale; termina i due campionati di terza serie nelle prime posizioni in classifica. A causa della guerra in atto i campionati nazionali vengono sospesi e al Campionato romano di guerra 1943-1944 viene ammessa, in luogo della vecchia Ala Littoria la \"Societ\u00e0 Sportiva Tirrenia\", dai colori sociali bianco e azzurro, che termina il campionato terza in classifica, sotto la e la vincitrice .\nNel 1944 la societ\u00e0 cambia ancora nome in \"Gruppo Sportivo Ala Italiana\" e dopo aver chiuso il campionato romano seguente al 6\u00ba posto ex aequo con il , si fonde con la romana Albaerotecnica nell'\"Associazione Sportiva Albala\" (nome poi cambiato nell'estate del 1946, a seguito di una nuova fusione con altre compagini della capitale).\nAllenatori e presidenti.\nPresidenti.\n1941-1943 Guglielmo Magatti"}
{"id": "5240750", "revid": "486946", "url": "https://it.wikipedia.org/wiki?curid=5240750", "title": "Gruppo Sportiva Ala Littoria", "text": ""}
{"id": "5240753", "revid": "124672029", "url": "https://it.wikipedia.org/wiki?curid=5240753", "title": "AISI 347", "text": "Standard EN 10088/3 X6 CrNiNb 18-10, Acciaio inossidabile austenico al cromo, nichel stabilizzato al niobio, non temperabile, induribile mediante deformazione a freddo, resistente alla corrosione intracristallina. \nResistenza alla corrosione buona nei confronti di una grande variet\u00e0 di sostanze. l'aggiunta di Niobo lo rende resistente alla corrosione intercristallina. Resistenza all'ossidazione fino a circa 850\u00b0c in condizioni di lavoro continuo, in condizioni di lavoro discontinuo circa 800 \u00b0C. Pu\u00f2 essere saldato facilmente utilizzando materiale d'apporto A347. \nComposizione chimica: C 0,03; S &lt;0,015; P 0,03; Si 0,5; Mn 1,8; Cr 17,8; Ni 9,5; Mo 0,4; Nb &gt;uguale 10xC. viene fornito in stato solublizzato, riscaldamento a 1050 \u00b0C e poi raffreddamento in acqua\nCarico di snervamento Rp02 &gt;205 N/mm2, Rm 510-740 N/mm2"}
{"id": "5240754", "revid": "486946", "url": "https://it.wikipedia.org/wiki?curid=5240754", "title": "Calcio Ala Littoria", "text": ""}
{"id": "5240755", "revid": "486946", "url": "https://it.wikipedia.org/wiki?curid=5240755", "title": "Ala Littoria Calcio", "text": ""}
{"id": "5240771", "revid": "125983765", "url": "https://it.wikipedia.org/wiki?curid=5240771", "title": "Yuvvraaj", "text": "Yuvvraaj \u00e8 un film del 2008 diretto da Subhash Ghai.\nTrama.\nDeven Yuvvraaj \"Dev\" Singh (Salman Khan) \u00e8 un cantante in difficolt\u00e0 che il dottor P. K. Banton (Boman Irani), il padre della sua ragazza Anushka (Katrina Kaif), non ama perch\u00e9 non \u00e8 ricco e a volte \u00e8 piuttosto negligente. Firma un accordo per diventare miliardario in 40 giorni. Per acquisire questa ricchezza, deve affrontare un viaggio emotivo sulle montagne russe di gioia e dolore con i suoi due fratelli separati, Gyanesh Kumar Yuvvraaj Singh (Anil Kapoor) e Danny Yuvvraaj Singh (Zayed Khan), che incontra dopo 12 anni. Dopo averli incontrati, \u00e8 scioccato nel vedere che suo padre ha lasciato tutto al Gyanesh con problemi mentali. Quindi sia Danny che Deven si accordano per truffare il fratello con i suoi soldi. Il tentativo di Danny di ricattare Gyanesh per farlo mentire di fronte ad alcuni avvocati fallisce e lui aggredisce Gyanesh. Deven interviene e fa il bravo ragazzo e aiuta Gyanesh e lo porta in Austria nel tentativo di conquistarlo. L\u00ec Anushka e Gyanesh vanno molto d'accordo e lei \u00e8 stupita dal suo talento canoro. Lo fa entrare nella sua orchestra che dovrebbe esibirsi davanti a migliaia di persone. Deven diventa geloso quando Anushka e Gyanesh vanno cos\u00ec d'accordo, ma impara presto ad amare suo fratello.\nDanny, ora senza un soldo e cacciato da tutti i club di lusso, perde la sua ragazza. Si incontra con Deven e Gyanesh e tutti diventano di nuovo fratelli affettuosi e dimenticano i soldi. Lo zio materno di Deven e Danny e la sua famiglia decidono di avvelenare Gyanesh per ottenere i suoi soldi. Mostrano a Gyanesh una registrazione di Deven e Danny che complottano per truffare Gyanesh con i suoi soldi, cosa che gli spezza il cuore. Quindi scambiano il suo inalatore con uno contenente veleno e se ne vanno. Gyanesh, scioccato e senza fiato, usa il suo inalatore e litiga con i suoi fratelli che si rendono conto di essere a conoscenza del loro complotto. Un Gyanesh con il cuore spezzato si esibisce sul palco quando Deven si presenta e fanno un duetto con Deven che canta del perdono. Sul palco Gyanesh crolla e Deven lo porta in ospedale mentre Danny convince la polizia ad arrestare i membri della famiglia che hanno cercato di avvelenare Gyanesh. In ospedale, Deven viene informato che l'unico medico disponibile \u00e8 il dottor Banton che si rifiuta di aiutare. Il dottor Banton lo accusa di volere che Gyanesh sopravviva solo per i soldi in modo da poter sposare sua figlia, ma Deven si rompe e dice al dottor Banton che se salva Gyanesh non sposer\u00e0 Anushka dicendo che vuole solo tenere unita la sua famiglia. Il dottor Banton \u00e8 scioccato dal senso di responsabilit\u00e0 di Deven e salva Gyanesh. Quindi permette a Deven di sposare Anushka ora che \u00e8 diventato un uomo cambiato che si prende cura della sua famiglia. Il finale \u00e8 una scena di ballo con il cast e la troupe del film."}
{"id": "5240773", "revid": "287204", "url": "https://it.wikipedia.org/wiki?curid=5240773", "title": "McLaren (disambigua)", "text": ""}
{"id": "5240781", "revid": "767487", "url": "https://it.wikipedia.org/wiki?curid=5240781", "title": "Marigold", "text": "Marigold \u00e8 un film del 2007 diretto da Willard Carroll."}
{"id": "5240783", "revid": "767487", "url": "https://it.wikipedia.org/wiki?curid=5240783", "title": "Thomas Little Heath", "text": "Biografia.\nEra il figlio di Samuel Heath, un contadino del Lincolnshire. Studi\u00f2 al Caistor Grammar School e al Clifton College prima di entrare al Trinity College.\nCarriera.\nNel 1884 divenne un Assistente Segretario al Tesoro, diventando segretario permanente nel 1913.\nHeath si distinse per il suo lavoro della matematica greca, pubblicando diversi libri sull'argomento. \u00c8 soprattutto attraverso le sue traduzioni che gli inglesi vennero a conoscenza di ci\u00f2 che fece Archimede. La sua traduzione del celebre Palinsesto di Archimede, per\u00f2, si \u00e8 basata su una trascrizione che aveva delle lacune, che studiosi come Reviel Netz, sono stati in grado di riempire in una certa misura, sfruttando moderni metodi scientifici di immagini non disponibili al tempo di Heath.\nEgli \u00e8 stato eletto Fellow della Royal Society nel maggio 1912.\nMorte.\nSpos\u00f2 Ada Mary Thomas nel 1914. Ebbero due figli, Geoffrey Thomas Heath e Veronica Mary Heath.\nMor\u00ec il 16 marzo 1940 a Ashtead."}
{"id": "5240785", "revid": "15756", "url": "https://it.wikipedia.org/wiki?curid=5240785", "title": "FuoriMuro", "text": "FuoriMuro \u00e8 una societ\u00e0 italiana che svolge manovre ferroviarie e opera come impresa ferroviaria. Costituita con capitali privati nel 2010, svolge i propri servizi nell'ambito del porto di Genova e con collegamenti sulla rete ferroviaria gestita da RFI, questi ultimi incentrati sulle linee della Liguria e nelle regioni limitrofe.\nSettori di attivit\u00e0.\nFuoriMuro ha iniziato la propria attivit\u00e0 nell'ambito del Porto di Genova rilevando i servizi di manovra precedentemente svolti da Serfer mediante la propria controllata Ferport, con l'obiettivo di attuare successivamente sistemi di collegamento a spola fra porto e i principali retroporti del nord Italia.\nOttenuta la certificazione come impresa ferroviaria e il certificato di sicurezza per operare su rete RFI, nel 2012 ha avviato i primi servizi su rete RFI operando in stretta sinergia con la consociata InRail.\nStoria.\nLa societ\u00e0 \u00e8 stata fondata nel 2010 con l'obiettivo dichiarato di effettuare collegamenti fra porti del Tirreno e retroporti nel nord Italia, dopo aver ottenuto il mandato esclusivo per operare le manovre ferroviarie nel porto di Genova.\nFormati 9 macchinisti presso RCI, e dopo le necessarie corse prova, il 25 ottobre 2012 avviato un servizio internazionale Miramas-Castelguelfo composto da ferrocisterne e carri intermodali con locomotive noleggiate da InRail; peculiarit\u00e0 di tale servizio era il fatto che la locomotiva titolare del treno fosse ricoverata all'interno dell'interporto di Parma, prassi fin ad allora inusitata.\nIl successivo 28 novembre fu la volta di un Marsiglia-Mortara per il trasporto di tranciato di legno diretti allo stabilimento SIT del Gruppo Mauro Saviola con l'utilizzo di carri caricati con speciali container realizzati per questo tipo di merci.\nNella primavera del 2013 furono presi in carico i treni originati dal Voltri Terminal Europa (VTE), precedentemente operati da Serfer, dando dunque vita all'auspicato progetto di effettuare collegamenti porto-retroporto, nonch\u00e9 un nuovo collegamento nel levante ligure, portando l'azienda a percorrere la maggior parte dei binari della regione.\nDa allora altri servizi vennero via via acquisiti, con effettuazioni legate all'andamento del mercato e sovente attuati accorpando relazioni sui tratti comuni. Fra di essi si ricordano alcuni treni per il trasporto di cereali su Livorno con la partnership di Rail Traction Company e le relazioni Piacenza-Cambiano per conto di InRail.\nA fine 2014 la societ\u00e0 si \u00e8 aggiudicata il premio di \"Miglior operatore ferroviario europeo\" agli European Rail Awards di Londra, tenutisi nell'ambito dell'European Rail Congress: ci\u00f2 grazie al proprio servizio di trasporto combinato sull'asse Italia-Francia e alla capacit\u00e0 unica di integrare manovra ferroviaria e trazione in linea.\nDati societari.\nLa licenza di impresa ferroviaria merci in possesso di FuoriMuro \u00e8 la numero 63, rilasciata il 13 gennaio 2011; il Certificato di Sicurezza per operare su rete RFI \u00e8 stato rilasciato dall'Agenzia Nazionale per la Sicurezza Ferroviaria (ANSF) nel 2012.\nGli iniziali azionisti di FuoriMuro sono il Gruppo Spinelli (30%), Rivalta Terminal Europa (30%), InRail (15%), Tenor (15%), Compagnia Portuale Pietro Chiesa (10%), i quali consentirono un investimento finanziario iniziale che ammontava a 6,3 milioni di Euro, e consent\u00ec di assorbire 98 fra i 106 dipendenti precedentemente in forza a Ferport. L'ingresso del gruppo Spinelli, avvenuto nel 2012, consent\u00ec l'aumento del capitale sociale di FuoriMuro da 90.000 a 1 milione di euro necessario a garantire gli investimenti nel nuovo materiale di trazione. Nel 2013 la compagine azionaria era formata da Tenor S.r.l. (60%) e InRail S.p.A. (40%).\nDal 29 marzo 2017, nasce la nuova partnership tra FNM spa e la societ\u00e0 FuoriMuro. Attraverso questa intesa FNM acquisisce il 49% di FuoriMuro investendo 1,3 milioni di euro, e la neonata Societ\u00e0 prende il nome di LocoItalia.\nDi pari passo con il servizio di trazione ferroviaria anche il settore della manovra ha visto una significativa crescita nel primo biennio di esercizio, arrivando nel corso del 2013 alla movimentazione di 135.000 carri nel porto di Genova e attestandosi sulla stessa cifra nel biennio successivo.\nMateriale di trazione.\nPer le manovre portuali FuoriMuro eredit\u00f2 dalla precedente gestione le due locomotive Mak G 746C 3703 1061-1062 del 1982, a suo tempo acquistate dal Consorzio Autonomo del Porto (CAP), e tre locotrattori Zephir ex Ferport. Per i medesimi servizi il parco fu rinnovato nel 2014 con il noleggio della D 100 002 InRail e di una locomotiva di minori dimensioni classificata 527.\nI primi treni furono svolti con le locomotive Siemens Taurus E 190 313-314 noleggiate dall'azionista InRail,dotate delle iscrizioni sociali Fuori Muro e giunte in Italia il 27 giugno 2012, coadiuvate dalla D 753 di Rail Cargo Italia.\nNel 2013, per consentire la manovrabilit\u00e0 nel piazzale della stazione di Ventimiglia, elettrificato a 1.500 V c.c., per il traino dei treni sulle relazioni per Mortara e Castelguelfo furono noleggiate da Rail Traction Company le locomotive EU 43 005 e 007, restituite l'anno successivo e rimpiazzate da una E 483 Oceanogate e, dal marzo 2014, dalle E 484 017 e 019 di SBB Cargo International.\nIn accordo con il piano industriale, in occasione dell'avvio dei servizi vennero contestualmente ordinate due locomotive Siemens Vectron in versione monotensione, il cui contratto di acquisto venne firmato il 9 marzo 2012. Si tratt\u00f2, all'epoca, dei primi esemplari di questo tipo acquisiti direttamente da un'impresa ferroviaria senza ricorso a societ\u00e0 di leasing.\nAl termine dell'iter di omologazione condotto con l'esemplare Siemens E 191 001, la consegna degli esemplari di FuoriMuro, cui verranno assegnati i numeri progressivi 002-003, \u00e8 avvenuta a fine 2015."}
{"id": "5240803", "revid": "124320232", "url": "https://it.wikipedia.org/wiki?curid=5240803", "title": "Gabriella di Monaco", "text": "Ha un fratello gemello nato due minuti dopo di lei, il principe ereditario Giacomo. \u00c8 seconda nella linea di successione al trono di Monaco, dopo il fratello. Ha il titolo di Contessa di Carlad\u00e8s.\nBiografia.\nAnnuncio della nascita.\nGabriella di Monaco \u00e8 nata alle 17:04 del 10 dicembre 2014 al Centre Hospitalier Princesse Grace con parto cesareo. Il Palazzo dei Principi di Monaco ha dato l'annuncio ufficiale della nascita del principe e della principessa di Monaco un'ora e un quarto pi\u00f9 tardi, mentre contemporaneamente un plotone di Carabinieri del Principe ha sparato da \"Fort Antoine\", sulla Rocca, 42 colpi di cannone (21 in suo onore e 21 in onore del fratello, il principe ereditario Giacomo) e le campane delle chiese del Principato e le sirene delle imbarcazioni ormeggiate nel porto d'Ercole hanno suonato a festa per alcuni minuti. Il Palazzo dei Principi \u00e8 stato illuminato di rosso e bianco, i colori del Principato. Il giorno successivo il Principe Alberto ha fatto trasmettere un videomessaggio in cui ha ripetuto personalmente l'annuncio della nascita dei principi, ringraziando per le felicitazioni a lui giunte da Monaco e da tutto il mondo e affermando che \"queste nascite rafforzano il sentimento di comunit\u00e0 che ci unisce\"."}
{"id": "5240813", "revid": "125392321", "url": "https://it.wikipedia.org/wiki?curid=5240813", "title": "Associazione Sportiva Dilettantistica Argentana", "text": "LAssociazione Sportiva Dilettantistica Argentana \u00e8 una societ\u00e0 calcistica italiana con sede nella citt\u00e0 di Argenta (FE). Fondata nel 1912, vanta dieci partecipazioni al massimo campionato dilettantistico."}
{"id": "5240820", "revid": "399", "url": "https://it.wikipedia.org/wiki?curid=5240820", "title": "Zerovoltmetro", "text": ""}
{"id": "5240828", "revid": "767487", "url": "https://it.wikipedia.org/wiki?curid=5240828", "title": "The Golden Palominos", "text": "The Golden Palominos sono un gruppo musicale statunitense guidato dal batterrista e compositore Anton Fier.\nStoria.\nNacquero come supergruppo nel 1981 a Cleveland attorno alla figura di Fier, batterista di formazioni storiche del rock pi\u00f9 sperimentale dell'epoca (Pere Ubu, The Lounge Lizards). La prima formazione che pubblic\u00f2 l'album d'esordio comprendeva Bill Laswell al basso, John Zorn al sax, Fred Frith alla chitarra ed al violino. Il loro stile iniziale, ispirato dai Material di Bill Laswell e dalla no wave, comprendeva molti elementi: ritmi funk, minimalismo, tribalismi africani, cacofonie, ecc.\nGi\u00e0 dal secondo album la formazione sub\u00ec un radicale cambiamento, rimasero solo Fier e Laswell, che rimasero gli unici membri fissi assieme al chitarrista Nicky Skopelitis e si aggiunsero altri musicisti."}
{"id": "5240829", "revid": "1573940", "url": "https://it.wikipedia.org/wiki?curid=5240829", "title": "Hamirostra melanosternon", "text": "Il nibbio pettonero (Hamirostra melanosternon ), unica specie del genere Hamirostra , \u00e8 un rapace della famiglia degli Accipitridi, endemico dell'Australia.\nDescrizione.\nCon un'apertura alare che pu\u00f2 raggiungere i 150\u00a0cm, il nibbio pettonero \u00e8 uno dei rapaci pi\u00f9 grandi d'Australia. I sessi sono simili nell'aspetto, ma la femmina (1,21-1,45\u00a0kg) \u00e8 generalmente pi\u00f9 grande del maschio (1,15-1,24\u00a0kg). Il nibbio pettonero ha una testa imponente dotata di una piccola cresta e di un lungo becco relativamente sottile con una cera arrotondata. Le zampe, possenti e prive di piume, terminano con dita deboli, di colore biancastro, mentre la coda \u00e8 corta e squadrata.\nIl nibbio pettonero adulto ha fronte, faccia, petto e parte superiore del dorso di colore nero. Il resto del dorso e la regione scapolare sono neri con macchie bruno-rossastre, mentre nuca, cosce e parte inferiore dell'addome sono quasi completamente rossicci. Rispetto alla regione scapolare dai toni pi\u00f9 rossicci, le ali appaiono pi\u00f9 marroni e presentano delle caratteristiche macchie biancastre alla base delle remiganti primarie. Gli occhi del nibbio pettonero sono marroni, e la coda \u00e8 sempre grigio-marrone, sia nei giovani che negli adulti.\nI giovani nibbi pettonero si differenziano notevolmente dagli esemplari adulti, e vengono considerati adulti solamente a partire dal quinto anno. Anche i vari stadi intermedi tra piumaggio giovanile e adulto sono chiaramente distinguibili. La testa e la regione ventrale del giovane sono bruno-rossastre con striature nerastre su vertice, parte posteriore del collo e gola. Queste striature si estendono fino al petto, dove per\u00f2 sono meno evidenti. Il dorso \u00e8 bruno-nerastro e la regione scapolare appare pi\u00f9 rossiccia a causa delle estremit\u00e0 di colore bruno-rossastro delle penne copritrici. Le remiganti primarie nere presentano chiazze color bianco sporco alla base, e le remiganti secondarie presentano delle leggere striature.\nTra i due e i quattro anni di et\u00e0, i nibbi pettonero subadulti sono meno rossicci del giovane, e appaiono pi\u00f9 marroni a causa delle striature sul petto che diventano pi\u00f9 larghe e delle aree nere, come la fronte e la faccia, che iniziano a scurire durante il terzo anno. Il petto del subadulto diventa completamente nero solamente a partire dal quarto anno. Sia i giovani che i subadulti hanno occhi di colore nocciola chiaro fino ad almeno tre anni, et\u00e0 in cui iniziano a scurirsi.\nDistribuzione e habitat.\nIl nibbio pettonero \u00e8 endemico dell'Australia, dove \u00e8 presente su quasi tutto il territorio e su alcune isole vicine, come l'isola di Barrow. Le uniche aree dal quale \u00e8 completamente assente sono quelle troppo piovose del sud e dell'est. Questa specie \u00e8 di gran lunga pi\u00f9 comune nelle regioni centrali e settentrionali dell'Australia che in quelle meridionali.\nSebbene gli esemplari adulti siano generalmente sedentari, possono assumere un comportamento nomade durante i periodi di siccit\u00e0.\nPresente in una vasta gamma di ambienti dell'entroterra, il nibbio pettonero viene spesso rinvenuto nei dintorni di corsi d'acqua fiancheggiati da vegetazione arborea, che costituiscono il suo habitat di nidificazione preferito. Questo rapace va a caccia soprattutto nelle boscaglie con alberi sparsi e nelle praterie. \u00c8 anche presente nelle foreste aperte di sclerofille e nei boschetti di eucalipti, nelle steppe arbustive, nelle brughiere aride e in territori aperti, comprese distese erbose e deserti sabbiosi. Il nibbio pettonero si incontra dal livello del mare a 1000 metri di quota.\nBiologia.\nVoce.\nPrevalentemente silenzioso, perfino durante i corteggiamenti aerei, il nibbio pettonero emette dei vocalizzi quasi solamente durante le interazioni con altre specie. Quando viene disturbato da grandi passeracei o da rapaci pi\u00f9 piccoli, o quando attacca altri uccelli, il suo richiamo principale \u00e8 costituito da un rauco grido \"yik-yik\" o da un lungo fischio di allarme.\nAlimentazione.\nIl nibbio pettonero va in cerca di prede stando in aria, veleggiando ad altezza medio-bassa sopra le distese aperte o sorvolando le cime degli alberi. Procede planando avanti e indietro sopra una determinata area, piombando in picchiata per ghermire possibili prede sul terreno o, occasionalmente, sugli alberi. Tra le prede principali del nibbio pettonero figurano mammiferi quali conigli e piccoli roditori, nonch\u00e9 uccelli, lucertole e piccoli serpenti, alcuni insetti e carogne.\nPur essendo un predatore attivo, il nibbio pettonero \u00e8 anche considerato un divoratore di uova, manifestando un comportamento unico che distingue questa specie dalla maggior parte degli altri rapaci. Quando va a caccia di nidiacei e di uova di specie di uccelli che nidificano al suolo, come l'em\u00f9 (\"Dromaius novaehollandiae\"), la gru brolga (\"Grus rubicunda\") e l'otarda australiana (\"Ardeotis australis\"), il nibbio pettonero cerca di allontanare dal nido gli uccelli adulti intimorendoli spalancando le ali con fare minaccioso. Le uova pi\u00f9 piccole vengono rotte con il becco o sbattendole sul terreno.\nSe le uova hanno un guscio troppo spesso, come quelle di grossi uccelli quali l'em\u00f9, il nibbio scaglia loro addosso delle pietre stando in posizione eretta, o facendole precipitare dall'alto mentre vola, per frantumarne il guscio. I giovani nibbi pettonero allevati lontano dai genitori esibiscono ugualmente questo utilizzo di utensili, il che dimostra che questo comportamento speciale \u00e8 innato e non appreso. Tuttavia, i giovani esemplari devono prima imparare a riconoscere le uova come una potenziale fonte di cibo. Il nibbio pettonero \u00e8 uno dei soli due rapaci che utilizzano abitualmente utensili per procurarsi il cibo. In questa specie sono stati registrati anche casi in cui pi\u00f9 esemplari collaboravano nella caccia.\nRiproduzione.\nIl nibbio pettonero si riproduce in qualsiasi zona del suo areale, malgrado mostri una certa preferenza per alcune aree. Nei periodi di siccit\u00e0 pu\u00f2 rinunciare del tutto alla nidificazione, che ha luogo durante la stagione piovosa, che va generalmente da giugno a novembre, con un picco tra agosto e ottobre. Durante la stagione riproduttiva, le coppie di nibbi sorvolano il territorio in cui nidificano per ore e ore, salendo e scendendo in un rituale che comporta attacchi simulati, giravolte e schivate. Questa specie \u00e8 monogama, e le coppie sono solitarie.\nIl nido del nibbio pettonero \u00e8 largo circa 70\u2013120\u00a0cm e profondo 40\u201355\u00a0cm, \u00e8 fatto di ramoscelli e imbottito con foglie verdi. \u00c8 posto generalmente a 6-22 metri di altezza dal terreno, di solito alla biforcazione di un ramo, sia di alberi morti che vivi. Ogni nidiata comprende normalmente due uova, ma talvolta anche solo una o tre. L'incubazione viene portata avanti nella stessa misura da entrambi i genitori per un periodo di circa 36-40 giorni, e i nidiacei si involano dopo 56-60 giorni, trascorsi i quali continuano a dipendere dai genitori per circa due mesi. Generalmente solo uno dei piccoli riesce a involarsi e ad abbandonare il nido, ma talvolta sopravvive anche un secondo pulcino.\nSebbene di norma venga avvistato da solo o in coppia, il nibbio pettonero pu\u00f2 occasionalmente radunarsi in gruppi di circa dieci esemplari attorno a una carogna o su dormitori comunitari. Procede in volo con potenti battiti d'aria o, quando \u00e8 in inseguimento, con rapidi colpi poco profondi. La particolarit\u00e0 locomotoria che pi\u00f9 lo contraddistingue \u00e8 la capacit\u00e0 di veleggiare senza sforzo, planando costantemente mentre oscilla da un lato all'altro. I nibbi pettonero salgono in alto descrivendo ampi archi e non le strette spirali caratteristiche della maggior parte dei rapaci."}
{"id": "5240830", "revid": "879070", "url": "https://it.wikipedia.org/wiki?curid=5240830", "title": "Hamirostra", "text": ""}
{"id": "5240835", "revid": "767487", "url": "https://it.wikipedia.org/wiki?curid=5240835", "title": "Un tuffo nel passato 2", "text": "Un tuffo nel passato 2 (\"Hot Tub Time Machine 2\") \u00e8 un film del 2015 diretto da Steve Pink, sequel di \"Un tuffo nel passato\".\nTrama.\nCinque anni dopo il primo film, Lou Dorchen e Nick Webber sono diventati ricchi e famosi nel tempo alterato, con Lou diventato un multi-miliardario creatore di Lougle (il suo Google) e membro dei M\u00f6tley Cr\u00fce alternativi e Nick un cantante di musica pop che plagia le canzoni famose conoscendole in anticipo. Alla festa di Lou, nella sua lussuosa casa, qualcuno vestito in smoking gli spara all'inguine ferendolo gravemente. Jacob, il figlio di Lou, e Nick lo trascinano alla macchina del tempo-vasca idromassaggio che attivano viaggiando indietro nel tempo per trovare e fermare il killer. Quando si svegliano, si trovano dieci anni nel futuro, dove Jacob \u00e8 il proprietario della casa di Lou e il nitrotrinadium \u00e8 sparito. Dopo aver stabilito che si trovano in un'altra linea temporale alternativa, e che l'uomo che ha sparato a Lou proviene da questo futuro, vanno dal loro amico Adam Yates, dove incontrano il figlio che \u00e8 fidanzato con una ragazza di nome Jill.\nLou sospetta che il suo rivale Gary Winkle \u00e8 l'assassino, per\u00f2 scopre che questo ha fatto la sua fortuna grazie alla vendita di alcuni terreni che Lou avrebbe potuto acquistare e ai quali rinunci\u00f2. Quindi vanno alla festa in discoteca di Gary, in cui Adam Jr. prende allucinogeni per la prima volta. Il giorno successivo, frequentano il popolare gioco televisivo Choozy Doozy, dove Nick \u00e8 il concorrente al quale viene imposto di avere un rapporto sessuale con un uomo nella realt\u00e0 virtuale. Dato che Lou ha suggerito l'idea, gli viene imposto di partecipare, ma usa la sua \"ancora di salvezza\" per passare il ruolo di vittima ad Adam Jr. Jacob, disilluso dalle disavventure lascia il gruppo ubriacandosi e drogandosi al club di Gary e poi tenta di suicidarsi lanciandosi dal tetto di Shangry-Lou. Lou gli parla, si fa perdonare e ne impedisce il suicidio.\nQuando i ragazzi vedono una notizia in cui Brad, un dipendente della Lougle, ha inventato il nitrotrinadium (l'ingrediente che attiva la macchina del tempo della vasca idromassaggio) sospettano che sia lui il killer. Al matrimonio di Adam Jr, Jacob parla con Brad e si rende conto che non avrebbe avuto motivo di sparare all'uomo, avendo inventato la sostanza chimica proprio dopo essere stato ispirato dalle parole di Lou. Jill, sconvolta dalle azioni di Adam Jr, ha un rapporto sessuale con Lou, e quando il futuro marito lo scopre, ruba l'unica fiala esistente di nitrotrinadium e torna nel passato. Jacob, Nick e Lou tornano a Shangry-Lou, ma in ritardo per fermare la partenza di Adam Jr. Mentre i protagonisti si siedono scoraggiati dalla sconfitta, Jacob si rende conto che, poich\u00e9 la sostanza chimica \u00e8 apparsa in passato, ora esiste nel futuro. Tornano al presente e Lou parla con Adam Jr. fermando i suoi propositi omicidi e scusandosi con lui.\nA seguito di questi eventi, e conoscendo il proprio futuro, Nick si scusa con la moglie Courtney e Lou dice alla moglie che vuole andare in riabilitazione per la sua tossicodipendenza. Adam Jr. incontra Jill per la prima volta mentre Jacob, ora pi\u00f9 sicuro di s\u00e9, si avvicina a Sophie (la sua ragazza in futuro) e la convince a uscire insieme. Quando Lou, Nick, Jacob, e Adam Jr. fanno ritorno alla vasca idromassaggio, la testa di Lou viene fatta esplodere da un Lou (o Adam Yates Sr., interpretato da John Cusack nella versione Unrated) vestito con un costume da Minuteman. Il secondo Lou li informa ci sono molteplici Lou in giro e li invita a \"rendere l'America un posto migliore\". Durante i titoli di coda, i protagonisti sfruttano la macchina del tempo cambiando la storia.\nDistribuzione.\nIl film \u00e8 stato distribuito nelle sale cinematografiche statunitensi il 20 febbraio 2015."}
{"id": "5240837", "revid": "404449", "url": "https://it.wikipedia.org/wiki?curid=5240837", "title": "Angelo Vegni", "text": "Biografia.\nAngelo Vegni nasce a Pari nel comune di Civitella Paganico, in provincia di Grosseto, da Nicola Vegni, patrizio senese, notaio . Crebbe a Siena, dove frequent\u00f2 le scuole del Seminario Arcivescovile. Poi si iscrisse all'Universit\u00e0 di Siena per compiere gli studi di Scienze fisico-naturali. Grazie alle conoscenze scientifiche acquisite, riesce a vincere una borsa di studio all'\u00c9cole Centrale des Arts et Manufactures de Paris. Nel 1837, fra i primi nel Granducato di Toscana, consegue a Parigi il diploma di Ingegnere minerario.\nNel 1842, ancora giovanissimo, riceve l'incarico di direttore dei lavori presso la Miniera e Fonderia di galenica argentifera del Bottino dalla Societ\u00e0 della Compagnia Anonima del Bottino di Seravezza. Ricoprir\u00e0 questo incarico fino al 1858 e con lui la miniera ricever\u00e0 un notevole impulso, dovuto anche alla scoperta di un importante filone di minerale di piombo e argento: per ogni tonnellata di materiale estratto si ricavavano circa 6\u20137\u00a0kg di argento. Nel 1846 fu fra i promotori della Societ\u00e0 Generale di Imprese Industriali (l'attuale Confindustria). Nel 1847 divenne socio della Societ\u00e0 Geologica di Francia e nel 1851 guid\u00f2 la delegazione italiana all'Esposizione internazionale di Londra (oggi Expo).\nNel 1856 Angelo Vegni \u00e8 nominato Accademico Fisiocritico. Nello stesso anno forma e dona al Museo dell'Accademia dei Fisiocritici la collezione dei minerali costituenti il filone della galena argentifera del Bottino presso Seravezza. Nel 1860 viene nominato consultore tecnico presso l'Ufficio di sorveglianza delle Regie Miniere dell'Isola d'Elba e Fonderie di Follonica e fu fra i fondatori della Banca Toscana di Credito. Nel 1863 gli fu conferita la Cattedra di Metallurgia nell'Istituto di Studi Superiori e di perfezionamento di Firenze: nucleo della futura Universit\u00e0 Fiorentina. Nel 1866, insieme a Giovanni Battista Donati, fond\u00f2 le Officine Galileo di Firenze per la produzione di strumenti di precisione.\nNegli anni della maturit\u00e0 Vegni partecip\u00f2 alla vita politica nel gruppo dei \"moderati toscani\" e frequent\u00f2 attivamente uomini di cultura quali: Giovan Pietro Vieusseux, Gino Capponi, Raffaello Lambruschini, Cosimo Ridolfi, Vincenzo Salvagnoli, che condussero la Toscana Granducale verso l'Unit\u00e0 d'Italia.\nAngelo Vegni fu sicuramente uno dei maggiori filantropi italiani dell'Ottocento. Molti furono i gesti di generosit\u00e0, ma sicuramente il pi\u00f9 eclatante fu quello di lasciare il suo immenso patrimonio per la fondazione di un Istituto Agrario nel comune di Cortona in Valdichiana. Il 16 agosto 1882 Angelo Vegni scrisse un testamento olografo con il quale: \u00abNomino, istituisco e voglio che sia mio universale erede un Istituto Agrario sotto il titolo di Istituto Vegni (scuola pratica di Agricoltura) da fondarsi e avere sede nella mia fattoria delle Capezzine\u00bb."}
{"id": "5240840", "revid": "34392", "url": "https://it.wikipedia.org/wiki?curid=5240840", "title": "Ramon de Marimon i Corbera-Santcliment", "text": ""}
{"id": "5240842", "revid": "991694", "url": "https://it.wikipedia.org/wiki?curid=5240842", "title": "Argentana Calcio", "text": ""}
{"id": "5240844", "revid": "991694", "url": "https://it.wikipedia.org/wiki?curid=5240844", "title": "Montecchio Calcio", "text": ""}
{"id": "5240852", "revid": "110157", "url": "https://it.wikipedia.org/wiki?curid=5240852", "title": "Marquette (azienda)", "text": "La Marquette \u00e8 stata una casa automobilistica statunitense attiva dal 1909 al 1912 e dal 1929 al 1931.\nStoria.\n1909 \u2013 1912.\n\u00c8 stata fondata in seno alla General Motors come Marquette Motor Company da William Durant, a Saginaw, nel Michigan, per produrre vetture lussuose. Nel 1910, i due modelli presenti nella gamma Marquette erano dotati di un motore a quattro cilindri avente una cilindrata piuttosto elevata. Queste vetture erano fornite in versione torpedo e runabout. Il prezzo medio di vendita era compreso tra i 3.000 ed i 4.000 dollari. Le vetture non ebbero il successo sperato e quindi nel 1912 la Marquette fu ritirata temporaneamente dal mercato.\n1929 \u2013 1931.\nLa Marquette fu rimessa sul mercato, sempre dal gruppo General Motors, nel 1929. Il motivo di questa scelta risiedeva nel fatto che con il passare degli anni, il divario di prezzo dei veicoli prodotti dai marchi del gruppo si acu\u00ec sempre pi\u00f9: in altri termini, la Chevrolet, rispetto alla Oakland, produceva modelli ancora pi\u00f9 economici, e questo capitava anche con i marchi di alto livello (Oldsmobile, Buick e Cadillac) che assemblavano vetture ancora pi\u00f9 lussuose, perlomeno rispetto a qualche anno prima. La General Motors, per colmare il gap tra le case automobilistiche citate, introdusse dei nuovi marchi: la LaSalle venne posizionata tra la Cadillac e la Buick, la Marquette fu collocata tra la Buick e l'Oldsmobile, mentre la Viking si posizion\u00f2 appena sotto la Marquette.\nI modelli della Marquette, disponibili in versione berlina, roadster, phaeton e coup\u00e9, montavano un motore a sei cilindri da 3,5 L di cilindrata e 67 CV di potenza ed erano in vendita a circa 1.000 dollari. La linea della carrozzeria, in particolar modo quello della calandra, era inusuale. Tale aspetto era simile a quello dei modelli Oldsmobile e Cadillac di piccole dimensioni.\nDal 1929 al 1931 vennero prodotte, con marchio Marquette, 35.007 autovetture (pi\u00f9 6.535 esemplari assemblati in Canada). I primi anni, da un punto di vista produttivo, furono promettenti. In seguito, la Oldsmobile inizi\u00f2 ad erodere fette di mercati alla Marquette. Il colpo di grazia arriv\u00f2 per\u00f2 a causa della Grande Depressione, che fece crollare le vendite di autovetture procurando la soppressione del marchio nel 1931."}
{"id": "5240864", "revid": "767487", "url": "https://it.wikipedia.org/wiki?curid=5240864", "title": "Vasilij Ivanovi\u010d Zuev", "text": " \nProveniva da una famiglia borghese.\nDopo essersi laureato nel 1985 alla Scuola centrale di disegno industriale del barone Aleksandr Stieglitz, ha studiato per un anno presso l'Accademia imperiale delle arti.\nFu maestro di disegno al Liceo imperiale Alessandro.\nNel 1904 cominci\u00f2 a lavorare per la Corte imperiale realizzando miniature su avorio.\nSecondo Birbaum lavor\u00f2 per la sede della Faberg\u00e9 a San Pietroburgo,\nfu reclutato da Henrik Wigstr\u00f6m.\nSecondo Plotnickij era capriccioso e sosteneva che la luce di San Pietroburgo non era favorevole alla sua arte; Faberg\u00e9 gli costru\u00ec uno studio 2500 miglia a sud, in Crimea, dove Zuev lavor\u00f2 \"in pace e luce\" facendo \"viaggi infrequenti a San Pietroburgo per consegnare i suoi lavori e ricevere nuovi incarichi\".\nZuev fu l'artista meglio pagato dell'azienda, con 750 rubli al mese, in confronto un ministro del governo prendeva 1.000 rubli al mese.\nEug\u00e8ne Faberg\u00e9 lo definisce \"un eccellente pittore di miniature\", che lavor\u00f2 per l'azienda fino al 1918.\nDurante la carestia che segu\u00ec alla rivoluzione d'ottobre del 1917 Zuev, in cerca di cibo, si rec\u00f2 alla sua citt\u00e0 natale di Stavropol e scomparve senza lasciare tracce.\nUova Faberg\u00e9.\nDipinse le miniature di varie Uova imperiali Faberg\u00e9:\n\u00e8 inoltre possibile che sia l'autore della miniatura a \"grisaille\" della sorpresa nell'Uovo mosaico del 1914 e delle miniature sull'Uovo dell'Ordine di San Giorgio del 1916."}
{"id": "5240865", "revid": "111192292", "url": "https://it.wikipedia.org/wiki?curid=5240865", "title": "Gawain Jones", "text": "Ha vissuto in Italia, Irlanda, Australia e Nuova Zelanda. Nel 2010 \u00e8 tornato in Inghilterra e si \u00e8 stabilito a Londra, dove si \u00e8 dedicato a una carriera di professionista degli scacchi; attualmente risiede a Sheffield.\nHa ottenuto il titolo di Maestro Internazionale nel 2004, e di Grande maestro nel 2007. Nel 2012 ha vinto il Campionato britannico a North Shields, ripetendosi nel 2017 a Llandudno battendo agli spareggi rapid Luke McShane.\nHa rappresentato l'Inghilterra per sei volte nelle Olimpiadi: Dresda 2008, Chanty-Mansijsk 2010, Istanbul 2012, Troms\u00f8 2014, Baku 2016 e Batumi 2018; ha ottenuto complessivamente 19 vittorie, 27 patte, 10 sconfitte..\nRaggiunge il proprio record nella lista Elo di giugno 2019 con 2709 punti, 32\u00ba al mondo e 1\u00ba tra i giocatori inglesi, superando la soglia dei 2700 punti che informalmente definisce i SuperGM.\nAltri risultati:"}
{"id": "5240870", "revid": "916580", "url": "https://it.wikipedia.org/wiki?curid=5240870", "title": "Uca tangeri", "text": "Uca tangeri \u00e8 un granchio appartenente alla famiglia Ocypodidae, diffuso dalle coste dell'Africa occidentale a quelle del sud del Portogallo.\nLa colorazione di questo granchio tende sul colore beige, marroncino oppure giallastro, la sua chela di dimensioni maggiori \u00e8 di colore bianco sporco, le gambe sono in genere bluastre."}
{"id": "5240872", "revid": "69569831", "url": "https://it.wikipedia.org/wiki?curid=5240872", "title": "Katip \u00c7elebi", "text": ""}
{"id": "5240875", "revid": "1543377", "url": "https://it.wikipedia.org/wiki?curid=5240875", "title": "Eggerland", "text": " o Adventures of Lolo \u00e8 una serie di videogiochi rompicapo sviluppata da HAL Laboratory.\nIl primo titolo della serie \u00e8 \"Eggerland Mystery\", pubblicato nel 1985 per MSX e distribuito in Italia in un bootleg dal titolo \"Natalino Folle\", seguito da \"Eggerland 2\" per MSX e MSX2. Dopo tre videogiochi distribuiti solamente in Giappone per Famicom, la serie \u00e8 stata pubblicata per Nintendo Entertainment System con il nome di \"Adventures of Lolo\". La saga comprende anche un titolo per Game Boy e una versione per Microsoft Windows. \u00c8 inoltre disponibile per Wii tramite Virtual Console."}
{"id": "5240877", "revid": "287204", "url": "https://it.wikipedia.org/wiki?curid=5240877", "title": "Chirodropus", "text": "Chirodropus \u00e8 un genere di cnidari famiglia Chirodropidae, caratterizzata da numerosi tentacoli che nascono da appendici alla base della campana.\nDescrizione.\nErnst Haeckel ha descritto il genere, rilevando come caratteristiche principale la presenza di rigonfiamenti a grappolo sui bordi delle gonadi e i sacchetti gastrici lunghi ed affusolati, con lunghi filamenti. Le meduse \"Chirodrpus\" misurano circa 10 cm di lunghezza dell'ombrella.\nCome gli altri chirodropidi, le meduse \"Chirodropus\" si distinguono dagli altri cubozoi per la presenza di una base muscolare ramificata agli angoli della campana cubica (\"pedalium\") dalla quale nascono numerosi tentacoli. Le \"Chirodropus\" possiedono sacchetti gastrici chiamati \"diverticula\", sia a forma di \"piuma d'uccello\", con numerosi diverticula che nascono da un canale centrale. Una specie di \"Chirodropus\", inizialmente chiamata \"specie A\" \u00e8 stata descritta senza \"diverticula\" e spostata nell genere \"Chirodectes\" sotto il nome di\" C. maculatus\".\nIl genere \"Chirodropus\" non possiede inoltre nematocisti sull'esombrella.\nDistribuzione.\nLe meduse \"Chirodropus\" sono presenti sulle coste atlantiche dell'Africa equatoriale (\"C. gorilla\") e nel sud Atlantico, vicino a Sant'Elena (\"C. palmatus\"). La \"C. specie A.\" \u00e8 stata invece avvistata nei pressi della Grande barriera corallina dopo un tifone.\nSpecie.\nDue sono attualmente le specie riconosciute:"}
{"id": "5240886", "revid": "767487", "url": "https://it.wikipedia.org/wiki?curid=5240886", "title": "Difesa elastica", "text": "Con il termine difesa elastica si definisce un'innovativa strategia di combattimento ideata dall'esercito francese in seguito alle spaventose battaglie di Verdun e della Somme: furono comunque i tedeschi ad applicarla per primi, dopo averne appreso i principi tattici da alcuni documenti sottratti ai francesi.\nAttuazione e finalit\u00e0.\nLa strategia consiste nel dividere la linea del fronte in tre successive cinture difensive: la prima era formata dalle posizioni pi\u00f9 avanzate e strutturate in semplici posti d'osservazione occupati da pochi soldati; la seconda costituiva la cintura pi\u00f9 robusta e fortificata da contrapporre all'assalto con le truppe riparate e protette dal fuoco dell'artiglieria e preparate a resistere in attesa dei contrattacchi; la terza si configurava come una linea di supporto e di massima resistenza, con ricoveri protetti per riparare le truppe di riserva utilizzabili per sferrare un eventuale contrattacco.\nIl principio ispiratore era quello di acquistare forza nel momento stesso in cui il nemico la perde. I pochi soldati in prima linea dovevano perci\u00f2 rallentare il nemico ingaggiando brevi schermaglie, per poi ritirarsi sulla seconda linea rinforzata da fortini, casematte e bunker e lanciare cos\u00ec il contrattacco. In caso di necessit\u00e0, le truppe di riserva presenti in terza linea potevano intervenire e supportare i commilitoni. Nei cruenti scontri della Prima guerra mondiale, in particolare, la tattica poteva arrecare gravi perdite all'attaccante, in quanto pi\u00f9 l'avanzata procedeva e minore era il supporto che l'artiglieria poteva fornire all'esercito in avanzata. Un concetto simile venne applicato da Annibale a Canne: arretrando progressivamente il proprio fronte d'attacco ed impiegando le sue truppe, meno numerose, ma pi\u00f9 esperte e pi\u00f9 mobili, in una complessa manovra a tenaglia, riusc\u00ec ad attirare al centro, contro l'apparente punto debole esposto dello schieramento cartaginese, la massa d'attacco romana, permettendo allo schieramento centrale degli ibero-galli di guadagnare tempo e spazio di manovra per arretrare sotto il prevedibile urto dell'attacco romano senza disgregarsi.\nNelle tattiche militari del XX secolo, per\u00f2, una simile strategia veniva mal vista, in particolare dai generali dell'Intesa, che ancora facevano dell'offensiva ad oltranza e del mantenimento della posizione ad ogni costo il proprio credo. Cedere terreno, anche se momentaneamente, per poi contrattaccare concedendo ampia autonomia agli ufficiali subalterni sull'impiego delle forze e sulla gestione degli obiettivi non era dunque contemplato.\nIl successo difensivo dei tedeschi nel corso delle battaglie del fronte occidentale si deve anche all'applicazione di queste tattiche: la tattica della guerra totale propugnata da Falkenhayn, sia in occasione della battaglia di Verdun sia in quella della Somme, prefigurava gi\u00e0 forme di difesa elastica per cui comunque la prima linea, se perduta, doveva essere riconquistata con un contrattacco immediato."}
{"id": "5240888", "revid": "110157", "url": "https://it.wikipedia.org/wiki?curid=5240888", "title": "Viking (azienda)", "text": "La Viking \u00e8 stata una casa automobilistica statunitense attiva dal 1929 al 1931.\nStoria.\nIl marchio Viking fu creato dalla General Motors perch\u00e9 con il passare degli anni, il divario di prezzo dei veicoli prodotti dai marchi del gruppo si acu\u00ec sempre pi\u00f9: in altri termini, la Chevrolet, rispetto alla Oakland, produceva modelli ancora pi\u00f9 economici, e questo capitava anche con i marchi di alto livello (Oldsmobile, Buick e Cadillac) che assemblavano vetture ancora pi\u00f9 lussuose, perlomeno rispetto a qualche anno prima. La General Motors, per colmare il gap tra le case automobilistiche citate, introdusse dei nuovi marchi: la LaSalle venne posizionata tra la Cadillac e la Buick, la Marquette fu collocata tra la Buick e l'Oldsmobile, mentre la Viking si posizion\u00f2 appena sotto la Marquette.\nI modelli Viking avevano un passo di 3.175 mm ed erano dotati di un motore con configurazione V8. Le carrozzerie disponibili erano berlina, coup\u00e9 e cabriolet. Gli esemplari prodotti dalla Viking furono 4.058 nel 1929, 2.813 nel 1930 e 353 nel 1931. La soppressione del marchio avvenne a causa della Grande Depressione, che fece crollare le vendite di autovetture."}
{"id": "5240891", "revid": "438678", "url": "https://it.wikipedia.org/wiki?curid=5240891", "title": "San Giorgio (scautismo)", "text": ""}
{"id": "5240892", "revid": "438678", "url": "https://it.wikipedia.org/wiki?curid=5240892", "title": "Festa di Primavera (scautismo)", "text": ""}
{"id": "5240893", "revid": "22475", "url": "https://it.wikipedia.org/wiki?curid=5240893", "title": "Adventures of Lolo", "text": "Adventures of Lolo \u00e8 un videogioco rompicapo sviluppato da HAL Laboratory per Nintendo Entertainment System. Distribuito per il mercato statunitense ed europeo, \u00e8 il primo gioco della serie \"Eggerland\" il cui titolo non menziona l'ambientazione della saga, ma il nome del protagonista.\nTrama.\nIl malvagio re di Eggerland rapisce la principessa Lala. Lolo corre in soccorso di Lala, attraversando un'alta torre piena di labirinti e mostri.\nModalit\u00e0 di gioco.\nIl protagonista dovr\u00e0 superare cinquanta livelli collezionando cuori per aprire altrettanti forzieri. Per completare un labirinto \u00e8 necessario evitare i nemici o sfruttare gli oggetti presenti nella stanza (incluse le uova dei mostri)."}
{"id": "5240906", "revid": "1766330", "url": "https://it.wikipedia.org/wiki?curid=5240906", "title": "Manhapa-Tarhunta", "text": "Minore dei tre figli del sovrano Muwa-Walwi, il vassallo Ittita appuntato sul trono della Terra del fiume Seha da \u0160uppiluliuma I al termine della conquista e divisione in regni dell'area Arzawa (1340 a.C. ca), Manhapa-Tarhunta fu designato erede dal padre per ragioni a noi ignote, ed ascese al trono giovanissimo (appena 12-tredicenne), alla morte di questi, avvenuta attorno al 1321; scamp\u00f2 ad un tentativo di assassinio da parte dei fratelli, riparando nella terra di Karkiya (Caria) dove trov\u00f2 rifugio grazie ai buoni uffici del sovrano Ittita Mur\u0161ili II.\nPoco tempo dopo il suo popolo scacci\u00f2 il fratello maggiore, Urha-Tarhunta, pessimo governante, e Manhapa-Tarhunta, con il beneplacito degli Ittiti, pot\u00e9 tornare sul trono.\nSegu\u00ec tuttavia il sovrano di Arzawa Minor Uhha-Ziti alcuni anni dopo (1319) nella rivolta anti-Ittita; una volta che Mur\u0161ili II ristabil\u00ec per\u00f2 il predominio sull'area, ne implor\u00f2 il perdono e dietro promessa di sottomissione venne confermato sul trono come vassallo.\nDopo oltre tre decenni di fedele vassallaggio, lo ritroviamo protagonista di un importante episodio attorno al 1285, quello narrato dalla cosiddetta \"Lettera di Manhapa-Tarhunta\": facendo leva sull'appoggio degli Ahhiyawa popolo ormai identificato con uno o pi\u00f9 regni micenei con ambizioni espansionistiche in Anatolia, il \"pirata\" (come viene definito dai testi Ittiti) Piyama-Radu assieme al genero Atpa reggente di Millawata, ha marciato sullo Stato di Wilusa, (la citt\u00e0 anatolica che i testi classici greci chiamavano Troia), confinante con la Terra del fiume Seha, ed anch'esso vassallo Ittita; Manhapa-Tarhunta ha provato ad opporsi, ma ha riportato un'umiliante sconfitta militare e personale.\n\u00c8 stato cos\u00ec necessario che il sovrano Ittita, ora Muwatalli II, inviasse una guarnigione per recuperare Wilusa, caduta in mano a Piyama-Radu e di conseguenza agli Ahhiyawa; stante anche la coincidenza di date con le fonti classiche greche, \u00e8 quanto di pi\u00f9 vicino abbiamo storicamente alla Guerra di Troia.\nManhapa-Tarhunta, dopo aver fallito militarmente contro Piyama-Radu, si \u00e8 anche dato per malato astenendosi dal partecipare alle operazioni militari di riconquista della citt\u00e0 da parte degli Ittiti del generale Kassu e, mentre comunica la riuscita dell'impresa, professa al sovrano Ittita il proprio rincrescimento per non aver potuto combattere al fianco delle sue milizie; dal testo si desume che si tratti di un pretesto addotto dall'inetto vassallo per non rischiare di trovarsi coinvolto in un ulteriore conflitto.\nPoco tempo dopo Muwatalli II stipuler\u00e0 con Alaksandu, il nuovo sovrano di Wilusa, un trattato di alleanza e vassallaggio (1280) giunto sino a noi (e detto appunto Trattato di Alaksandu ), che pare la naturale conclusione delle vicende narrate nella \"\"lettera\"; nel trattato citer\u00e0 ancora Manhapa-Tarhunta come sovrano della Terra del fiume Seha, ma probabilmente \u00e8 l'ultimo atto che abbiamo su questo personaggio come sovrano; infatti immediatamente dopo e forse proprio a causa dell'inettitudine dimostrata nella vicenda, il re Ittita lo rimuover\u00e0 dal trono, sostituendolo con il figlio Mashturi, esiliandolo.\nE tuttavia questo inaffondabile personaggio apparir\u00e0 di nuovo nei futuri testi ittiti: il figlio di Muwatalli, brevemente sovrano col nome di Mur\u0161ili III (1272-1265) lo richiamer\u00e0 inspiegabilmente in patria (senza restaurarlo sul trono del figlio, ma assegnandoli verosimilmente incarichi religiosi) fino alla fine dei propri giorni."}
{"id": "5240907", "revid": "15756", "url": "https://it.wikipedia.org/wiki?curid=5240907", "title": "Giovanbattista Marotti", "text": "Biografia.\nGli inizi e le opere ferroviarie.\nFiglio di Luigi, un piccolo proprietario terriero di condizione benestante, si trasferisce presto con la famiglia a Montemarciano, dove il padre viene eletto consigliere comunale. Nel 1855 consegue la laurea in ingegneria all'Universit\u00e0 di Bologna. Tornato a Montemarciano inizia l'attivit\u00e0 professionale come praticante presso gli studi di alcuni ingegneri della citt\u00e0 (E. Ferrari, A. Daretti), e nell'ufficio tecnico del comune.\nNel 1857, aperto nel frattempo un proprio studio, il Marotti riceve il primo incarico importante: su incarico della Societ\u00e0 delle Strade Ferrate Romane collabora con l'ing. Paul Nievers al progetto della galleria di Pesaro sulla ferrovia Bologna-Ancona, accordata dal governo pontificio al Marchese di Casa Valdes. Alcuni studi sulla stessa linea, che danno corso ad alcune varianti funzionali, gli valgono l'incarico, conferito nel 1862, di progettare la tratta Ancona-San Benedetto del Tronto e la galleria di Passo Varano della Ferrovia Adriatica.\nNegli stessi anni investe parte dei propri guadagni in una grande tenuta di Montemarciano, dove inizia un'attivit\u00e0 imprenditoriale agricola. La sua fama di tecnico e imprenditore si consolida al punto da attirare l'attenzione di Ulrich Geisser, un potente e ricchissimo banchiere svizzero, al momento all'apice della sua carriera finanziaria e grande azionista di istituti come il Credito Mobiliare e la Banca nazionale nel Regno d'Italia. Il Geisser, che ne ha ottenuto l'appalto, gli affida la progettazione e la direzione dei lavori della linea ferroviaria da Sanremo a Ventimiglia, ricavandone una soddisfazione tale da prenderlo come socio nella holding capofila del suo impero, la Geisser &amp; C. di Torino.\nA Torino il Marotti risiede per dieci anni, impegnato principalmente nel campo della progettazione. Suo \u00e8 il progetto del Canale sussidiario Cavour, costruito per fronteggiare i periodi di minore portata del canale principale derivando le acque della Dora Baltea. Su commissione di imprese terze compila in questo periodo decine di progetti, specie per linee ferrate destinate al collegamento di cave, miniere e opifici con stazioni ferroviarie e porti. A partire dal 1873, trasferitosi a Roma su incarico di Geisser, lavora alla costruzione della tratta ferroviaria Potenza-Eboli e si interessa alle operazioni di bonifica delle valli ferraresi. Firma anche i progetti esecutivi per la linea Cecina-Volterra e la sua diramazione da Casino di Terra (Ferrovia di Monterufoli\nIl ritorno a Montemarciano.\nNel 1879, ormai ricchissimo e onorato con i titoli di Commendatore e Cavaliere del Lavoro, torna a Montemarciano, dove diventa il punto di riferimento dell'intera comunit\u00e0 quale uomo pi\u00f9 ricco della provincia. Nella sua citt\u00e0 di adozione amplia i suoi possedimenti terrieri, acquista una sontuosa palazzina in centro (che diventa la residenza ufficiale di famiglia), e fa costruire una grande villa in campagna per i mesi estivi. In questo periodo di riposo il Marotti, pur non abbandonando la progettazione ferroviaria, matura la decisione di orientarsi nel settore sempre pi\u00f9 promettente dell'edilizia, per il quale erano in ballo appalti per decine di milioni relativi al risanamento di Roma e Napoli.\nEdilizia e tranvie.\nA Roma il Marotti scende su incarico di Geisser, che nello stesso periodo ha fondato la Banca di Torino e, attraverso quest'ultima, la Banca Italo-Germanica (futura Banca Tiberina), con l'apporto del Banco di Sconto e Sete, anch'essa controllata dal banchiere svizzero e con una grande riserva di liquidit\u00e0 da reinvestire. Il Parlamento ha stanziato un totale di 200 milioni di lire per le due citt\u00e0 (50 per Roma, 150 per Napoli) e il Marotti, pur inesperto nel settore edilizio, vi si lancia a capofitto associandosi con Luigi Frontini, un suo collega romano gi\u00e0 attivo nel settore dai tempi del governo pontificio, dando vita alla \"Marotti &amp; Frontini\", una societ\u00e0 garantita finanziariamente da Geisser in persona. Sono edificati diversi edifici di piazza e corso Vittorio Emanuele II e il palazzaccio di piazza Cavour, ma il colpo pi\u00f9 grosso \u00e8 la conquista dell'appalto per il quartiere industriale di Testaccio, rilevato dagli eredi di Firmino Picard (primo concessionario). Per quest'ultimo il Marotti torna anche ad occuparsi di rotaie rilevando la concessione dell'omnibus di San Paolo, che viene trasformato in tranvia a cavalli sotto la gestione della Impresa dei Trasporti di San Paolo.\nA Napoli Geisser, Frontini e Marotti si associano con il Banco di Napoli ed acquistano circa 650.000\u00a0m\u00b2 di terreni paludosi a est della stazione ferroviaria cittadina, elevandovi poi un quartiere. Grandi estensioni di terreno sono acquistate anche a Roma, da lottizzare come aree fabbricabili o per conto di imprese associate come la Societ\u00e0 Romana Tramways Omnibus, per la quale acquista una parte consistente del deposito tranviario di Porta Maggiore. L'esito complessivo delle operazioni romane, fruttuoso per il Marotti, si rivel\u00f2 per\u00f2 rovinoso per Geisser, specie a causa del fallimento della Banca Tiberina e per l'esposizione in prima persona nella Societ\u00e0 Fondiaria Italiana, che si era impegnata con grosse somme per la costruzione della nuova stazione Trastevere e il riassetto dell'antico rione romano.\nLa successiva crisi del settore (la bolla immobiliare degli anni ottanta e novanta dell'Ottocento), porta ad un rapido abbandono degli interventi romani. Mentre Geisser fronteggia una crisi che si riveler\u00e0 fatale per i suoi affari Marotti e Frontini liquidano la propria attivit\u00e0 in comune.\nDi nuovo a Montemarciano.\nIl Marotti torna per la seconda volta a Montemarciano, stavolta per rimanervi in pianta stabile, mettendo a frutto l'esperienza compiuta nel settore edilizio e nei rapporti con il mondo bancario. Nel 1879 si fa eleggere consigliere comunale, dove ricchezza e conoscenze gli consentono di mettere a punto una fitta rete di interessi clientelari allo scopo di condizionare a proprio favore le scelte urbanistiche del comune. Un valido aiuto gli viene dal fratello Cesare che lo assiste nella commissione edilizia, Sindaco dal 1888 al 1902, ma per quanto preso dall'edilizia non disdegna di continuare a operare nel campo della rotaia. Nel 1881 ottiene l'appalto per la costruzione delle linee tranviarie a cavalli di Ancona, che avrebbe continuato a dirigere fino alla sua scomparsa. Opera del Marotti sono, a Montemarciano, il Cimitero comunale, l'acquedotto, e diverse nuove strade. Nel 1885 fa approvare un nuovo regolamento sul decoro urbano, le cui regole restrittive su risanamento e pulizia degli edifici fa buon gioco alla sua impresa per i relativi appalti.\nNel 1893 viene nominato membro della Deputazione Provinciale di Ancona in rappresentanza del mandamento di provenienza. Muore a Roma, dove si trova per alcuni impegni politici, all'et\u00e0 di 74 anni. Lascia un'eredita di oltre 500.000 lire in contanti e altre 200.000 in partecipazioni azionarie di vario tipo, ma i suoi eredi (la moglie, il figlio Ernesto e una nipote), si disinteressano completamente delle sue attivit\u00e0, cedute a terzi a buon prezzo."}
{"id": "5240908", "revid": "729019", "url": "https://it.wikipedia.org/wiki?curid=5240908", "title": "28 cm K (E) Bruno", "text": "La denominazione 28\u00a0cm Kanone (Eisenbahnlafette) \" Bruno\" comprendeva quattro tipi di cannone ferroviario tedeschi, impiegati durante la seconda guerra mondiale.\nStoria.\nNel primo dopoguerra, l'Oberkommando des Heeres (OKH) ordin\u00f2 alla Krupp, nell'ambito del programma di riarmo lanciato nel 1933 dal Partito nazista, di iniziare la progettazione di artiglierie ferroviarie completamente nuove. Tuttavia ci\u00f2 necessitava di lunghi tempi di sviluppo e la Krupp fece presente che poteva invece consegnare rapidamente un numero significativo di pezzi usando le bocche da fuoco navali obsolete, gi\u00e0 disponibili perch\u00e9 dismesse dalla marina, e modernizzando i progetti risalenti agli affusti ferroviari della prima guerra mondiale. L'OKH accett\u00f2 ed nel 1936 autorizz\u00f2 Krupp ad iniziare lo sviluppo di una serie di cannoni di calibro 280\u00a0mm, da consegnare entro il 1939 nell'ambito del programma di emergenza \"Sofort-Programe\".\nTecnica.\nL'impostazione era comune a tutte le versioni. La canna era inserita in una culla a manicotto, con sistema di rinculo idropneumatico. La culla era incavalcata su un affusto a trave, poggiante su due carrelli ferroviari a 4 o 5 assi. L'affusto era dotato, nella parte posteriore, di una gru o di un paranco scorrevole su una rotaia sospesa, per il sollevamento delle munizioni.\nIl brandeggio della culla sull'affusto era limitato a meno di un grado, sufficiente per il puntamento di precisione. Per quello grossolano i \"Bruno\" potevano spostarsi su un tratto curvo di binario, oppure poteva essere caricati su una piattaforma girevole V\u00f6gele (\"V\u00f6gele-Drehscheibe\"). La piattaforma girevole V\u00f6gele era costituita da una guida circolare intorno ad un perno rotante, che sostenevano una piattaforma girevole sulla quale l'affusto ferroviario veniva caricato grazie ad una rampa; la piattaforma era dotata alle estremit\u00e0 di rulli che poggiavano sulla guida esterna. La piattaforma aveva una portata di 300 tonnellate, abbastanza per poter sostenere la maggior parte dei cannoni ferroviari tedeschi. Per il caricamento il cannone doveva essere portato ad alzo 0\u00b0 dopo ogni colpo\nVersioni.\nKurze Bruno-Kanone.\nIl kurze Bruno-Kanone o k.Br.K. fu sviluppato tra il 1937 ed il 1938 per la bocca da fuoco navale 28 cm SK L/40. Gli otto esemplari prodotti furono assegnati alle \"Eisenbahn-Artillerie-Batterie 690\", \"695\", \"696\" e \"721\". Era la versione con la canna pi\u00f9 corta; il cannone era montato in una culla a manicotto, con il freno di sparo inferiormente. L'affusto, simile a quello del 24 cm K (E) Theodor Bruno, adeguatamente ingrandito, poggiava su due carrelli a 5 assi. Per il sollevamento delle munizioni nella sezione posteriore dell'affusto era sistemata una rotaia sospesa con paranco scorrevole.\nLange Bruno-Kanone.\nIl lange Bruno-Kanone o l.Br.K. fu prodotto in tre esemplari nel 1936, equipaggiati con la bocca da fuoco navale da 28 cm SK L/45. Durante la seconda guerra mondiale equipaggiarono la \"Eisenbahn-Artillerie-Batterie 688\" (688\u00aa batteria artiglieria ferroviaria). Questa versione era pi\u00f9 leggera della precedente, essendo il cannone pi\u00f9 lungo ma pi\u00f9 leggero. Simile anche l'affusto, su carrelli a 5 assi.\nSchwere Bruno-Kanone.\nIl schwere Bruno-Kanone o s.Br.K. venne realizzato tra il 1936 ed il 1938 in due esemplari, armati con i cannoni costiero 28\u00a0cm K\u00fcstenkanone L/42 sottratti ai belgi all'inizio della Grande Guerra. Furono assegnati alla \"Eisenbahn-Artillerie-Batterie 689\" (689\u00aa batteria artiglieria ferroviaria).. I cannoni belgi vennero montati su affusti a trave derivati dai precedenti, su carrelli a 5 assi.\nNeue Bruno-Kanone.\nNel 1938 l'Oberkommando des Heeres (OKH) richiese alla Krupp un aumento della gittata massima per i cannoni del tipo \"Bruno\", che si avvicinasse a quella del 28 cm K5 (E). Poich\u00e9 tali prestazioni non erano raggiungibili riutilizzando i vecchi cannoni navali e costieri, venne sviluppato un neue Bruno-Kanone (nuovo cannone \"Bruno\") con canna lunga 58 calibri. Tra il 1940 ed il 1942 furono realizzati tre pezzi: il primo consegnato a novembre del 1940, il secondo a luglio 1941 e l'ultimo a febbraio 1942. Questi non raggiunsero le prestazioni richieste in termini di gittata e la produzione di ulteriori esemplari venne interrotta in favore dei K5. L'affusto a trave poggiava su due carrelli ferroviari a 6 assi.\nImpiego operativo.\nUn \"kurze Bruno-Kanone\" entr\u00f2 in azione sulla ferrovia tra Steinen (Baden-W\u00fcrttemberg) e L\u00f6rrach. Un cannone della \"Eisenbahnbatterie 688\" stazion\u00f2 a Braunshausen tra novembre 1939 e maggio 1940. I soldati addetti erano acquartierati nelle citt\u00e0 circostanti, mentre il pezzo stazionava, coperto da teloni e reti mimetiche, lungo Ferrovia della Valle del Prims tra Nonnweiler e Wadern, in un binario morto presso la Gottbill sel. Erben G.m.b.H."}
{"id": "5240909", "revid": "707291", "url": "https://it.wikipedia.org/wiki?curid=5240909", "title": "Giovambattista Marotti", "text": ""}
{"id": "5240910", "revid": "599013", "url": "https://it.wikipedia.org/wiki?curid=5240910", "title": "S\u00e1ndor Fr\u00f6hlich", "text": "Carriera.\nFu riserva (3 presenze in campionato) nel Ferencvaros che vinse il campionato nel 1927-28.\nConta 1 presenza con la sua Nazionale."}
{"id": "5240918", "revid": "599013", "url": "https://it.wikipedia.org/wiki?curid=5240918", "title": "J\u00f3zsef S\u00e1ndor", "text": "Carriera.\nCentrocampista diligente ed affidabile, negli anni '20 gioc\u00f2 per il Kispest e per il Ferencvaros. Con quest'ultima squadra vinse 3 campionati ungheresi (1925\u201326, 1926\u201327, 1927\u201328) e 2 Coppe d'Ungheria (1927, 1928). Nella stagione 1925-26 fu spesso impiegato in posizione pi\u00f9 avanzata, per far fronte alle assenze per infortunio di diversi attaccanti, e fin\u00ec per essere il capocannoniere della squadra.\nConta inoltre 3 presenze con la Nazionale ungherese.\nNel 1937 and\u00f2 a sostituire l'ammalato S\u00e1ndor Br\u00f3dy sulla panchina del Ferencvaros, portando a termine la stagione con un secondo posto in campionato."}
{"id": "5240920", "revid": "767487", "url": "https://it.wikipedia.org/wiki?curid=5240920", "title": "I figli non si toccano!", "text": "I figli non si toccano! \u00e8 un film italiano del 1978, diretto da Nello Rossati.\nTrama.\nNapoli. Don Raffaele Sapienza noto contrabbandiere napoletano perde uno dei suoi uomini in mare durante un conflitto a fuoco contro ignoti delinquenti, nel frattempo viene rapito un bambino, figlio di Maria, ex compagna di Sapienza. Raffaele si adopera subito per ritrovare il bambino, e scopre che dietro al sequestro c'\u00e8 un gruppo di Marsigliesi, gli stessi che avevano ucciso il contrabbandiere in mare."}
{"id": "5240929", "revid": "155634", "url": "https://it.wikipedia.org/wiki?curid=5240929", "title": "Klubi Sportiv Sk\u00ebnderbeu 2009-2010", "text": ""}
{"id": "5240930", "revid": "104458", "url": "https://it.wikipedia.org/wiki?curid=5240930", "title": "Markus Monsen", "text": ""}
{"id": "5240933", "revid": "62244", "url": "https://it.wikipedia.org/wiki?curid=5240933", "title": "Simple Man (Klaus Nomi)", "text": "Simple Man \u00e8 il secondo album del cantante tedesco Klaus Nomi, pubblicato nel 1982. \u00c8 l'ultimo album pubblicato prima della sua morte avvenuta nel 1983.\nDescrizione.\nCome l'album precedente, \"Simple Man\" contiene delle cover (\"Just One Look\", portata al successo da Doris Troy nel 1963, \"Falling in Love Again (Can't Help It)\", composta in lingua tedesca nel 1930 e interpretata da pi\u00f9 artisti, e \"Ding-Dong! The Witch Is Dead\", scritta per il film Il mago di Oz del 1939) ed alcuni estratti da opere liriche (\"Wayward Sisters\" e \"Death\", tratte da Didone ed Enea di Henry Purcell). L'album \u00e8 aperto e chiuso dal brano \"If My Complaints Could Passion Move\" (1957) del compositore rinascimentale John Dowland.\nTracce.\nEsistono numerose edizioni di questo disco, ma il numero e l'ordine delle tracce \u00e8 sempre lo stesso:\n&lt;br&gt;(LP) RCA Victor PL37702 Francia 1982 \n&lt;br&gt;(LP e Promo) RCA Victor PL37702 Spagna 1982 con il titolo \"Simple Man (Hombre Sencillo)\"\n&lt;br&gt;(LP) RCA Victor PL37702 Grecia 1982\n&lt;br&gt;(LP) RCA RCALP6061 Regno Unito 1982 \n&lt;br&gt;(LP) RCA NL74422 Regno Unito e Europa 1982 \n&lt;br&gt;(LP) RCA PL37702 Germania 1982 \n&lt;br&gt;(LP) RCA PL70229 Europa 1982 \n&lt;br&gt;(LP) RCA PL37702 Portogallo 1982 \n&lt;br&gt;(LP) Victor VIL6125 Giappone 1982 \n&lt;br&gt;(LP) RCA KKL10488 Canada 1983 \n&lt;br&gt;(Musicassetta) RCA PK70229 Germania 1982 \n&lt;br&gt;(CD) RCA PD70229 Francia 1985\nLato A\nLato B\nPromozione.\nDa questo album furono estratti quattro singoli:\n\"Ding Dong\".\n(7\") RCA RCA289 Regno Unito 1982\n&lt;br&gt;(7\") RCA Victor PB61005 Germania 1982\n&lt;br&gt;Lato A \"Ding Dong\"\n&lt;br&gt;Lato B \"Death\"\n(7\") RCA Victor PB61033 Francia 1982\n&lt;br&gt;Lato A \"Ding Dong\"\n&lt;br&gt;Lato B \"ICUROK\"\n(12\") RCA PC61535 Francia 1985\n&lt;br&gt;Lato A \"Ding Dong (extended version)\" - 5:25\n&lt;br&gt;Lato B \"Samson and Delilah (Aria)\"\n\"Simple Man\".\n(7\") RCA Victor PB9947 Francia 1982 \n&lt;br&gt;(7\", Promo) RCA PB9947 Spagna 1982\n&lt;br&gt;Lato A \"Simple Man\"\n&lt;br&gt;Lato B \"Death\"\n\"Ding Dong\" / \"Simple Man\".\n(12\", Promo, Sampler) RCA Victor DC9948 Francia 1982\n&lt;br&gt;Lato A \"Wayward Sisters\" / \"Ding Dong\"\n&lt;br&gt;Lato B \"Simple Man\" / \"Death\"\n\"ICUROK\".\n(12\") RCA Victor KD10005 Canada 1983\n&lt;br&gt;Lato A \"ICUROK\"\n&lt;br&gt;Lato B \"Simple Man\"\n\"Just One Look\".\n(7\") RCA Records PB50733 Canada 1983\n&lt;br&gt;Lato A \"Just One Look\"\n&lt;br&gt;Lato B \"Rubberband Lazer\""}
{"id": "5240938", "revid": "330019", "url": "https://it.wikipedia.org/wiki?curid=5240938", "title": "Via del Volto Santo", "text": "Il nome Via del Volto Santo \u00e8 stato assegnato solo recentemente a un ramo della Via Francigena.\n\u00c8 una direttrice viaria medievale, un ramo di quelle vie Francigene o Romee che univano Roma \"Caput Mundi\" alla Francia. La \"Via del Volto Santo\" che passa parallela e a nord delle Alpi Apuane \u00e8 alternativa al famoso viaggio di Sigerico di Canterbury che percorse, durante il ritorno da Roma, la strada fra Lucca e la Lunigiana lungo la costa Tirrenica aggirando Le Alpi Apuane da sud. \u00c8 praticamente il percorso montano di quel fascio di strade che univano la Lunigiana alla Garfagnana e quindi a Lucca, importantissima meta del pellegrinaggio medievale per la devozione al Volto Santo, il crocifisso ligneo esposto nel Duomo di Lucca.\nDeve il suo nome, di assegnazione attuale, per distinguerlo dal percorso di costa fatto da Sigerico nel 990 d.C. ma di fatto non \u00e8 che un ramo montano di quelle vie medievali che dalla Lunigiana attraverso la Garfagnana, percorrendo la Valle del Serchio, raggiungevano Lucca.\nPercorso.\nIl pellegrino medievale, lasciata Pontremoli e saliva ad Arzengio, da l\u00ec proseguiva per Ceretoli. Poi arrivava a Dobbiana (Filattiera) alla chiesa di San Giovanni battista, dove \u00e8 custodita una statua del volto santo con all'Interno una reliquia. Un pezzo della croce Santa. Poi si proseguiva per Serravalle, la Rocca e si scendeva ne Bagnonese.\nProprio dalla pieve di Sorano si fa iniziare la \"Via del Volto Santo\" che attraversa la Lunigiana toccava la pieve di Santa Maria di Venelia, Licciana Nardi, la Pieve di Soliera Apuana, Fivizzano , la Pieve di Offiano, Regnano, lo xenodochio di San Nicolao di Tea. Un ramo di strada proveniente dalla bassa Lunigiana toccava invece la Pieve dei Santi Cornelio e Cipriano a Codiponte, la Pieve di San Lorenzo (Minucciano), Minucciano ricongiungendosi poi a quella discendente da Passo Tea a Piazza al Serchio in Garfagnana.\nIl percorso proseguiva per l'antica via romana della Clodia Nova nella valle del Serchio passando da San Donnino (Piazza al Serchio), Camporgiano, Castelnuovo Garfagnana, Gallicano, Borgo a Mozzano, Diecimo, Valdottavo, Sesto di Moriano per arrivare a Lucca.\nPer evitare le frequenti esondazioni del fiume Serchio, \u00e8 attestata dal tardo Medioevo, nell\u2019Archivio di Stato di Lucca, anche una variante a mezza costa sul versante sinistro del fiume nota come \"Via\" \"Garfagnina\". Da Borgo a Mozzano si poteva passare il fiume Serchio sul Ponte della Maddalena per salire a Corsagna e dal'altopiano delle Pizzorne o dal Monte Tubbiano scendere a Matraia e Segromigno in Monte e raggiungere infine Lucca."}
{"id": "5240941", "revid": "729019", "url": "https://it.wikipedia.org/wiki?curid=5240941", "title": "San Giovanni Battista (Caravaggio Capitolino-Pamphilj)", "text": "Il San Giovanni Battista (conosciuto anche come \"Giovane con un montone\") \u00e8 un dipinto a olio del 1602 di Michelangelo Merisi da Caravaggio. Esiste in due versioni praticamente identiche, di cui solo una appartenente con sicurezza alla mano del pittore lombardo, quella conservata ai Musei Capitolini; l'altra, una copia in base ai risultati di una campagna diagnostica ad hoc, \u00e8 alla galleria Doria Pamphilj di Roma (dove si trovano anche \"Riposo durante la fuga in Egitto\" e la \"Maddalena penitente\").\nQuesta \u00e8 una delle sette versioni (alcune delle quali tuttavia contestate a causa della paternit\u00e0 che rimane incerta) che Caravaggio cre\u00f2 sul tema di \"San Giovannino\", ossia Giovanni Battista da giovane; qui fa nuovamente la sua apparizione l'ideale caravaggesco di bellezza.\nStoria.\nL'opera \u00e8 stata eseguita assieme alla \"Cena in Emmaus (Caravaggio Londra)\" su commissione del banchiere romano Ciriaco Mattei (per festeggiare il compleanno del figlio maggiore) e, come molte altre creazioni caravaggesche, diviene presto parte delle collezioni del cardinale Francesco Maria Bourbon del Monte Santa Maria. Dopo la sua svendita effettuata nel 1628, l'opera passer\u00e0 tra le mani del papa Benedetto XIV e infine ai musei capitolini fino a quando le sue tracce si perdono nei primi anni del '900. Viene ritrovata presso l'ufficio del sindaco di Roma nel 1950 e ricollocata nel museo di appartenenza.\nDurante il biennio 1601-02 Caravaggio ha vissuto e lavorato nell'abitazione della famiglia Mattei. Gli ordini e le commesse di facoltosi clienti privati in quel periodo abbondano, soprattutto a seguito del successo conseguito dall'esposizione del \"Martirio di San Matteo\" (1599-1600) e della \"Vocazione di san Matteo\" (1600) nella cappella Contarelli (che si trova all'interno della chiesa di San Luigi dei Francesi); \u00e8, questo, uno dei periodi pi\u00f9 fecondi della carriera dell'artista.\nI libri contabili del Mattei indicano due serie di pagamenti versati a Caravaggio a luglio e dicembre di quello stesso 1602, corrispondenti all'inizio ed alla fine dei lavori del \"Giovanni Battista\" originale; assieme al pagamento, limitato a 85 scudi, si specifica che la tela rappresenta un unico personaggio. La copia identica autenticata viene effettuata contemporaneamente o immediatamente dopo. Sempre a luglio il pittore riceve altri 150 scudi per la succitata \"Cena in Emmaus\".\nPochissimo tempo prima aveva dipinto anche l\"'Incredulit\u00e0 di San Tommaso\" (1600-01) per Vincenzo Giustiniani, mentre nel gennaio 1603 nuovamente il Mattei consegna altri 125 scudi per la \"Cattura di Cristo\" (1602). Ognuna di queste opere aumenta la fama dell'artista, tanto che a tutt'oggi sono identificate almeno una ventina di copie dell \"Cena\" e ancor di pi\u00f9 della \"Cattura\".\nMa nonostante questi strepitosi successi, n\u00e9 la Chiesa n\u00e9 alcun ordine religioso gli ha ancora ordinato alcunch\u00e9; tutti i suoi dipinti sono fino a quel momento stati commissionati esclusivamente da clienti privati, anche se era stato contattato a titolo personale dai preti della chiesa di San Luigi dei francesi.\nLa difficolt\u00e0 per il Caravaggio \u00e8 l'estrema prudenza assunta dalla Chiesa ufficiale in questo momento di piena Controriforma; si sta considerando anche l'ipotesi di creare un indice delle immagini proibite, oltre all'Indice dei libri proibiti creato nel 1558: cardinali di alto rango pubblicano opuscoli indicando agli artisti, ma anche agli stessi sacerdoti, quali siano le opere d'arte da considerarsi accettabili e che possono essere approvate, inoltre il tipo di autori a cui debbano andar preferenzialmente i loro ordini.\nIn questo contesto il cripto-paganesimo che emana il \"Giovanni Battista\", che si riferisce ed ispira direttamente all'umanesimo di Michelangelo Buonarroti e all'epoca del rinascimento non \u00e8 certamente accettabile per i canoni dell'ortodossia vigente.\nDescrizione.\nLa posa proviene da quella degli ignudi della cappella Sistina e viene preso come modello un ragazzo del popolo della periferia romana. Giovanni viene qui rappresentato come un adolescente nudo e semi sdraiato, col braccio attorno al collo di un ariete o montone e la testa rivolta verso lo spettatore, sfoggiando un sorriso malizioso. Ma mentre Michelangelo plasma la sua forma astrattamente, Caravaggio la rende pi\u00f9 realistica con il supporto e sostegno di luci e colori.\nL'ambiguit\u00e0 interna al dipinto ha confuso per secoli il soggetto, quindi lo stesso titolo esatto ed autentico: nel 1620 viene denominato \"Il Pastore\", mentre il cardinale Del Monte identifica l'immagine come quella di Coridone, il giovanissimo amante omosessuale di Alexis presente nelle \"Bucoliche\" di Publio Virgilio Marone; tra gli altri titoli che nel corso dei secoli vengono dati al dipinto vi sono anche quelli di \"Il sacrificio di Isacco\" - questo per l'ariete che appare accanto al ragazzo - e \"Ignudi\" (in quanto copia dell'ignudo michelangiolesco).\nStile.\nQuesto lavoro \u00e8 tipico dell'arte innovativa di Caravaggio, che si muove sempre al confine \"tra il devoto e il profano\" (come un monsignore si riferisce a lui), in quanto il suo giovane Battista \u00e8 del tutto privo dei suoi soliti attributi, cio\u00e8 il bastone a croce con la banderuola e l'agnello ch'\u00e8 per l'appunto sostituito dal montone; purtuttavia la raffigurazione in un ambiente naturale ma soprattutto il mantello rosso sotto di lui sono elementi che lo caratterizzano essere come una delle figure di \"san Giovannino\".\nSe questi elementi sono meno immediatamente identificabili e riconducibili al santo, hanno comunque trovato posto in molti altri suoi dipinti sullo stesso tema (vedi \"San Giovanni Battista (Caravaggio)\").\nIl modello che viene utilizzato per il quasi contemporaneo \"Amor vincit omnia\" (1602-03) \u00e8 un ragazzo di nome Cecco che gli fa da aiutante e servitore, forse \u00e8 anche un suo allievo (secondo molti anche amante); potrebbe essere la stessa persona conosciuta in seguito a Roma come Cecco del Caravaggio (a quanto pare nome d'arte di Francesco Buoneri) ed attivo tra il 1610 e il 1625: egli utilizzer\u00e0 anche uno stile di chiaroscuro che \u00e8 immediatamente riconducibile al maestro lombardo. Una delle caratteristiche peculiari dell'\"Amore vittorioso\" sta nell'evidente gioia che il modello prova nel posare; ci\u00f2 porta a vedere questo dipinto pi\u00f9 come un ritratto personale di Cecco piuttosto che un esempio di Cupido, il semidio del pantheon romano.\nAllo stesso modo, nel giovane san Giovanni col montone, il trattamento ed elaborazione personale riferita al modello sopravanza quella del soggetto che si vuol mostrare. Non vi \u00e8 quasi mai nulla che indichi l'identit\u00e0 del \"profeta nel deserto\"; gli abiti che generalmente dovrebbe indossare qui non trovano alcun posto, salvo un lembo di pelle di cammello che spunta tra le ampie pieghe del mantello rosso.\nL'ariete stesso \u00e8 ben lungi dall'essere uno degli animali-simbolo canonici che accompagnano Giovanni Battista; in linea di principio dovrebbe trattarsi di un agnello, che simboleggia il Cristo nella sua qualifica di Agnus Dei, venuto per la remissione dei peccati del mondo. Un ariete tuttavia potrebbe indicare la dissolutezza del sacrificio, cos\u00ec come dimostrerebbe il ragazzo nudo e sorridente; altri per\u00f2 lo intendono proprio come un riferimento al Cristo, simbolo quindi della Vera Croce nell'iconografia cristiana.\nAnche il Battista adolescente di Mattei ha avuto molto successo, dimostrato dalle undici copie almeno che ne vengono a tutt'oggi identificate, tra cui una che \u00e8 esposta come detto alla Galleria Doria Pamphilj a Roma. \u00c8 probabile che gli autori delle copie fossero a conoscenza dell'altra ambiguit\u00e0 rappresentata dalla posa del modello, apparentemente preso da quello di un famoso ignudo di Michelangelo dipinto sul soffitto della Cappella Sistina tra il 1508 e il 1512.\nIl ruolo di questi enormi nudi artistici maschili nella raffigurazione del mondo prima della comunicazione da parte di Dio dei Dieci comandamenti \u00e8 oggetto di dibattito: alcuni vedono in essi nient'altro che gli angeli, altri una rappresentazione dell'ideale derivante dal neoplatonismo della perfezione della Bellezza umana; ma che Caravaggio abbia richiesto al suo giovane assistente di mettersi nella medesima postura di questi \"nobili testimoni della Creazione\" \u00e8 stato forse parte del tentativo di rappresentare una forma di ironia sotterranea pienamente accessibile solo agli intenditori. Friedlander, citato da A. Moir, vede tutto ci\u00f2 come un esempio delle \"prese in giro\" di Michelangelo Merisi.\nInfluenza culturale.\nA quest'opera le Poste Italiane, il 28 settembre 1973, hanno dedicato un francobollo da 25 lire."}
{"id": "5240942", "revid": "155634", "url": "https://it.wikipedia.org/wiki?curid=5240942", "title": "Klubi Sportiv Sk\u00ebnderbeu 2010-2011", "text": ""}
{"id": "5240952", "revid": "767487", "url": "https://it.wikipedia.org/wiki?curid=5240952", "title": "The House Opposite (film 1917)", "text": "The House Opposite \u00e8 un film muto del 1917 diretto da Walter West e Frank Wilson.\nProduzione.\nIl film fu prodotto dalla Broadwest.\nDistribuzione.\nDistribuito dalla Broadwest, il film usc\u00ec nelle sale cinematografiche britanniche nel marzo 1917."}
{"id": "5240954", "revid": "155634", "url": "https://it.wikipedia.org/wiki?curid=5240954", "title": "Klubi Sportiv Sk\u00ebnderbeu 2011-2012", "text": ""}
{"id": "5240960", "revid": "228587", "url": "https://it.wikipedia.org/wiki?curid=5240960", "title": "Chiesa di San Sebastiano e San Rocco", "text": ""}
{"id": "5240962", "revid": "33689", "url": "https://it.wikipedia.org/wiki?curid=5240962", "title": "Oratorio dei Santi Rocco e Sebastiano", "text": ""}
{"id": "5240966", "revid": "767487", "url": "https://it.wikipedia.org/wiki?curid=5240966", "title": "Love's Old Sweet Song (film 1917)", "text": "Love's Old Sweet Song \u00e8 un film muto del 1917 diretto da F. Martin Thornton.\nTrama.\nLa moglie di un musicista spara all'amante. La donna, pentita, si fa suora. Anni dopo, sua figlia si innamorer\u00e0 del figlio del suo vecchio amante.\nProduzione.\nIl film fu prodotto dalla Clarendon.\nDistribuzione.\nDistribuito dalla New Bio, il film usc\u00ec nelle sale cinematografiche britanniche nel giugno 1917."}
{"id": "5240967", "revid": "180624", "url": "https://it.wikipedia.org/wiki?curid=5240967", "title": "Chiesa di Santa Rita da Cascia", "text": ""}
{"id": "5240968", "revid": "767487", "url": "https://it.wikipedia.org/wiki?curid=5240968", "title": "How's Your Poor Wife?", "text": "How's Your Poor Wife? \u00e8 un cortometraggio muto del 1917 diretto da W.P. Kellino.\nProduzione.\nIl film fu prodotto dalla Homeland.\nDistribuzione.\nDistribuito dalla Globe, il film - un cortometraggio in due bobine - usc\u00ec nelle sale cinematografiche britanniche nel maggio 1917."}
{"id": "5240970", "revid": "256896", "url": "https://it.wikipedia.org/wiki?curid=5240970", "title": "Federazione Italiana dell'Industria Chimica", "text": ""}
{"id": "5240974", "revid": "212348", "url": "https://it.wikipedia.org/wiki?curid=5240974", "title": "OOTS", "text": ""}
{"id": "5240975", "revid": "256896", "url": "https://it.wikipedia.org/wiki?curid=5240975", "title": "Collegio Elettorale degli Stati Uniti d'America", "text": ""}
{"id": "5240977", "revid": "256896", "url": "https://it.wikipedia.org/wiki?curid=5240977", "title": "Linea di Difesa di Amsterdam", "text": ""}
{"id": "5240979", "revid": "33689", "url": "https://it.wikipedia.org/wiki?curid=5240979", "title": "Episodi di Mom", "text": ""}
{"id": "5240986", "revid": "785616", "url": "https://it.wikipedia.org/wiki?curid=5240986", "title": "Shoujo S", "text": ""}
{"id": "5240989", "revid": "767487", "url": "https://it.wikipedia.org/wiki?curid=5240989", "title": "Domenico Cernecca", "text": "Vita.\nNacque nella cittadina istriana di Valle ai tempi dell'Impero austro-ungarico. Passata nel dopoguerra l'Istria all'Italia, intraprese gli studi universitari prima a Padova e quindi a Firenze, ove si laure\u00f2 in lingua e letteratura italiana. Ottenuta l'abilitazione all'insegnamento torn\u00f2 in Istria, dove insegn\u00f2 in varie scuole di Pola, tra cui l'istituto tecnico e il tecnico commerciale, fino al Ginnasio-liceo dell'allora capoluogo della provincia istriana, il \"Giosu\u00e9 Carducci\".\nScoppiata la guerra venne richiamato nel Regio Esercito. Alla capitolazione dell'Italia, 8 settembre 1943 (Armistizio di Cassibile), Cernecca si un\u00ec alle formazioni partigiane jugoslave che ormai operavano largamente anche in Istria. L'abbraccio delle idee socialiste signific\u00f2 per lui - al pari di vari italiani delle terre giuliane di fede comunista - anche abbraccio del programma jugoslavo, incluso quindi il disegno annessionistico sulla Venezia Giulia. Fu fondatore e redattore del foglio partigiano \"La Nostra Lotta\". Secondo alcune fonti Cernecca fu anche tra i partecipanti alla fondazione, nel luglio del 1944, dell'Unione degli Italiani dell'Istria e di Fiume (UIIF), ossia l'organismo che avrebbe rappresentato la comunit\u00e0 italiana di quelle terre entro la nuova Jugoslavia.\nA guerra finita, nel maggio 1945 Cernecca torn\u00f2 a Pola, dopo l'occupazione jugoslava della citt\u00e0. Si impegn\u00f2 nell'attivit\u00e0 giornalistica, fond\u00f2 e diresse \"Il Nostro Giornale\" che divenne la principale testata dell'Unione Antifascista Italo-Slava (UAIS), cio\u00e8 il fronte perorante l'annessione dell'Istria alla Jugoslavia. Fu tra coloro - dello schieramento filojugoslavo - che rimasero in citt\u00e0 dopo l'arrivo degli alleati nel capoluogo istriano, in seguito agli accordi di Belgrado del 9 giugno 1945 tra Tito e il generale Alexander che stabiliva le zone di occupazione dei rispettivi eserciti nella Venezia Giulia.\nI mesi successivi furono quelli segnati dall'attesa delle decisioni di Parigi, che a Pola equivalsero ad una vera e propria crisi interna: la citt\u00e0 era infatti l'unico punto dell'Istria dove la popolazione italiana (nettamente maggioritaria in citt\u00e0) potesse esprimersi liberamente, data l'occupazione alleata. A perorare le posizioni per il mantenimento della citt\u00e0 e in generale dell'Istria (almeno nella parte occidentale) all'Italia era soprattutto il CLN locale e il suo organo \"L'Arena di Pola\", diretto dal prof. Guido Miglia. Nel clima di feroci contrapposizioni tra italiani filoitaliani e italiani filojugoslavi, dove le contumelie si sprecavano da ambo le parti, gli italiani filojugoslavi venivano chiamati \"barbari culturali e infoibatori\" (vedi Quaderni vol.XVIII CRS Rovigno pag.177), mentre quelli della controparte filoitaliana venivano definiti come \"banditi fascisti, teppaglia e social farabutti\u201d da \"\"Il\" \"Nostro Giornale\" diretto dal prof. Domenico Cernecca.\nNel 1946 su \"L'Arena di Pola\"\" inizi\u00f2 la propaganda in favore dell'esodo in un clima di angoscia tra molti polesani.\nSuccessivamente Guido Miglia cambi\u00f2 opinione sull'esodo..\nDopo la firma del trattato di pace e l'assegnazione di buona parte dell'Istria alla Jugoslavia, Cernecca riprese la sua attivit\u00e0 di docente e preside del Ginnasio italiano reintitolato a \"Leonardo Da Vinci\", in una Pola per\u00f2 ormai quasi spopolata dall'esodo. Negli stessi anni, su designazione del partito comunista jugoslavo fu eletto al Comitato Popolare cittadino (come allora si chiamava il consiglio comunale) di Pola. Inquadrato nell'ambito dell'UIIF, fu tra i fondatori dell'allora \"Circolo Italiano di Cultura\" di Valle, sua citt\u00e0 natale.\nNel marzo 1954, lasci\u00f2 il Ginnasio \u201cLeonardo Da Vinci\" e si trasfer\u00ec a Zagabria, lavorando al dipartimento di Italianistica della locale universit\u00e0 dove percorse tutti i gradi della carriera universitaria, raggiungendo la qualifica di professore ordinario di linguistica italiana. Nel 1959 consegu\u00ec il dottorato in scienze filologiche grazie allo studio della figura di Pietro Stancovich. Si dedic\u00f2 particolarmente all\u2019insegnamento della Grammatica normativa e alla Stilistica della lingua italiana.\nNel 1975 viene insignito dell\u2019Ordine di Cavaliere della Repubblica Italiana per l'attivit\u00e0 didattica e letteraria in Jugoslavia.Partecip\u00f2 a numerosi congressi sia in Italia che all'estero.\nLa via principale di Valle, sua citt\u00e0 natale, \u00e8 intitolata a suo nome come pure una a Pola.\nNei primi anni ottanta torn\u00f2 a Pola, insegnando in quella che nel frattempo era diventata l'Accademia pedagogica (oggi parte della locale universit\u00e0 \"Juraj Dobrila\") dove divenne capo cattedra di lingua e docente di Morfosintassi. Nel 1980 si ritir\u00f2 dalla vita accademica a causa di una malattia che l'avrebbe portato alla morte, nel 1989.\nPubblicazioni.\nData la sua formazione, gli scritti di Cernecca - pubblicati quasi tutti in Jugoslavia - si concentrano ovviamente sul tema della lingua italiana. Oltre ai lavori scientifici relativi alla grammatica stilistica di Dante, Petrarca, Machiavelli, Manzoni, fu autore di varie traduzioni. Un certo segno in Croazia hanno lasciato sue opere come \u201c\"Talijanski za odrasle\u201d\" (\u00abL'italiano per adulti\u00bb), con 9 edizioni[8] e \u201c\"L\u2019italiano marinaresco\u201d\". In collaborazione con il prof. Josip Jernej scrisse due manuali secondo il metodo audiovisivo (Edition Didier, Parigi) come pure \"\u201cL\u2019italiano commerciale\u201d\".\nSi \u00e8 particolarmente dedicato ad uno dei dialetti della lingua istriota (parlata nella sua zona d'origine) componendo il \"Dizionario del dialetto di Valle d'Istria\" (1986).\nPubblic\u00f2 pi\u00f9 di 100 lavori scientifici professionali, recensioni, traduzioni e articoli."}
{"id": "5240991", "revid": "198277", "url": "https://it.wikipedia.org/wiki?curid=5240991", "title": "The Lady (webserie)", "text": "The Lady \u00e8 una webserie italiana creata da Lory Del Santo, interpretata da Gloria Contreras, Natalia Bush e Costantino Vitagliano, prodotta dal 2014 al 2017. Composta da webisodi pubblicati su YouTube, dalla durata compresa tra i 12 e i 14 minuti, l'opera \u00e8 interamente scritta, diretta, prodotta, montata e fotografata da Del Santo.\nTrama.\nPrima stagione: \"L'amore sconosciuto\".\nLona, una giovane imprenditrice pubblicitaria dal passato turbolento e misterioso, \u00e8 alle prese con le proprie emozioni e una travagliata relazione con Luc. Vive a Milano, dove \u00e8 proprietaria di un palazzo con vista sulla citt\u00e0.\nLona \u00e8 rappresentata per tutta la serie come una persona molto attenta al proprio lavoro e pratica, che conosce molto bene il mondo in cui opera e non si lascia manovrare. Viaggia molto per lavoro, Capri, Parigi, Londra, anche se viene mostrata applicarsi praticamente su un set fotografico solo nella localit\u00e0 campana. La storia d'amore che vive con Luc la tormenta per via del suo timore di perdere la libert\u00e0, e rimane perci\u00f2 in contatto con diversi uomini per tutte le puntate, senza per\u00f2 mai tradire. Questo atteggiamento \u00e8 spiegato come \"un gioco\". Del suo passato la sceneggiatura non dice molto, viene offerto uno spaccato basato sul pettegolezzo solo in un dialogo tra il personal trainer e un frequentatore della palestra di Lona, che spiega come la famiglia di origine della Lady fosse povera, ma in seguito a un matrimonio con un uomo molto ricco lei si sia emancipata. L'uomo sembra essere morto in circostanze misteriose.\nTra le varie sottotrame \u00e8 importante citare un'attivit\u00e0 di spionaggio e controspionaggio a Miami, dove apparentemente la Lady ha un deposito importante. Questa location e anche alcuni dialoghi citanti personaggi dello spettacolo mostrano l'internazionalit\u00e0 della fama e del potere di Lona.\nAttorno a Lona si muovono diverse figure e personaggi che arricchiscono la storia di molte sottotrame. Importanti da citare la segretaria Doris e i maggiordomi tuttofare Samir e Chang, personaggi molto positivi, a cui fanno da contrasto il nipote di Lona, il fidanzato di Doris e molti altri sfaccendati che abusano della generosit\u00e0 di Lona.\nSeconda stagione: \"L'odio passionale\".\nUna cospirazione sembra muoversi ai danni di Lona: l'amico Manuel a una festa droga il suo cocktail e approfitta del suo mancamento per rubarle il contenuto della sua preziosa borsetta; la misteriosa Zora, a capo dei \"Black Angels\" giura vendetta nei confronti di Lady. Nonostante le crisi, Lona (single, dopo la separazione da Luc) continua il suo lavoro.\nIl contrasto tra la filosofia di Zora basata sull'odio totale e viscerale che questa prova per Lona e le riflessioni sempre pi\u00f9 introspettive sul senso dell'amore che La Lady ci propone, \u00e8 il dittico su cui \u00e8 basata l'intera serie.\nTerza stagione: \"La perfidia patinata\".\nLady ha voglia di raccontarsi. Giselle ritorna in scena. Nuovi personaggi irrompono affermando il proprio io. Zora non si ferma, vuole andare fino in fondo e i Black Angels sono sempre al suo fianco, ma sorgono attriti all'interno del gruppo. La segretaria di Lona viene sostituita e lo spettatore comprende che la nuova arrivata \u00e8 una marionetta inviata per rovinare la Lady.\nLa serie termina con Lona che fa una risalita metaforica dal bordo del mare ad un osservatorio sulle Alpi, con un soliloquio della Lady, con l'aria della Carmen, riguardo alla rivalsa personale, ai sentimenti universali e al valore dell'arte.\nProduzione.\nInizialmente la webserie era stata pensata dalla sua ideatrice Lory Del Santo come secondo cortometraggio di un'ideale trilogia; il primo, anch'esso distribuito tramite il canale YouTube dell'ex \"showgirl\" nell'aprile 2013, e parimenti intitolato con un doppio titolo inglese-italiano, \"The Night Club - Osare per credere\", vedeva come protagoniste Gloria Contreras e A\u00edda Y\u00e9spica. Successivamente la durata di questa seconda opera ha raggiunto quella di un tipico lungometraggio facendo quindi decidere per una suddivisione in webisodi da circa una decina di minuti l'uno, da distribuire con cadenza settimanale. Le scene della prima stagione sono state girate in due settimane in varie localit\u00e0, sia italiane (Milano, Roma, Capri) sia estere (Londra, Parigi, Miami), e l'intero progetto \u00e8 stato finanziato da Del Santo stessa.\nIl titolo provvisorio della webserie era \"The Lady - L'amore questo sconosciuto\", come attestano i comunicati di Del Santo precedenti alla pubblicazione.\nAccoglienza.\nIn seguito a una fortunata recensione in chiave ironica sull'edizione italiana di \"Vice\" a opera di Niccol\u00f2 Carradori, le visualizzazioni alla webserie sono aumentate vertiginosamente. L'imperizia tecnica, la quasi totale mancanza di trama, il dilettantismo degli interpreti e la disorganicit\u00e0 che pervade l'intera produzione, l'hanno immediatamente consacrata a capolavoro del \"trash\" e del surreale. Diversi commentatori hanno paragonato scherzosamente \"The Lady\" a un film di David Lynch, per l'assurdit\u00e0 delle situazioni e l'incoerenza dei dialoghi, che sfociano involontariamente nel pi\u00f9 totale \"nonsense\".\nL'edizione italiana di \"Wired\", in un articolo firmato dal critico cinematografico Gabriele Niola, l'ha definita \u00abun capolavoro di \"trash\" purissimo\u00bb, ritenendo che con questa webserie Del Santo abbia dato vita al genere \u00abcoatto-\"chic\"\u00bb, con protagonisti \u00abuomini vestiti malissimo ma palestratissimi e tatuati\u00bb e donne dai \u00abfisici impensabili\u00bb che \u00abesprimono i monologhi interiori a voce alta e giustificano la chirurgia estetica come un massaggio\u00bb. Sempre Niola, questa volta su \"Punto Informatico\", fa notare come il prodotto, che ha ottenuto un buon riscontro di visualizzazioni, non punti tanto al tipico pubblico delle webserie italiane di successo, quanto a spettatori pi\u00f9 sovrapponibili con la tradizionale platea televisiva, fino ad allora poco coinvolta dalle produzioni per la rete. La rubrica curata dall'attrice Francesca Petretto sul \"Fatto Quotidiano\" critica l'opera, che sembrerebbe involontariamente creata \u00abper spiegare con facilit\u00e0 e con agghiacciante precisione il concetto di \"trash\"\u00bb, ritenendo scarse sia le doti di recitazione degli attori e delle attrici presenti, sia il lato tecnico (tra cui inquadrature errate e doppiaggi fuori sincrono), pur invitando i lettori a vederla in quanto \u00abesperienza davvero illuminante\u00bb. \"Il Secolo XIX\" ha evidenziato come proprio i difetti della webserie e i suoi \u00abingredienti grotteschi\u00bb di trama ne abbiano decretato il successo, rendendola \u00abun prodotto talmente \"trash\" che crea dipendenza\u00bb e quindi in grado di divenire \u00abun appuntamento atteso degli internauti\u00bb.\nL'8 dicembre 2014 un'anteprima del decimo e ultimo webisodio della prima stagione di \"The Lady\" \u00e8 stata trasmessa all'interno del programma \"Quanto manca\" di Rai 2, in cui sono stati anche invitati e intervistati alcuni membri del cast. La crescente notoriet\u00e0 della webserie, seppur dovuta a giudizi negativi, ha fatto s\u00ec che questa venisse anche parodiata dalla trasmissione \"Quelli che il calcio\", sempre su Rai 2, che le ha dedicato uno \"sketch\" dell'imitatrice Lucia Ocone.\nIl 28 maggio 2017 Del Santo ha ricevuto il \"Premio Web\" per la regia di \"The Lady\" al Festival Intercomunale del Cinema Amatoriale di Brescia."}
{"id": "5240994", "revid": "767487", "url": "https://it.wikipedia.org/wiki?curid=5240994", "title": "Project Almanac - Benvenuti a ieri", "text": "Project Almanac - Benvenuti a ieri (\"Project Almanac\") \u00e8 un film del 2015 diretto da Dean Israelite. \u00c8 un film d'avventura fantascientifico incentrato su una macchina del tempo.\nTrama.\nDavid, studente all'ultimo anno di liceo, ottiene una borsa di studio per il Massachusetts Institute of Technology, ma essendo di soli cinquemila dollari dovr\u00e0 probabilmente rinunciarvi. Tuttavia sua madre, vedova da 10 anni, pur di esaudire il suo sogno, mette in vendita la casa. Su suggerimento dei suoi amici pensa ad un progetto scientifico che possa essere sperimentato; aiutato dalla sorella, che riprende tutto con una videocamera, cerca in soffitta tra i vecchi progetti del padre, scienziato a tempo perso, e trova un progetto riguardante una macchina del tempo. Un po' per scherzo, un po' per gioco, David, insieme alla sorella e agli amici, si lancia nella costruzione di quella che potrebbe essere la svolta delle loro vite. E, incredibilmente, il progetto viene completato.\nIniziano cos\u00ec una serie di viaggi nel tempo in cui il gruppo realizza un proprio desiderio, modificando una propria scelta nel passato. A causa di un viaggio fatto segretamente da David, durante il quale egli cambia le sue scelte in modo da conquistare Jessie, la ragazza che ama, cominciano a scatenarsi indirettamente disastrose conseguenze (effetto farfalla), sino all'improvvisa sparizione di Jessie, causata da un loop temporale in seguito all'incontro tra la Jessie del passato e quella del futuro. Per rimediare ai suoi errori, David torna un'ultima volta indietro nel tempo, per fare in modo che la macchina del tempo non venga mai creata, ed eliminare ogni traccia del futuro da cui viene.\nL'intero film \u00e8 girato in stile documentario, con riprese effettuate dalla videocamera o dal cellulare dal gruppo dei protagonisti. Sar\u00e0 proprio la telecamera che David porta sempre dietro con s\u00e9 che mostrer\u00e0 gli avvenimenti di quel futuro alternativo a David e a sua sorella Christina, alla fine del film.\nRiferimenti ad altri media.\nNel film ci sono vari riferimenti e citazioni ad altre produzioni che parlano di viaggi nel tempo, tra cui:\nDistribuzione.\nIl film \u00e8 stato distribuito negli Stati Uniti il 30 gennaio 2015."}
{"id": "5240995", "revid": "767487", "url": "https://it.wikipedia.org/wiki?curid=5240995", "title": "Il superpoliziotto del supermercato 2", "text": "Il superpoliziotto del supermercato 2 (\"Paul Blart: Mall Cop 2\") \u00e8 un film del 2015 diretto da Andy Fickman, sequel del film \"Il superpoliziotto del supermercato\".\nTrama.\nDopo aver divorziato dalla moglie dopo solo sei giorni di matrimonio e aver perso la madre a causa di un furgone del latte che l'aveva investita mentre prendeva il giornale, sembra che la vita di Paul Blart sia destinata ad andare a rotoli. Ma quando riceve una lettera d'invito a Las Vegas per partecipare alla convention annuale degli agenti di sicurezza, Paul capisce che il destino ha in serbo per lui qualcosa...\nDistribuzione.\nIl film \u00e8 stato distribuito nelle sale cinematografiche statunitensi il 17 aprile 2015."}
{"id": "5240996", "revid": "767487", "url": "https://it.wikipedia.org/wiki?curid=5240996", "title": "Pan - Viaggio sull'isola che non c'\u00e8", "text": "Pan - Viaggio sull'isola che non c'\u00e8 (\"Pan\") \u00e8 un film del 2015 diretto da Joe Wright, rivisitazione del classico \"Peter Pan\" di J. M. Barrie che porta sul grande schermo una origine alternativa della leggenda del bambino che non vuole crescere. Nel cast figurano Hugh Jackman, Garrett Hedlund, Rooney Mara, Amanda Seyfried e il giovane Levi Miller nel ruolo di Peter Pan.\nTrama.\nPeter, un giovane orfano cresciuto fin dalla tenera et\u00e0 in un orfanotrofio inglese, nel pieno della seconda guerra mondiale, trascorre in questo luogo momenti molto difficili, avendo come unico sostegno il giovane amico Pennino. Nell'orfanotrofio, per\u00f2, sempre di notte, accadono misteriose scomparse dei ragazzi dell'Istituto. Peter, grazie al suo migliore amico Pennino, si intrufola nell'ufficio della badessa e vi trova una lettera scritta da sua madre, che lo informa che ci sar\u00e0 in un prossimo futuro un loro incontro in un altro mondo. In quella stessa notte, Peter assieme ad altri ragazzi rimasti nell'orfanotrofio, escluso Pennino, vengono rapiti dai misteriosi individui su un vascello volante. I rapitori sono pirati, i quali sono in combutta con le stesse badanti dell'Istituto, le quali accettano questi rapimenti in cambio di ricchezze. I pirati trasportano sul loro vascello Peter e gli altri ragazzi sull\"'Isola che non c'\u00e8\".\nQui fanno la conoscenza dell'artefice di tutto, il famigerato e spietato pirata Edward Teach, soprannominato \"Barbanera\", il quale riduce i bambini in schiavit\u00f9, all'interno di una miniera, come lavoratori per suo conto. Questi hanno il preciso compito di trovare il pixum (frammenti di polvere di fata) per Barbanera, la quale gli serve per mantenersi giovane in eterno. Le fate, infatti, sono state precedentemente sterminate da Barbanera e la sua ciurma. Durante la sua permanenza nelle miniere, Peter entra in contatto con un minatore misterioso e solitario, il cui nome si riveler\u00e0 essere James Uncino. Mentre Peter scava, trova un frammento di polvere di fata. Un altro minatore, per\u00f2, approfitta di questa scoperta per farla sua e prendersi il merito. Questo creer\u00e0 una reazione da parte di Peter, il quale non avendo nessuna prova del contrario, verr\u00e0 da tutti incriminato come bugiardo e gettato da un precipizio da Barbanera stesso. Con stupore di tutti, Peter inizia a fluttuare a mezz'aria e cade a pochi metri da terra perdendo i sensi. Al suo risveglio si ritrova nella cabina di Barbanera, il quale sotto una veste apparentemente cordiale e calma, gli racconta della profezia secondo cui sarebbe stato sconfitto da un ragazzo che vola, riferendosi, in questo modo, proprio a lui.\nDopo questo breve incontro, Peter viene chiuso in cella, ma grazie all'aiuto di James Uncino e del bislacco supervisore Spugna, riesce ad evadere. Nonostante una colluttazione, tutti e tre riescono lo stesso ad andare nel \"bosco che non c'\u00e8\". Uncino \u00e8 desideroso di ritornare nell'altro mondo, mentre Peter vuole ritrovare la madre e crede che sia nel villaggio degli indigeni dato che, secondo quanto affermato da Barbanera, era la paladina delle fate. Con questa motivazione, Peter si mette alla ricerca del villaggio e durante il viaggio, sempre accompagnato da Uncino e Spugna, s'imbatte negli \"uccelli che non ci sono\", ovvero giganteschi volatili carnivori i cui corpi sono costituiti soltanto da ossa e piume multicolore. Intervengono, per\u00f2, gli indigeni capitanati da Giglio Tigrato, che li salvano ma, allo stesso tempo, li imprigionano perch\u00e9 temono che siano degli scagnozzi di Barbanera. Per questo motivo, decidono di testare il loro valore in una lotta libera tra Uncino ed il pi\u00f9 forte del loro gruppo. Lo scontro viene per\u00f2 interrotto da Piccola Pantera, il capo del villaggio, il quale si accorge che Peter indossa un medaglione che riconosce essere proprio di sua madre.\nGrazie a questa scoperta finalmente la lotta termina e Giglio Tigrato racconta a Peter degli eventi passati riguardanti sua madre. Si viene a sapere che in origine Mary, la madre di Peter, era la schiava di Barbanera, innamorato di lei. Ma Mary, di nascosto, riceveva visite da parte del principe delle fate ed entrambi erano profondamente innamorati. Un giorno, Barbanera li scopr\u00ec e per salvare Mary dalla sua furia, il principe prese sembianze umane e la port\u00f2 nell'altro mondo, al prezzo per\u00f2 della propria vita. La sua forma umana, infatti, poteva vivere un giorno soltanto e sempre nello stesso giorno, prima di morire, il principe riusc\u00ec come ultimo atto a concepire Peter con Mary. La madre di Peter, troppo preoccupata per le sorti delle fate, continuamente minacciate da Barbanera, decise con grande dispiacere di lasciare il proprio pargolo davanti al portone d'ingresso dell'orfanotrofio, lasciandogli per\u00f2 la sua lettera ed il medaglione, sapendo che un giorno gli indigeni locali lo avrebbero riconosciuto come alleato proprio grazie ad esso. Le ultime parti della storia vedono la madre di Peter insieme alle fate, che non sono in realt\u00e0 tutte morte e sono confinate in un luogo sicuro ed inviolabile, ma raggiungibile solo dal ragazzo volante.\nI problemi iniziano, per\u00f2, dal momento in cui l'inflessibilit\u00e0 e la severit\u00e0 del capo villaggio costringe Peter a volare. Deve saperlo fare entro tre giorni, ma se dovesse fallire, sarebbe stato giustiziato con Uncino e Spugna, perch\u00e9 considerati nemici. Nel frattempo, Barbanera rapisce Spugna, riuscendo ad estorcergli la via per il villaggio. A seguito di ci\u00f2, Barbanera una volta giunto al villaggio compie un vero genocidio dove si salvano solo Peter, Uncino e Giglio Tigrato. Poco prima di salvarsi, per\u00f2, Peter viene a sapere da Barbanera che il finale della storia raccontatagli dagli indigeni \u00e8 falsa, dato che questi volevano solo portare a compimento la profezia e non rispettare l'effettiva volont\u00e0 del ragazzo. Difatti, la madre di Peter \u00e8 morta da tempo, uccisa dallo stesso Barbanera.\nDa questo punto in avanti, Peter viaggia alla ricerca di una nave volante per ritornare all'altro mondo con Uncino, imbattendosi nel lago delle sirene. \u00c8 proprio qui che Peter fa anche la conoscenza di quest'ultime, le quali gli hanno salvato la vita da alcuni coccodrilli giganti. In quel lago poi, \u00e8 possibile anche vedere eventi antecedenti riguardanti uno specifico individuo, in questo caso della madre di Peter. Qui, Peter scopre che sua madre era una grande guerriera ed era morta in battaglia. Quest'ultima, inoltre, aveva anche addestrato Giglio Tigrato. In quel frangente, Uncino riesce a trovare una nave abbandonata e malridotta, ma ancora funzionante, e decide di usarla per andarsene. Peter, per\u00f2, seppur non credendo di essere il ragazzo della profezia, decide comunque di rimanere sull'Isola che non c'\u00e8 e schierarsi dalla parte delle fate, lasciando solo Uncino ad andarsene.\nPeter e Giglio Tigrato raggiungono il rifugio segreto delle fate, ma vengono raggiunti da Barbanera, il quale riesce ad infiltrarsi nel luogo inviolabile grazie al medaglione di Peter che fungeva da chiave. Barbanera entra con il suo galeone e a questo punto sembra averla vinta, ma Peter ritrova il coraggio e si rifiuta di assoggettarsi a lui, ritenendosi finalmente il prescelto della profezia. Allora Barbanera cerca di ucciderlo, ma in suo soccorso interviene Uncino e da questo punto inizia una lunga lotta tra le due fazioni. Uncino cade nel baratro e Peter corre in suo soccorso riuscendo a salvarlo e a volare. Nell'ultimo frangente, nel cuore dell'azione, intervengono le fate, le quali si liberano di tutti i pirati e mettono fuori uso la nave che si schianta sul nido fatato, precipitando nel vuoto con Barbanera a bordo. Alla fine della battaglia, a Peter viene concesso dalle fate di vedere lo spirito di sua madre, la quale lo incoraggia a restare sull'Isola che non c'\u00e8, a proteggere le fate e a divenirne il loro paladino.\nQueste parole spronano Peter a dare il meglio per l'isola, per la gente dell'altro mondo, ma soprattutto, per i poveri orfanelli che preleva di notte. Li rapisce, per\u00f2, per la loro libert\u00e0, portandoli con se sull'isola assieme a Pennino. Infine, vediamo che Uncino e Giglio Tigrato sono i suoi pi\u00f9 fedeli sostenitori. Pennino, ipoteticamente, si domanda se Uncino possa diventare un pirata, ma Peter nega, affermando che loro rimarranno per sempre amici, e Uncino concorda, domandandosi retoricamente che cosa potrebbe dividerli in futuro.\nProduzione.\nIl 12 dicembre 2013 la Warner Bros. dichiara che sar\u00e0 Joe Wright a dirigere il film. Mentre nel gennaio successivo vengono presentati ufficialmente Hugh Jackman e Garrett Hedlund come co-protagonisti nel film, rispettivamente nei panni di Barbanera e James Uncino. A febbraio viene indetto un casting per selezionare l'attore che interpreter\u00e0 il piccolo protagonista e nel marzo 2014 viene chiamato ufficialmente il giovane Levi Miller per interpretare il ruolo del magico bambino Peter Pan. Nell'estate 2014 vengono ufficializzati tutti i ruoli e le riprese hanno finalmente inizio nell'autunno successivo.\nIl budget del film \u00e8 stato di circa 150 milioni di dollari.\nDistribuzione.\nIl film doveva essere distribuito nelle sale cinematografiche italiane il 15 luglio 2015 e il 24 in quelle statunitensi, ma ad aprile la Warner Bros. sposta la data d'uscita americana al 9 ottobre. In Italia \u00e8 uscito il 12 novembre.\nIncassi.\nQuesto film \u00e8 uno dei peggiori flop commerciali del 2015 per la Warner: negli Stati Uniti ha incassato appena 35.088.320 dollari e nel resto del mondo appena 93,3 milioni, per un totale mondiale di 128.388.320 dollari. Ha quindi causato una perdita di almeno 30 milioni di dollari."}
{"id": "5240997", "revid": "767487", "url": "https://it.wikipedia.org/wiki?curid=5240997", "title": "Affare fatto (film)", "text": "Affare fatto (\"Unfinished Business\") \u00e8 un film del 2015 diretto da Ken Scott.\nTrama.\nDaniel \"Dan\" Trunkman \u00e8 sposato con Susan e ha due figli: il pi\u00f9 grande si chiama Paul e a scuola soffre di bullismo, e la figlia si chiama Bess. Egli \u00e8 anche un solerte imprenditore ma un giorno viene licenziato da Chuck Portnoy, CEO della Dynamic Systems in cui lavorava. Senza troppi problemi Dan decide di formare un nuovo team con altri due soci: Timothy McWinters, un signore anziano e prossimo al pensionamento e Mike Pancake, un giovane alle prime armi e un po' ignorante. Dopo circa un anno, per concludere l'affare della loro vita, i tre decidono di andare dapprima a Portland dove incontrano l'investitore Jim Spinch e un vecchio amico Bill Whilmsley; di seguito in Europa, pi\u00f9 precisamente in Germania, per stringere definitivamente \"la mano\". Ma per concludere un contratto, i tre avranno alcuni divertenti imprevisti, ritrovandosi alla fine contro i loro ex colleghi, Chuck Portnoy e Jim Spinch.\nDistribuzione.\nIl film \u00e8 stato distribuito nelle sale cinematografiche statunitensi il 6 marzo 2015. In Italia \u00e8 stato distribuito il 7 maggio 2015."}
{"id": "5240998", "revid": "767487", "url": "https://it.wikipedia.org/wiki?curid=5240998", "title": "Joker - Wild Card", "text": "Joker - Wild Card (\"Wild Card\") \u00e8 un film del 2015 diretto da Simon West, basato sul romanzo \"Calore\" (\"Heat\"), scritto nel 1985 da William Goldman, che scrive anche la sceneggiatura del film.\nIl film \u00e8 il remake del film del 1986 \"Black Jack\" (\"Heat\") con Burt Reynolds.\nTrama.\nNick Wild (Jason Statham) \u00e8 un ex ufficiale dell'USAF, appassionato di blackjack, che per lavoro protegge i ricchi che vogliono avvicinarsi al mondo del gioco d'azzardo di Las Vegas, citt\u00e0 che lui stesso vorrebbe lasciare. Si \u00e8 infatti posto un obiettivo: guadagnare 500.000 dollari, trasferirsi in Corsica e comprarsi una barca a vela.\nUn giorno, Holly, una prostituta sua amica, viene violentata e pestata dal boss Danny DeMarco e da due suoi tirapiedi. La ragazza gli chiede aiuto in cerca di vendetta. Parallelamente Cyrus Kinnick, un ragazzo alla ricerca di una guardia del corpo, gli chiede di aiutarlo a vincere le proprie paure, ma Nick non prende la richiesta seriamente e si rifiuta.\nDopo una settimana, Nick entra nell'appartamento di Danny con la scusa di essere un messaggero del boss Baby e, dopo aver legato le due guardie del corpo, entra in scena Holly che ruba al gangster 50.000 dollari e per umiliarlo minaccia di castrarlo. La stessa notte, i due amici si dividono i soldi e si separano: lei parte per un posto lontano, lui va in un casin\u00f2 per rincorrere il sogno dei fantomatici 500.000 dollari. Nel casin\u00f2 incontra Cyrus, che passa tutta la sera ad osservarlo mentre Nick vince davvero il mezzo milione. Ma poi Nick si fa prendere la mano dal gioco e decide di rigiocarsi l'intera vincita, perdendo tutto.\nIl giorno dopo, Cyrus gli regala dei soldi e un biglietto aereo per la Corsica, dicendogli di aver imparato molto da lui, osservando il suo gioco la sera precedente. Nel frattempo Danny e alcuni dei suoi cercano di vendicarsi, ma Nick li uccide e parte verso la Corsica.\nProduzione.\nLe riprese del film sono iniziate all'inizio del 2013 a New Orleans, Louisiana. Simon West ha affermato che era stato lo stesso Statham a sviluppare il progetto \"forse nell'arco di cinque anni\". Inizialmente fu selezionato Brian De Palma per dirigere il film, ma alla fine venne scelto West.\nDistribuzione.\nIl film \u00e8 stato distribuito dalla Lions Gate Entertainment negli Stati Uniti in versione limitata e on demand il 30 gennaio 2015. Nelle sale cinematografiche italiane viene invece distribuito a partire dal 5 agosto 2015. \nAccoglienza.\nIl film ha incassato 6 milioni di dollari, contro i 30 milioni per il budget. Ha inoltre ricevuto delle recensioni negative dai critici cinematografici. Su Rotten Tomatoes registra un 32% di gradimento sulla base di 53 recensioni professionali. Betsy Sharkey del Los Angeles Times giudic\u00f2 il film \"prevedibile\"."}
{"id": "5241014", "revid": "287204", "url": "https://it.wikipedia.org/wiki?curid=5241014", "title": "Associazione Calcio Prato 1951-1952", "text": "Questa voce raccoglie le informazioni riguardanti l'Associazione Calcio Prato nelle competizioni ufficiali della stagione 1951-1952."}
{"id": "5241015", "revid": "1788047", "url": "https://it.wikipedia.org/wiki?curid=5241015", "title": "Associazione Calcio Rapallo Ruentes 1951-1952", "text": "Questa voce raccoglie le informazioni riguardanti l' Associazione Calcio Rapallo Ruentes nelle competizioni ufficiali della stagione 1951-1952."}
{"id": "5241019", "revid": "767487", "url": "https://it.wikipedia.org/wiki?curid=5241019", "title": "Take Them On, On Your Own", "text": "Take Them On, On Your Own \u00e8 il secondo album in studio del gruppo musicale alternative rock statunitense Black Rebel Motorcycle Club, pubblicato nel 2003."}
{"id": "5241020", "revid": "965985", "url": "https://it.wikipedia.org/wiki?curid=5241020", "title": "Howl (album)", "text": "Howl \u00e8 il terzo album in studio del gruppo musicale alternative rock statunitense Black Rebel Motorcycle Club, pubblicato nel 2005."}
{"id": "5241023", "revid": "767487", "url": "https://it.wikipedia.org/wiki?curid=5241023", "title": "Baby 81", "text": "Baby 81 \u00e8 il quarto album in studio del gruppo musicale alternative rock statunitense Black Rebel Motorcycle Club, pubblicato nel 2007."}
{"id": "5241030", "revid": "767487", "url": "https://it.wikipedia.org/wiki?curid=5241030", "title": "The Effects of 333", "text": "The Effects of 333 \u00e8 il quinto album in studio del gruppo musicale alternative rock statunitense Black Rebel Motorcycle Club, pubblicato nel 2008.\nSi tratta di un album strumentale pubblicato in maniera indipendente."}
{"id": "5241031", "revid": "47767", "url": "https://it.wikipedia.org/wiki?curid=5241031", "title": "Sant'Osea", "text": ""}
{"id": "5241034", "revid": "117598105", "url": "https://it.wikipedia.org/wiki?curid=5241034", "title": "Beat the Devil's Tattoo", "text": "Beat the Devil's Tattoo \u00e8 il sesto album in studio del gruppo musicale alternative rock statunitense Black Rebel Motorcycle Club, pubblicato nel 2010."}
{"id": "5241035", "revid": "767487", "url": "https://it.wikipedia.org/wiki?curid=5241035", "title": "Specter at the Feast", "text": "Specter at the Feast \u00e8 il settimo album in studio del gruppo musicale alternative rock statunitense Black Rebel Motorcycle Club, pubblicato nel 2013."}
{"id": "5241037", "revid": "173006", "url": "https://it.wikipedia.org/wiki?curid=5241037", "title": "Bit Yakini", "text": ""}
{"id": "5241040", "revid": "880789", "url": "https://it.wikipedia.org/wiki?curid=5241040", "title": "Autoritratto fotografico", "text": ""}
{"id": "5241043", "revid": "767487", "url": "https://it.wikipedia.org/wiki?curid=5241043", "title": "The Bled", "text": "I The Bled sono stati un gruppo musicale metalcore statunitense attivo dal 2001 al 2012.\nBiografia.\nIl gruppo si \u00e8 formato in Arizona nel 2001 e nello stesso anno ha pubblicato l'EP di debutto \"His First Crush\".\nDopo un altro EP, nel luglio 2003 \u00e8 uscito l'album d'esordio \"Pass the Flask\", prodotto da Beau Burchell.\nNella primavera del 2005 hanno registrato in California il loro secondo album, che \u00e8 uscito nell'agosto dello stesso anno ed \u00e8 stato prodotto da Mark Trombino.\nNel frattempo c'\u00e8 stato un cambio di bassista.\nIl terzo disco in studio \u00e8 uscito nel settembre 2007, seguito nel marzo 2010 da \"Heat Fetish\".\nNel febbraio 2012 la band ha tenuto un concerto con cui ha chiuso la propria attivit\u00e0 di gruppo.\nFormazione.\nLine-up finale\nMembri precedenti\nDiscografia.\nAlbum studio\nEP"}
{"id": "5241048", "revid": "149485", "url": "https://it.wikipedia.org/wiki?curid=5241048", "title": "Art\u00ebm Vol'vi\u010d", "text": "Carriera.\nClub.\nLa carriera di Art\u00ebm Vol'vi\u010d inizia nelle formazioni giovanili del , dove rimane fino all'esordio in prima squadra, avvenuto nella Superliga 2008-09. In seguito alla retrocessione del club di Ni\u017enevartovsk si trasferisce all', senza riuscire a ottenere risultati importanti nelle due annate di permanenza.\nDal campionato 2011-12 \u00e8 tesserato per la , societ\u00e0 con cui ottiene i primi successi della sua carriera: vince infatti la Coppa di Russia 2011 e la Champions League 2012-13; partecipa inoltre alla Coppa del Mondo per club 2013, competizione che chiude al secondo posto.\nNella stagione 2016-17 passa allo , con cui si aggiudica quattro Supercoppe russe, quattro Coppe di Russia, due Champions League, due scudetti e il campionato mondiale per club 2017.\nNazionale.\nNegli anni di carriera a Ni\u017enevartovsk ottiene le prime convocazioni nelle nazionali giovanili russe, con le quali partecipa a due campionati europei Under-20, ottenendo la medaglia di bronzo nell'edizione 2008, e a due mondiali Under-21.\nDal 2013 viene convocato dalla nazionale maggiore e conquista la medaglia d'oro nel campionato europeo e nella Grand Champions Cup; l'anno successivo partecipa al campionato mondiale in Polonia; negli anni successivi si aggiudica la medaglia d'oro al campionato europeo 2017 e alla Volleyball Nations League 2018.\nNel 2021 vince la medaglia d'argento ai Giochi della XXXII Olimpiade di Tokyo gareggiando con la squadra del Comitato Olimpico Russo sotto la sigla , a seguito dell'esclusione della Russia per la questione riguardante il doping di Stato."}
{"id": "5241050", "revid": "124735935", "url": "https://it.wikipedia.org/wiki?curid=5241050", "title": "The World Is a Thorn", "text": "The World Is a Thorn \u00e8 il quinto album in studio del gruppo musicale metalcore statunitense Demon Hunter, pubblicato nel 2010."}
{"id": "5241056", "revid": "64860", "url": "https://it.wikipedia.org/wiki?curid=5241056", "title": "Mediterraneo (Mango)", "text": "Mediterraneo \u00e8 una canzone di Mango del 1992, tratta dall'album \"Come l'acqua\". \nCon questa canzone il cantautore lucano partecipa a programmi Mediaset come Azzurro 1992, Festivalbar 1992 e Vota la voce 1992.\nScritta in coppia con Mogol, il paroliere l'ha definita \u00abuna delle canzoni pi\u00f9 belle della mia vita\u00bb. Nel 2005 la canzone verr\u00e0 inserita in \"Le storie di Mogol\". \nIl videoclip \u00e8 stato girato a Lampedusa.\nIrene Fargo ne ha fatto una cover nell'album \"Il cuore fa\" (2016)."}
{"id": "5241059", "revid": "287204", "url": "https://it.wikipedia.org/wiki?curid=5241059", "title": "Samsara (album)", "text": ""}
{"id": "5241067", "revid": "1494169", "url": "https://it.wikipedia.org/wiki?curid=5241067", "title": "Samsara (disambigua)", "text": ""}
{"id": "5241073", "revid": "71155", "url": "https://it.wikipedia.org/wiki?curid=5241073", "title": "Jumpin' Jack Flash (brano musicale)", "text": ""}
{"id": "5241079", "revid": "400694", "url": "https://it.wikipedia.org/wiki?curid=5241079", "title": "Tony Platt", "text": "\u00c8 noto per le sue collaborazioni con diversi artisti, tra cui Celtic Frost, AC/DC, Cheap Trick, Bob Marley, Iron Maiden, Shy, Buddy Guy, Foreigner, Sparks, Jazz Jamaica All Stars, Lillian Axe e Mot\u00f6rhead. Platt ha recentemente completato un album con il trio jazz The Bad Plus."}
{"id": "5241092", "revid": "767487", "url": "https://it.wikipedia.org/wiki?curid=5241092", "title": "Giuseppe Pino", "text": "Biografia.\nInizia a fotografare nel 1962, dopo aver frequentato a Milano la scuola di fotografia della Societ\u00e0 Umanitaria. Nel 1967 inizia la collaborazione con la rivista Panorama, terminata nel 1974 per intraprendere la carriera di freelance. Nel 1973 si trasferisce a New York, dove documenta gli interpreti del jazz. Rientra in Italia alla fine degli anni Ottanta per dedicarsi alla pubblicit\u00e0 e alla moda."}
{"id": "5241094", "revid": "729019", "url": "https://it.wikipedia.org/wiki?curid=5241094", "title": "Ugo Baduel", "text": "Biografia.\nUgo Baduel nacque in una agiata famiglia da padre perugino Giuseppe Baduel, avvocato e imprenditore nel mondo ceramiche, e da madre romana, la marchesa Anna Gavotti Verospi che diede una forte impronta alla formazione del figlio. Fu fratello di Fabrizia Baduel Glorioso . L'ambiente familiare filofascista in cui fu educato contribu\u00ec, prima e durante il secondo conflitto mondiale, a farlo crescere nei valori del ventennio fascista e secondo le consuetudini del mondo germanico.\nNella tensione ideale e morale degli anni del dopoguerra, Baduel si spost\u00f2 su posizioni cattoliche e in seguito divenne una fra le promesse del futuro quadro dirigente della DC, tanto da essere chiamato, non ancora ventenne, a dirigere il settimanale \"Lo studente d'Italia\", a cui collabor\u00f2 con una rubrica divenuta molto popolare, \u201cIl ragazzo dai capelli verdi\u201d. Ma, nonostante il brillante inizio e il promettente avvenire nella DC, Baduel decise di lasciare il partito giudicandolo \u00abtroppo affamato di potere\u00bb e di sospendere temporaneamente il coinvolgimento politico per concentrarsi nel lavoro di giornalista, recandosi a Palermo dove divenne redattore del quotidiano \"L'Ora\". Qualche tempo dopo si leg\u00f2 insieme ad altri giovani che vivevano le sue stesse inquietudini e che stavano maturando il suo medesimo itinerario ideale, e con altri dirigenti giovanili del partito cattolico quali Lucio Magri, Giuseppe Chiarante, Franco Boiardi e Umberto Zappulli dapprima si avvicin\u00f2 ai Cattolici comunisti, che avevano come riferimento Franco Rodano, poi assieme a Magri e Chiarante nel 1960 conflu\u00ec nel Partito Comunista Italiano.\nNel PCI entr\u00f2 in consonanza con la sinistra ingraiana, e a seguito degli eventi accaduti in Ungheria nel 1956 assunse una posizione critica nei confronti dell\u2019Unione Sovietica. Riprese la professione di giornalista scrivendo per il quotidiano \"L'Unit\u00e0\"; nel giornale comunista condusse coraggiose inchieste riguardanti argomenti sui quali si preferiva sorvolare, e che trattavano dello sfruttamento minorile, del caporalato, delle lotte bracciantili e del potere mafioso. Spedito alla redazione milanese per punizione dopo la sconfitta di Ingrao al congresso del 1966, fu scelto nel 1973 come braccio destro di Enrico Berlinguer per il quale fu prezioso resocontista, accompagnandolo anche in due viaggi, l'uno nell'Europa dell'Est, l'altro in America Latina e a Cuba, e rimanendo al fianco dello statista fino alla sua scomparsa. A lui fu affidato il compito di scrivere l'articolo che annunciava la morte di Berlinguer sull\u2019\"Unit\u00e0\" di marted\u00ec 12 giugno del 1984. E a lui si devono anche una biografia di Berlinguer per le Edizioni L'Unit\u00e0 e la collaborazione al film \"Berlinguer/la sua stagione\" di Ansano Giannarelli.\nBaduel \u00e8 morto di cancro nel 1989. Nello stesso anno, poco prima di morire, aveva scritto \"L'elmetto inglese\", romanzo autobiografico che tratta della seconda guerra mondiale vista con gli occhi di un bambino di sei anni che diventa adolescente nel momento pi\u00f9 turbolento della recente storia d'Italia. Laura Lilli, che il giornalista aveva sposato in seconde nozze, lo ha pubblicato postumo nel 1992, presso Sellerio Editore."}
{"id": "5241105", "revid": "287204", "url": "https://it.wikipedia.org/wiki?curid=5241105", "title": "Split (album)", "text": ""}
{"id": "5241119", "revid": "1305772", "url": "https://it.wikipedia.org/wiki?curid=5241119", "title": "Waiting for a Girl Like You", "text": "Waiting for a Girl like You \u00e8 una ballad pubblicata dai Foreigner nel 1981. Si contraddistingue per il sottofondo di sintetizzatori eseguiti da un allora poco conosciuto Thomas Dolby.\nScritta da Mick Jones e Lou Gramm, \u00e8 stato il secondo singolo estratto dall'album \"4\". \u00c8 diventata una delle canzoni pi\u00f9 famose della band, raggiungendo la seconda posizione della Billboard Hot 100 e il primo posto della Mainstream Rock Songs. Ha inoltre raggiunto la quinta posizione nella Hot Adult Contemporary Tracks. Nel Regno Unito, la canzone si \u00e8 posizionata all'ottavo posto in classifica, diventando la prima hit dei Foreigner capace di entrare nella top 10 della Official Singles Chart.\n\u00c8 stata classificata alla posizione numero 90 nella lista delle \"100 canzoni di maggior successo nella Hot 100\" stilata da \"Billboard\". Appare inoltre alla posizione numero 57 nella lista delle \"100 pi\u00f9 grandi canzoni d'amore\" stilata da VH1.\nStoria.\n\"Waiting for a Girl Like You\" ebbe un andamento particolare nella Billboard Hot 100, stabilendo il record di 10 settimane alla numero due della Billboard Hot 100 (superato da \"Exhale\" di Whitney Houston nel 1995), senza tuttavia mai raggiungere la cima della classifica. Apparso per la prima volta nella Hot 100 il 10 ottobre 1981, il singolo raggiunse la seconda posizione la settimana del 28 novembre, venendo tenuto lontano dal primo posto per nove settimane consecutive da \"Physical\" di Olivia Newton-John, e successivamente da \"I Can't Go for That (No Can Do)\" di Hall &amp; Oates per una decima settimana il 30 gennaio 1982.\nPrima della pubblicazione di questa canzone come singolo, i Foreigner erano considerati principalmente un gruppo hard rock, per cui venivano passati quasi solo nelle radio rock. Anche a causa del suo stile musicale pi\u00f9 \"morbido\" e orecchiabile, diverse stazioni di adult contemporary cominciarono a passare questa canzone, rendendo famosa la band anche verso una fetta di pubblico diversa da quella loro abituale. \"Waiting for a Girl Like You\" \u00e8 stata quindi fondamentale nell'esporre i gruppi rock ad un pubblico pi\u00f9 ampio."}
{"id": "5241121", "revid": "921573", "url": "https://it.wikipedia.org/wiki?curid=5241121", "title": "Ursula Karven", "text": "Biografia.\nUrsula Ganzenm\u00fcller, in seguito noto con il nome d'arte di Ursula Karven, nasce ad Ulma, nel Baden-W\u00fcrttemberg, il 17 settembre 1964. Poco pi\u00f9 che adolescente, si trasferisce negli Stati Uniti per studiare recitazione presso il Lee Strassberg Institute di Los Angeles e New York.\nIl debutto sul grande schermo arriva nel 1984, all'et\u00e0 di 20 anni, con la partecipazione al film \"Ein irres Feeling\", diretto da Nikolas M\u00fcllersch\u00f6n.\nNel 1986, compare per la prima volta in tv in un episodio della tredicesima stagione della serie televisiva \"L'ispettore Derrick\", episodio intitolato \"Il testimone oculare\" (\"Der Augenzeuge\").\nNel 1994 \u00e8 nel cast principale della serie televisiva \"Elbflorenz\", dove interpreta il ruolo di Katja B\u00f6hling. Nello stesso anno, sposa il produttore cinematografico James Veres, assieme al quale si trasferisce a Los Angeles e dal quale avr\u00e0 tre figli, Christopher (che nasce nel 1994), Daniel (che nasce nel 1997) e Liam Taj (che nasce nel 2003).\nIl 2001 la vede protagonista di vari film, quali la commedia \"Club der gr\u00fcnen Witwen\", il thriller erotico \"Holiday Affairs\" e la commedia \"Vater braucht eine Frau\".\nNel giugno di quell'anno, la vita di Ursula Karven \u00e8 per\u00f2 anche sconvolta da una tragedia familiare, la morte del figlio di 4 anni Daniel, che annega nella piscina della villa del musicista Tommy Lee (marito di Pamela Anderson) a Santa Monica durante una festa di compleanno. Lee, finito sotto processo per negligenza, viene in seguito assolto dall'accusa.\nL'anno successivo torna al cinema dedicandosi al film \"Impatto criminale\". In seguito, dal 2005 al 2008, recita nella serie televisiva \"Tatort\", dove interpreta il ruolo del giudice Wanda Wilhelmi, ovvero la fidanzata del Commissario Capo Jan Casstorff (interpretato da Robert Atzorn), mentre nel 2006, \u00e8 protagonista della serie televisiva \"M.E.T.R.O. - Ein Team auf Leben und Tod\", dove interpreta il ruolo di Katharina Hansen.\nNel 2008 si separa da James Veres e due anni dopo si trasferisce da Maiorca, dove abitava, a Berlino assieme al figlio pi\u00f9 giovane Liam Taj.\nNel 2012, a 47 anni, posa per le copertine della rivista \"Playboy\".\nL'anno seguente \u00e8 protagonista del film per la TV \"Non con me tesoro\" (\"Nicht mit mir, Liebling\"). Nella pellicola, diretta da Thomas Nennstiel, l'attrice interpreta il ruolo di Nina von der Heyden.\nIn seguito, tra il 2014 e il 2016, \u00e8 protagonista, nel ruolo di Alicia Charles, di una trilogia di film TV tratta dai romanzi di Katie Fforde."}
{"id": "5241123", "revid": "212348", "url": "https://it.wikipedia.org/wiki?curid=5241123", "title": "Doug McKay (hockeista su ghiaccio 1929)", "text": "Biografia.\nNella sua carriera ha giocato perlopi\u00f9 in International Hockey League (con le maglie di due squadre di Detroit, Detroit Brights Goodyears e Detroit Auto Club) ed in American Hockey League (con gli Indianapolis Capitals).\nCoi Capitals ha vinto la Calder Cup del 1950. In quello stesso anno ha disputato il suo unico incontro in NHL, con i Detroit Red Wings, nel corso dei vittoriosi playoff per la Stanley Cup. Il suo nome non \u00e8 stato materialmente inciso sulla Stanley Cup, ma ne avrebbe avuto diritto: \u00e8 uno dei due soli giocatori (l'altro \u00e8 Chris Hayes) ad aver vinto la coppa pur disputando un solo incontro in NHL. Assieme al compagno di squadra Gordon Haidy vanta poi anche il primato di aver vinto Stanley Cup e Calder Cup nella stessa stagione.\nTra gli anni settanta e gli anni ottanta ha allenato, vincendo un'edizione della International Hockey League quando guidava i Kalamazoo Wings.\nVita privata.\nAnche il figlio, chiamato Doug come il padre, \u00e8 divenuto un allenatore di hockey su ghiaccio, attivo soprattutto in campionati europei, dopo una breve carriera da giocatore."}
{"id": "5241124", "revid": "16758", "url": "https://it.wikipedia.org/wiki?curid=5241124", "title": "Douglas McKay (hockeista su ghiaccio 1929)", "text": ""}
{"id": "5241125", "revid": "16758", "url": "https://it.wikipedia.org/wiki?curid=5241125", "title": "Douglas Alvin McKay", "text": ""}
{"id": "5241126", "revid": "69575585", "url": "https://it.wikipedia.org/wiki?curid=5241126", "title": "Anicet Charles Gabriel Lemonnier", "text": ""}
{"id": "5241138", "revid": "767487", "url": "https://it.wikipedia.org/wiki?curid=5241138", "title": "Il porto delle tentazioni", "text": "Il porto delle tentazioni (\"Temptation Harbour\") \u00e8 un film del 1947 diretto da Lance Comfort.\nIl film, tratto dal romanzo \"L'Homme de Londres\" (1934) di Georges Simenon, \u00e8 stato presentato in concorso alla 8\u00aa Mostra internazionale d'arte cinematografica di Venezia."}
{"id": "5241140", "revid": "256896", "url": "https://it.wikipedia.org/wiki?curid=5241140", "title": "IUC", "text": ""}
{"id": "5241141", "revid": "106908", "url": "https://it.wikipedia.org/wiki?curid=5241141", "title": "Lemonnier", "text": ""}
{"id": "5241145", "revid": "767487", "url": "https://it.wikipedia.org/wiki?curid=5241145", "title": "Operazione ricchezza", "text": "Operazione ricchezza \u00e8 un film italiano del 1967, diretto da Vittorio Musy Glori.\nTrama.\nBattista Palumbo, uomo ricchissimo, dirige tutto il mercato di una piccola localit\u00e0 del napoletano, il suo cruccio \u00e8 Concetta, detta \"Ricchezza\" , venditrice indipendente che lui non \u00e8 mai riuscita a domare. Quando ella muore, sua figlia Maria si accorge che in realt\u00e0 la ricchezza di sua madre era fatta di poche lire, orgogliosa rifiuta l'aiuto di Giannino, suo innamorato e le offerte del venale Battista, il quale, ignaro delle reali condizioni economiche di Maria, vuole darla in sposa a suo figlio."}
{"id": "5241146", "revid": "124123", "url": "https://it.wikipedia.org/wiki?curid=5241146", "title": "Thomas Brown (naturalista)", "text": "Divenne conservatore del Museo di Manchester nel 1838. Scrisse numerosi libri di storia naturale riguardanti soprattutto le conchiglie. Fu membro della Societ\u00e0 linneana di Londra e delle societ\u00e0 Werneriana, Kirwaniana e Frenologica. Fu inoltre presidente della Royal Physical Society.\nAlcide Dessalines d'Orbigny (1802-1857) gli dedic\u00f2 la conchiglia \"Zebina browniana\" nel 1842."}
{"id": "5241150", "revid": "343572", "url": "https://it.wikipedia.org/wiki?curid=5241150", "title": "Jacopo Balmes", "text": ""}
{"id": "5241152", "revid": "767487", "url": "https://it.wikipedia.org/wiki?curid=5241152", "title": "Societ\u00e0 Polisportiva Ars et Labor 2003-2004", "text": "Questa pagina raccoglie le informazioni riguardanti la Societ\u00e0 Polisportiva Ars et Labor nelle competizioni ufficiali della stagione 2003-2004.\nStagione.\nLa stagione 2003-2004 della SPAL inizia all'insegna dell'incertezza e delle difficolt\u00e0 economiche. Da marzo il proprietario della societ\u00e0 Paolo Fabiano Pagliuso \u00e8 alle prese con una delicata vicenda giudiziaria personale, che in seguito lo vedr\u00e0 assolto, ed i suoi beni sono sequestrati dalle autorit\u00e0.\nAlla guida della squadra resta Giuliano Sonzogni, che viene esonerato a ottobre dopo otto giornate con i biancazzurri sul fondo della classifica. Il suo posto \u00e8 preso da Gian Cesare Discepoli, perfetto conoscitore della piazza e molto apprezzato nell'ambiente. Il nuovo tecnico con una serie di risultati positivi porta la squadra alle soglie dei play-off. La societ\u00e0, alle prese con problemi economici, a gennaio deve cedere Marco Aurellio e Gianluca Temelin: il ritorno di Fabio Artico compensa solo parzialmente l'operazione, alla lunga la squadra ne risente uscendo dalla lotta per gli spareggi promozione, piazzandosi al nono posto."}
{"id": "5241156", "revid": "599013", "url": "https://it.wikipedia.org/wiki?curid=5241156", "title": "Aplogruppo J (Y-DNA)", "text": "In Genetica umana l'aplogruppo J (12f2.1, M304, P209, S6, S34, S35) del cromosoma Y \u00e8 un aplogruppo del cromosoma Y umano, ramo del macro aplogruppo IJK, ed il pi\u00f9 importante tra i popoli del Vicino Oriente, ovvero quello del cosiddetto \"Abramo genetico\".\nAlbero filogenetico dell'aplogruppo J (cromosoma Y).\nY, il cosiddetto \"'Adamo ancestrale'\"\nStoria.\nL'aplogruppo J \u00e8 legato, fin dall'et\u00e0 del ferro, alle grandi migrazioni ed \u00e8 collegato alle popolazioni semitiche. La linea capostipite sorse, probabilmente nella penisola arabica, fra i 31.700 ed 12.800 anni fa.\nPrincipali sub-cladi dell'aplogruppo J.\nLe principali sub-cladi dell'aplogruppo J sono: J-M267 (J1) e J-M172 (J2). \nMentre il gruppo J1 rappresents il ramo mediorientale meridionale/arabico, ed \u00e8 quello del cosiddetto \"Ismaele genetico\", quello J2 rappresenta il ramo mediorientale settentrionale/anatolico, ed \u00e8 quello del cosiddetto \"Israele genetico\".\nFilogenesi dei sub-cladi.\nJ M304/Page16/PF4609, 12f2.1, CTS26/PF4489, CTS687/PF4503, CTS852/PF4504, CTS1033/PF4507, CTS1068/PF4508, CTS1250/PF4510/YSC0001255, CTS1561/PF4534, CTS2042/PF4536, CTS2769/PF4538, CTS3543/PF4540/YSC0001268, CTS3732/PF4541, CTS3872/PF4542, CTS3936/PF4543/YSC0001275, CTS4204/PF4545/YSC0001278, CTS4349/PF4547, CTS4356/PF4548, CTS4937/PF4549, CTS5280/PF4550, CTS5426/PF4552, CTS5545/M3163/PF4554/YSC0001284, CTS5628/PF4555, CTS5678/PF4556, CTS5691/PF4557, CTS5934, CTS6958/PF4561, CTS7028/PF4562, CTS7229/PF4563/YSC0001286, CTS7483/PF4565, CTS7565/M5960/PF4566, CTS7738/PF4568, CTS7832/PF4569, CTS8078/PF4570, CTS8160/PF4571, CTS8938/PF4577, CTS8974/PF4578, CTS9533/PF4582, CTS9877/PF4583, CTS10446/PF4586, CTS10858/PF4612, CTS11211/PF4614, CTS11291/PF4615, CTS11571/PF4617, CTS11750/PF4618/YSC0001250, CTS11765/PF4620, CTS11787/PF4621/YSC0001251, CTS12047/YSC0001253, CTS12683/PF4623, CTS12887/PF4624, CTS12913/PF4625, F1167/PF4516/YSC0001296, F1168/PF4517, F1181/PF4518/S35, F1381/PF4520, F1632/YSC0001301, F1633, F1634/PF4523/YSC0001302, F1744/S4968/YSC0001303, F1826, F1973/PF4546/YSC0001304, F2114/PF4551, F2116/PF4553/YSC0000785, F2174/PF4558/YSC0001305, F2390/PF4560, F2502/PF4564, F2707/PF4573, F2746/YSC0001309, F2769/PF4576, F2817/PF4579, F2839/PF4580, F2973/PF4585/YSC0001312, F3074/PF4587/YSC0001313, F3119/PF4588, F3138/PF4590, F3176/PF4592/YSC0001314, F3347/PF4608/YSC0001315, F3358/PF4611/YSC0001316, F4072/PF4509/S34, F4299/PF4589, F4300, FGC1599/S23720/Z7822, FGC1600/Z7805, FGC1601/Z7809, FGC1604/Z7814, FGC1605/Z7807, FGC1606/Z7810, FGC1607/Z7803, FGC1609/Z7816, FGC2789/Z7808, FGC2791/Z7821, FGC3271/S13155/Z7815, FGC7618/Z7811, L60/PF4537/S6, L134/PF4539, L778/PF4616/YSC0000236, M10434/S10188, P209/PF4584, PF4491, PF4492, PF4494, PF4495, PF4497, PF4498, PF4505/YSC0000064, PF4506/YSC0000066, PF4511/YSC0001321, PF4513, PF4515, PF4519, PF4521, PF4524, PF4528, PF4529, PF4530, PF4532, PF4533, PF4535/YSC0000165, PF4567/YSC0000197, PF4572, PF4575, PF4591, PF4593, PF4594, PF4595, PF4596/Z2442, PF4598, PF4602/YSC0001323, PF4603, PF4605, PF4606, PF4607, PF4619/YSC0000239, PF4622, S19861/Z6326, S22619/Z7820, YSC0000228, Z7802, Z7817, Z7818, Z7829, Z7830, Z16989"}
{"id": "5241159", "revid": "436907", "url": "https://it.wikipedia.org/wiki?curid=5241159", "title": "The Lovers Are Losing", "text": "The Lovers Are Losing \u00e8 un singolo del gruppo musicale britannico Keane, pubblicato il 20 ottobre 2008 come secondo estratto dal terzo album in studio \"Perfect Symmetry\".\nPubblicazione.\nIl 15 settembre 2008 il gruppo ha rivelato la copertina del singolo, mentre il giorno successivo \u00e8 stato trasmesso in anteprima il 16 settembre 2008 su BBC Radio 1."}
{"id": "5241160", "revid": "1226", "url": "https://it.wikipedia.org/wiki?curid=5241160", "title": "Eretteo (tempio)", "text": ""}
{"id": "5241163", "revid": "547034", "url": "https://it.wikipedia.org/wiki?curid=5241163", "title": "Statistiche e record di Ken Rosewall", "text": "In questa pagina sono riportate le statistiche e i record realizzati da Ken Rosewall durante la sua carriera tennistica.\nRisultati in progressione.\nKen Rosewall \u00e8 diventato un tennista professionista nel 1957 e non ha potuto partecipare a 45 tornei del Grande Slam fino all'inizio dell'era Open nel 1968. Sommando i tornei del Grande Slam e del Pro Slam Rosewall ha vinto 23 titoi. Ha un record di 246-46 con una percentuale di vittorie del 84.24% in 28 anni di carriera."}
{"id": "5241178", "revid": "1442080", "url": "https://it.wikipedia.org/wiki?curid=5241178", "title": "Dallas Cowboys 1981", "text": "La stagione dei Dallas Cowboys \u00e8 stata la 22\u00aa della franchigia nella National Football League. La squadra termin\u00f2 come l'anno precedente con un record di 12-4 tornando a vincere la propria division dopo sei stagioni. Per il secondo anno consecutivo fu eliminata nella finale della NFC con il famoso passaggio di Joe Montana per Dwight Clark, passato alla storia come \"The Catch\"."}
{"id": "5241184", "revid": "729019", "url": "https://it.wikipedia.org/wiki?curid=5241184", "title": "Tablas (Filippine)", "text": "Tablas \u00e8 la maggiore delle isole che costituiscono la provincia di Romblon nelle Filippine. Il nome dell'isola \u00e8 di origine spagnola. Prima della colonizzazione, Tablas era nota come \"Osigan\". All'epoca del primo contatto con gli Occidentali, \"Osigan\" aveva una popolazione di duecentocinquanta abitanti che vivevano in piccoli villaggi. Gli abitanti dell'isola erano dediti per lo pi\u00f9 alla produzione di cera.\nOdiongan, sulla costa centro-occidentale dell'isola, \u00e8 un porto importante e la maggiore municipalit\u00e0 di Romblon in termini di popolazione. Dal punto di vista amministrativo, Tablas \u00e8 suddivisa nelle municipalit\u00e0 di Alcantara, Calatrava, Ferrol, Looc, Odiongan, San Agustin, San Andres, Santa Fe e Santa Maria.\nGeografia.\nL'isola \u00e8 situata circa 50 km a est della punta meridionale di Mindoro. La punta settentrionale di Tablas \u00e8 a circa 12 km di distanza da Romblon. Con i suoi 665 m, il monte Payaopao (indicato sulle vecchie mappe come monte Tablas), all'estremit\u00e0 nord-orientale, \u00e8 la vetta pi\u00f9 alta dell'isola e la seconda cima pi\u00f9 elevata della provincia (dopo il monte Guiting-Guiting).\nUna catena centrale di colline ricoperte da foresta pluviale attraversa Tablas per l'intera lunghezza. La costa occidentale \u00e8 formata dalle pendici occidentali della catena centrale, ed \u00e8 stretta e ben definita. Le vette nella parte centrale dell'isola misurano 480-600 m. Al centro dell'isola vi \u00e8 il monte Bitaogan (660 m), che appare come una sporgenza arrotondata visto da est a ovest e come una sporgenza acuta se visto da nord a sud. Il monte Lunas, alle spalle della baia di Looc, \u00e8 una cresta nera alta 474 m, lunga e tondeggiante vista da est a ovest e acuta da nord a sud; dopo di esso la catena si interrompe creando il passo che collega la baia di Looc alla citt\u00e0 di Alcantara sulla costa orientale. La parte meridionale di Tablas \u00e8 costituita da un gruppo di numerose colline di forma conica, tutte spoglie a eccezione dei monti Malbug (276 m) e Calaton (255 m), sulla costa orientale, che sono ricoperti da una fitta giungla. La linea costiera \u00e8 ricoperta prevalentemente da formazioni di mangrovie, con molte spiagge di sabbia corallina e alcune falesie calcaree. La barriera corallina che cinge l'isola \u00e8 continua tranne che al largo di capo Guinauayan.\nSull'isola non sono presenti buoni approdi naturali, fatta eccezione della baia di Looc, una larga insenatura lungo la costa occidentale, ma approdi sicuri si trovano su entrambi i lati dell'isola, a seconda delle stagioni.\nCapo Cabalian, l'estremit\u00e0 meridionale di Tablas, \u00e8 basso e sabbioso e difficile da distinguere di notte, tanto che durante il periodo coloniale americano vi \u00e8 stato edificato un faro."}
{"id": "5241189", "revid": "329581", "url": "https://it.wikipedia.org/wiki?curid=5241189", "title": "Nutrizio", "text": ""}
{"id": "5241197", "revid": "124735962", "url": "https://it.wikipedia.org/wiki?curid=5241197", "title": "True Defiance", "text": "True Defiance \u00e8 il sesto album in studio del gruppo musicale metalcore statunitense Demon Hunter, pubblicato nel 2012."}
{"id": "5241200", "revid": "122259266", "url": "https://it.wikipedia.org/wiki?curid=5241200", "title": "The Last Rose of Summer (poesia)", "text": "The Last Rose of Summer \u00e8 una poesia di Thomas Moore composto nel 1805 mentre si trovava al Jenkinstown Park, nella contea irlandese di Kilkenny. La poesia \u00e8 scritto per una melodia tradizionale chiamata \"Aislean an Oigfear\" o \"The Young Man's Dream\", trascritta da Edward Bunting nel 1792 basandosi su una esecuzione dell'arpista Donnchadh \u00d3 H\u00e1msaigh (Denis Hempson) al Belfast Harp Festival. La poesia e la musica vennero pubblicati insieme nel dicembre del 1813, nel quinto volume di una raccolta di opere di Moore intitolata \"A Section of Irish Melodies.\"\nAdattamenti.\nMusica classica.\nLudwig van Beethoven ha composto un tema con tre variazioni per flauto e pianoforte (op. 105) basato sulla musica della poesia. Mauro Giuliani ha composto delle variazioni per chitarra, nella raccolta \"Sei arie nazionale irlandesi\" (op. 125 n. 2), mentre Felix Mendelssohn ha composto su essa la Fantasia in mi maggiore (op. 15, 1827?, pubblicata a Londra nel 1830).\nFriedrich von Flotow ha impiegato una traduzione in tedesco della poesia nella sua opera \"Martha\", rappresentata per la prima volta a Vienna nel 1847, nella quale \u00e8 l'aria (\"Letzte Rose\") preferita da Lady Harriet, personaggio dell'opera. Nella traduzione in lingua italiana del libretto \u00e8 resa come \"Qui sola, virgin rosa\".\nHeinrich Wilhelm Ernst ha composto delle variazioni per violino solo sulla musica della poesia, realizzando una composizione tecnicamente molto impegnativa da eseguire.\nLa cantante Luisa Tetrazzini apr\u00ec con \"The Last Rose of Summer\" il noto concerto che tenne gratuitamente per le strade di San Francisco nella vigilia di Natale del 1910.\nBenjamin Britten ha composto un arrangiamento nel 1957, come parte di una serie di canti tradizionali.\nMusica popolare.\nLa canzone \"Black Muddy River\" dei Grateful Dead fa riferimento a questa poesia. I Clannad hanno inserito la canzone nel loro album \"Crann \u00dall\". Sarah Brightman l'ha incisa nel suo album \"The Trees They Grow So High\". Viene cantata da M\u00e9av N\u00ed Mhaolchatha e Hayley Westenra, del gruppo Celtic Woman. Chlo\u00eb Agnew l'ha incisa nell'album che porta il suo nome. In \"\" l'ha cantata con N\u00ed Mhaolchatha, Westenra e Lynn Hilary. Agnew e Hilary hanno eseguito la stessa versione nel tour \"Isle Of Hope\", mentre la versione a solo di N\u00ed Mhaolchatha\u00e8 inclusa nel suo album \"Celtic Journey\".\nI Judas Priest hanno registrato nel loro album Sin After Sin una canzone intitolata \"Last Rose of Summer\", che tratta l'amore inappagato, e anche Tom Waits ha incluso una canzone intitolata \"The Last Rose of Summer\" nell'album \"The Black Rider\".\nVersioni della canzone sono state incise da Fionnuala Sherry (in Songs From Before) e Laura Wright (in \"The Last Rose\").\nNel 1964, nell'album Broadway-Blues-Ballads, Nina Simone incide una sua struggente versione del testo di Thomas Moore.\nRiferimenti letterari.\nLa poesia \u00e8 menzionata nel romanzo \"La stella del Sud\" di Jules Verne e in \"La Pietra di Luna\" di Wilkie Collins. La canzone \u00e8 citata da James Joyce nell\"Ulisse\".\nRiferimenti popolari.\nNella serie tv The Walking Dead (9x01) Alden, uno degli abitanti di Hilltop (interpretato da Callan McAuliffe) canta \"The Last Rose of Summer\" al funerale del figlio del fabbro Ken."}
{"id": "5241201", "revid": "1632387", "url": "https://it.wikipedia.org/wiki?curid=5241201", "title": "Extremist", "text": "Extremist \u00e8 il settimo album in studio del gruppo musicale metalcore statunitense Demon Hunter, pubblicato nel 2014."}
{"id": "5241203", "revid": "380453", "url": "https://it.wikipedia.org/wiki?curid=5241203", "title": "Janeliss Torres", "text": "Gioca nel ruolo di centrale nelle .\nCarriera.\nClub.\nLa carriera di Janeliss Torres inizia quando per motivi di studio si trasferisce negli Stati Uniti d'America, dove gioca per la squadra della nella NCAA Division I dal 2009 al 2012. Nella stagione 2013 inizia la carriera professionistica nella Liga de Voleibol Superior Femenino, vestendo la maglia delle : gioca da titolare a partire dalla stagione seguente, raggiungendo la finale scudetto e venendo premiata come miglior esordiente.\nNel campionato 2014-15 va a giocare in Spagna, nella Superliga Femenina de Voleibol, con l': al termine degli impegni col suo club, ritorna alle per il finale del campionato 2015, restandovi legata fino alla stagione 2017. Torna in campo nel finale della Liga de Voleibol Superior Femenino 2019 con le .\nNazionale.\nNell'estate del 2014 fa il suo esordio nella nazionale portoricana in occasione del World Grand Prix e, in seguito, si aggiudica la medaglia di bronzo alla Coppa panamericana 2017."}
{"id": "5241207", "revid": "599013", "url": "https://it.wikipedia.org/wiki?curid=5241207", "title": "Massimo Friso", "text": "Carriera.\nClub.\nInizia nelle giovanili del Petrarca, per diventare poi nel 1988 allenatore della prima squadra in Serie B2.\nNel 1994 si trasferisce a Pistoia come assistente, per diventare poi nel 1997 allenatore della prima squadra in Serie A1.\nQuindi guida Mestre, Forl\u00ec, Arezzo e Ferentino, prima di tornare a Padova alla guida della Virtus.\nNazionali.\nSi \u00e8 occupato anche del settore squadre nazionali e nel 1992 ha partecipato ai Giochi del Mediterraneo."}
{"id": "5241217", "revid": "599013", "url": "https://it.wikipedia.org/wiki?curid=5241217", "title": "Fabio Fabiano", "text": "Carriera.\nInizia ad allenare nelle giovanili del Petrarca nel 1954 vincendo tre campionati veneti con la formazione allievi.\nNel 1968 guida il Petrarca in Serie A.\nSuccessivamente \u00e8 tornato ad allenare le giovanili del Petrarca.\nOnorificenze.\n\u00c8 allenatore benemerito della Federazione Italiana Pallacanestro dal 2003."}
{"id": "5241224", "revid": "16758", "url": "https://it.wikipedia.org/wiki?curid=5241224", "title": "Denis Joseph Germain Stanislaus Brodeur", "text": ""}
{"id": "5241225", "revid": "1573940", "url": "https://it.wikipedia.org/wiki?curid=5241225", "title": "STCC 2013", "text": "La stagione 2013 dello Scandinavian Touring Car Championship \u00e8 stata la quarta edizione del campionato e la prima dalla fusione con TTA \u2013 Racing Elite League. \u00c8 iniziata il 10 maggio al Ring Knutstorp ed \u00e8 terminata il 20 settembre a Mantorp Park."}
{"id": "5241232", "revid": "486946", "url": "https://it.wikipedia.org/wiki?curid=5241232", "title": "STCC", "text": ""}
{"id": "5241239", "revid": "69578250", "url": "https://it.wikipedia.org/wiki?curid=5241239", "title": "Caucasus Indicus", "text": ""}
{"id": "5241240", "revid": "838137", "url": "https://it.wikipedia.org/wiki?curid=5241240", "title": "Gyula M\u00e1ndi", "text": "Carriera.\nGiocatore.\nClub.\nInizi\u00f2 la carriera da calciatore nel Ferencv\u00e1ros, con cui per\u00f2 in tre stagioni non riusci mai a ritagliarsi un posto da titolare. Pass\u00f2 allora ai rivali cittadini del MTK Budapest, a cui avrebbe legato il suo nome in maniera indissolubile. Si ritrov\u00f2 infatti parte di una squadra fortissima, di cui facevano parte molti dei migliori giocatori ungheresi del periodo, e che gi\u00e0 prima del suo arrivo aveva vinto 4 campionati di fila. M\u00e1ndi si impose subito come terzino titolare, e o rimase per tutti i 6 anni seguenti nei quali l'MTK continu\u00f2 a dominare il campionato (perse solo 9 incontri in totale e ottenne in tutte le stagioni il titolo di campione).\nCon l'introduzione del calcio professionistico la squadra venne rinominata \"MTK Hung\u00e1ria\" e M\u00e1ndi ne rimase uno dei pilastri. Pur rimanendo una delle compagini pi\u00f9 forti del paese vide interrotto il suo dominio assoluto e M\u00e1ndi ebbe occasione di vincere soltanto altri tre titoli nazionali (1928\u201329, 1935\u201336, 1936\u201337) prima del ritiro, avvenuto a 38 anni nel 1937.\nNazionale.\nDebutt\u00f2 in nazionale nel 1921 contro la Germania. Anche l\u00ec divenne subito titolare fisso, solitamente a fianco di K\u00e1roly Fogl. Nel 1924 ebbe occasione di partecipare ai Giochi Olimpici, dove l'Ungheria part\u00ec con buone ambizioni ma venne eliminata di sorpresa dall'Egitto al secondo turno. M\u00e1ndi fu in campo in entrambe le partite giocate dai suoi nella competizione. A causa di un infortunio al ginocchio torn\u00f2 a giocare con regolarit\u00e0 in Nazionale solo a partire dal 1929 e gioc\u00f2 alcune partite sia in occasione della Coppa Internazionale 1927-1930 che di quella 1931-1932.\nAllenatore.\nDopo il ritiro lavor\u00f2 per la Federazione fino al 1950, quando venne formalmente nominato allenatore della nazionale. Fu in realt\u00e0 soltanto \"allenatore di campo\", subordinato alle decisioni di Guszt\u00e1v Sebes che, forte della carica di vice.ministro dello sport, pianific\u00f2 e gest\u00ec interamente il leggendaria Squadra d'oro. Dopo la dissoluzione di quella squadra a causa della Rivoluzione ungherese del 1956 si trasfer\u00ec in Sud America ad allenare l'Am\u00e9rica di Rio de Janeiro, senza ottenere risultati soddisfacenti. Fu poi ct della nazionale israeliana, che port\u00f2 al secondo posto nella Coppa d'Asia 1960."}
{"id": "5241241", "revid": "287204", "url": "https://it.wikipedia.org/wiki?curid=5241241", "title": "Kypello Ellados 1988-1989", "text": "La Coppa di Grecia 1988-1989 \u00e8 stata la 47\u00aa edizione del torneo. La competizione \u00e8 terminata il 11 maggio 1989. Il ha vinto il trofeo per la undicesima volta, battendo in finale il Pani\u014dnios."}
{"id": "5241242", "revid": "287204", "url": "https://it.wikipedia.org/wiki?curid=5241242", "title": "Gyula Mandi", "text": ""}
{"id": "5241243", "revid": "767487", "url": "https://it.wikipedia.org/wiki?curid=5241243", "title": "Franco Flamini", "text": "Contribu\u00ec assieme a Fabio Presca e a Padre Luigi Pretto a fondare presso il \"Collegio Antonianum\" dei Gesuiti a Padova la sezione Pallacanestro dell'Unione Sportiva Petrarca.\nCarriera.\nInizia a giocare a Pallacanestro a Trieste. Approdato a Padova contribu\u00ec a fondare e allen\u00f2 il Petrarca portandolo fino alla Serie A.\nCollabor\u00f2 anche con la rivista \"L'allenatore\" e il Resto del Carlino."}
{"id": "5241247", "revid": "4175", "url": "https://it.wikipedia.org/wiki?curid=5241247", "title": "Luigi Pretto", "text": "\u00c8 noto nell'ambiente sportivo padovano e nazionale per essere stato uno degli uomini di punta dell'Unione Sportiva Petrarca.\nBiografia.\nContribu\u00ec assieme a Fabio Presca e Franco Flamini a fondare presso il \"Collegio Antonianum\" dei Gesuiti a Padova la sezione Pallacanestro dell'Unione Sportiva Petrarca.\nNel 1979 fu chiamato a Milano come rettore dell'Istituto Leone XIII."}
{"id": "5241251", "revid": "1924342", "url": "https://it.wikipedia.org/wiki?curid=5241251", "title": "2014 Forest Hills Drive", "text": "2014 Forest Hills Drive \u00e8 il terzo album dell'artista hip hop J. Cole, pubblicato il 9 dicembre 2014 per Dreamville, Rocnation e Columbia Records.\nCole ha prodotto la maggior parte delle canzoni. I singoli sono \"Apparently\", \"G.O.M.D.\" e \"Wet Dreamz\".\nIl titolo fa riferimento all'indirizzo della sua vecchia casa (riacquistata recentemente), dove \u00e8 cresciuto con la madre, il fratello ed il padre adottivo."}
{"id": "5241254", "revid": "1305772", "url": "https://it.wikipedia.org/wiki?curid=5241254", "title": "Pretto", "text": ""}
{"id": "5241263", "revid": "287204", "url": "https://it.wikipedia.org/wiki?curid=5241263", "title": "Samsara (film)", "text": ""}
{"id": "5241264", "revid": "158913", "url": "https://it.wikipedia.org/wiki?curid=5241264", "title": "Cina popolare", "text": ""}
{"id": "5241276", "revid": "177967", "url": "https://it.wikipedia.org/wiki?curid=5241276", "title": "Piccola e fragile/...Che estate", "text": "Piccola e fragile \u00e8 un brano musicale scritto da Luigi Albertelli e Enrico Riccardi, inciso da Drupi nel 1974.\nIl singolo arriva alla prima posizione della classifica dei pi\u00f9 venduti in Italia il 29 giugno 1974, rimanendovi fino al 3 agosto, quando viene spodestato da \"E tu...\" di Claudio Baglioni.\nLa canzone consacra Drupi interprete a livello europeo, in particolare ispanico.\n\u00c8 stata rifatta nel 1989 in una versione alternativa, e scelta come sigla della telenovela trasmessa in Italia da Rete 4, \"Topazio\", interpretata da Grecia Colmenares.\nUna cover della canzone \u00e8 stata realizzata da Giovanni Zarrella nel 2008 e da Genny Day per la raccolta \"Ascoltando e sognando\" (Nuova Canaria).\nNel 2020 nella trasmissione \"Vieni da me\" rivela che il brano \u00e8 dedicato e ispirato alla moglie Dorina."}
{"id": "5241283", "revid": "599013", "url": "https://it.wikipedia.org/wiki?curid=5241283", "title": "Bruno Zorzi", "text": "Era anche noto come Zorzi II per distinguerlo dal fratello maggiore Luigi (I). Entrambi sono nati a Passons, frazione del comune di Pasian di Prato.\nCarriera.\nCresciuto nell'Udinese, con i friulani ha disputato tre campionati di Serie B, nel primo dopoguerra ha disputato due stagioni tra i cadetti a Ferrara con la Spal."}
{"id": "5241290", "revid": "436907", "url": "https://it.wikipedia.org/wiki?curid=5241290", "title": "Better Than This", "text": "Better Than This \u00e8 un singolo del gruppo musicale britannico Keane, pubblicato il 16 marzo 2009 come quarto estratto dal terzo album in studio \"Perfect Symmetry\".\nDescrizione.\nTerza traccia di \"Perfect Symmetry\", \"Better Than This\" \u00e8 un brano di protesta e, secondo le parole del pianista Tim Rice-Oxley, \u00abun'esortazione vagante per fermare l'adorazione all'altare della rivista \"Heat\" e celebrare l'immensa bellezza della vita umana e dei molti successi miracolosi che passano inosservati ogni giorno\u00bb.\nPubblicazione.\nIl 3 febbraio 2009 il gruppo ha annunciato la pubblicazione del singolo attraverso il proprio sito ufficiale, rivelandone la copertina il 5 marzo seguente. Esso \u00e8 stato commercializzato esclusivamente nei formati 7\", il quale contiene come lato B un remix del brano ad opera di Stuart Price, e in download digitale."}
{"id": "5241294", "revid": "287204", "url": "https://it.wikipedia.org/wiki?curid=5241294", "title": "Idilio Dell\u2019Era", "text": ""}
{"id": "5241304", "revid": "287204", "url": "https://it.wikipedia.org/wiki?curid=5241304", "title": "Quel certo non so che (film)", "text": ""}
{"id": "5241308", "revid": "767487", "url": "https://it.wikipedia.org/wiki?curid=5241308", "title": "Throwdown", "text": "I Throwdown sono un gruppo musicale metalcore statunitense.\nBiografia.\nIl gruppo \u00e8 stato fondato in California nel 1997 da Keith Barney e da alcuni musicisti gi\u00e0 attivi negli Eighteen Visions.\nDopo aver firmato un contratto con la Indecision Records, il gruppo ha pubblicato il primo album nel 1999.\nNel 2001 \u00e8 stato registrato e pubblicato il secondo disco.\nIl gruppo adotta uno stile di vita straight edge.\nFormazione.\nAttuale\nEx membri"}
{"id": "5241315", "revid": "1272592", "url": "https://it.wikipedia.org/wiki?curid=5241315", "title": "In Some Way, Shape or Form", "text": "In Some Way, Shape, or Form \u00e8 il quarto album in studio del gruppo musicale pop punk statunitense Four Year Strong, pubblicato nel 2011."}
{"id": "5241318", "revid": "125296380", "url": "https://it.wikipedia.org/wiki?curid=5241318", "title": "Cittadella della salute", "text": "La Cittadella della salute \u00e8 una struttura sanitaria territoriale, nata dopo la dismissione dell'\"ospedale psichiatrico provinciale\" di Trapani. Oggi \u00e8 sede del Distretto sanitario di Trapani e di diversi dipartimenti dell'Azienda sanitaria provinciale n.9.\nStoria.\nNel 1906 venne acquistata dal consiglio provinciale di Trapani un'area salubre alle falde del monte Erice (allora monte San Giuliano) in localit\u00e0 Raganzili, e fu bandito il concorso per il progetto di un ospedale psichiatrico, vinto dall'ingegnere Giuseppe Manzo. Ma solo nel 1931 venne posta la prima pietra del nosocomio, completato nel 1934. Constava di otto padiglioni per uomini e sei per donne. Durante il secondo conflitto mondiale fu parzialmente utilizzato come complesso chirurgico della Croce Rossa italiana.\nCon la direzione sanitaria affidata nel 1953 a Gabriele Tripi inizi\u00f2 la ricostruzione dopo i danni subiti dalla guerra e l'ospedale fu dotato di apparecchiature d'avanguardia, di campi di pallavolo e bocce e di un cinema-teatro da 200 posti. Dopo la riforma Basaglia, nel 1982 l'ospedale fu integrato con la Comunit\u00e0 terapeutica assistita, e nel 1999 fu definitivamente chiuso.\nRistrutturato dall'Azienda sanitaria locale, \u00e8 stato riconvertito e oggi ospita nei suoi antichi padiglioni (ora palazzi dai nomi floreali) i dipartimenti di Salute mentale e Materno-infantile, il servizio di Psicologia, il servizio di Neuropsichiatria infantile, il centro Alzheimer, il servizio Veterinario, il servizio per le Tossicodipendenze, il laboratorio di Igiene e profilassi, il Consultorio, la Croce Rossa e gli uffici del Distretto sanitario di Trapani (CUP, Ambulatori, PTA). \nEdifici.\nIl complesso ha tre ingressi: quello pedonale in viale della Provincia, quello carrabile da via Martogna, e quello per il Distretto, in via Cesar\u00f2 125 (sia pedonale che carrabile)."}
{"id": "5241322", "revid": "767487", "url": "https://it.wikipedia.org/wiki?curid=5241322", "title": "Benjamin Bal\u00e1zs", "text": "Caratteristiche tecniche.\nGioca come ala."}
{"id": "5241323", "revid": "115994834", "url": "https://it.wikipedia.org/wiki?curid=5241323", "title": "Third Division South", "text": "La Third Division South (Terza Divisione Sud) era per importanza il terzo campionato calcistico professionistico inglese, che si svolgeva in parallelo alla Third Division North, tra il 1921 e il 1958.\nStoria.\nLa divisione \u00e8 stata creata con il nome di Third Division nel 1920, quando la Football League elesse nei propri ranghi i club pi\u00f9 importanti della Southern League.\nLa stagione successiva venne fondata la sezione North e la divisione originale venne rinominata Third Division South. L'organico della prima edizione del campionato fu in larga parte lo stesso della Third Division 1920-21, con le uniche eccezioni del Crystal Palace, promosso in Second Division e del Grimsby Town, trasferito nel raggruppamento settentrionale. I club che parteciparono alla prima edizione del campionato furono i seguenti: Aberdare Athletic (eletto in Football League, proveniente dalla Southern League Welsh Section), Brentford, Brighton &amp; Hove Albion, Bristol Rovers, Charlton Athletic (eletto in Football League, proveniente dalla Southern League English Section), , , , Merthyr Town, , , , , Plymouth Argyle, , Queens Park Rangers, , , Southend United, Swansea Town, Swindon Town e Watford.\nLe societ\u00e0 sempre presenti nei trent'anni di storia della divisione sono state sei: Brighton &amp; Hove Albion, Exeter City, Northampton Town, Southend United, Swindon Town e Watford. Mentre Ipswich Town, Nottingham Forest e Portsmouth sono stati gli unici tre club con trascorsi nella lega, ad aver vinto poi il titolo di campione d'Inghilterra \nInizialmente l'organico del campionato si componeva di 22 squadre, che divennero poi 24 nel 1950. \nAl termine della stagione 1957-1958, le sezioni North e South si fusero per formare un'unica Third Division e una nuova Fourth Division.\nDal 1934 al 1939 e nel 1946, si disput\u00f2 la Third Division South Cup, mentre dal 1955 al 1958, ci fu una serie di match tra le rappresentative delle due divisioni."}
{"id": "5241330", "revid": "1543377", "url": "https://it.wikipedia.org/wiki?curid=5241330", "title": "Airial Salvo", "text": "Gioca nel ruolo di schiacciatrice.\nCarriera.\nLa carriera di Airial Salvo inizia a livello scolastico con la formazione della sua scuola, la Viewmont High School. Terminate le scuole superiori, gioca a livello universitario, prendendo parte alla Division I NCAA con la University of Utah dal 2005 al 2006; nel 2007 si trasferisce alla University of Washington, con la quale gioca dal 2008 al 2009.\nNella stagione 2010 inizia la carriera professionistica, giocando nella Liga Superior portoricana con le Lancheras de Cata\u00f1o. Nel campionato 2010-11 gioca invece nella Lega Nazionale A svizzera, vestendo la maglia del Neuch\u00e2tel Universit\u00e9 Club Volleyball: col club elvetico disputa la finale in tutte le competizioni domestiche, uscendo tuttavia sconfitta in tutte e tre le occasioni contro il Volleyballclub Vol\u00e9ro Z\u00fcrich.\nNella stagione 2012 \u00e8 nuovamente in Porto Rico con le Leonas de Ponce, club nel quale torna a giocare anche nel campionato 2014, dopo una stagione di inattivit\u00e0, raggiungendo la finale scudetto e venendo premiata come MVP della \"regular season\", oltre che inserita nell\"'All-Star Team\" del torneo."}
{"id": "5241333", "revid": "363629", "url": "https://it.wikipedia.org/wiki?curid=5241333", "title": "Azienda sanitaria provinciale", "text": ""}
{"id": "5241334", "revid": "400694", "url": "https://it.wikipedia.org/wiki?curid=5241334", "title": "Classic Songs, My Way", "text": "Classic Songs, My Way \u00e8 un doppio album in studio pubblicato da Paul Anka nel 2007. Segue la stessa formula del suo lavoro precedente, \"Rock Swings\" del 2005.\nTracce.\nGli autori/esecutori originali sono riportati fra parentesi."}
{"id": "5241336", "revid": "767487", "url": "https://it.wikipedia.org/wiki?curid=5241336", "title": "Ted Leo and the Pharmacists", "text": "I Ted Leo and the Pharmacists sono un gruppo musicale rock statunitense.\nBiografia.\nIl gruppo \u00e8 stato fondato a Washington nel 1999 ed \u00e8 guidato dal cantante e chitarrista Ted Leo, nato in Indiana nel 1970.\nLa band precedente di Leo, i Chisel, si \u00e8 sciolta alla fine degli anni '90 e per questo il musicista ha deciso di dedicarsi a un altro gruppo, con cui ha realizzato l'album \"tej leo(?), Rx / pharmacists\", pubblicato nel 1999.\nQuesto debutto \u00e8 realizzato come solista; il primo album con una line-up completa \u00e8 \"The Tyranny of Distance\", pubblicato dalla Lookout! nel 2001.\nNel 2006 la band ha lasciato la Lookout!.\nIl quinto disco \u00e8 uscito per la Touch and Go Records, mentre il sesto nel 2010 per la Matador Records.\nFormazione.\nAttuale\nEx membri"}
{"id": "5241338", "revid": "1324679", "url": "https://it.wikipedia.org/wiki?curid=5241338", "title": "Giovanni Boniolo", "text": "Carriera sportiva.\nCresciuto nel Petrarca Basket, a 16 anni debutta in prima squadra (1971), diventando in quell'anno il pi\u00f9 giovane giocatore di Serie A e B. Gioc\u00f2 con il Petrarca Basket fino all'et\u00e0 di 24 anni (1980). Dal 2010 al 2012 ne \u00e8 anche stato presidente.\nCarriera accademica.\nLaureato in Fisica (1981) e Filosofia (1985) all'Universit\u00e0 di Padova, insegna fino al 1992 \"Matematica e Fisica\" negli istituti superiori di Padova, avendo anche contratti d'insegnamento presso la LUISS di Roma e l'Universit\u00e0 di Padova.\nProfessore associato (1992 - 2001) e quindi ordinario (2001 - 2008) di \"Logica e Filosofia della scienza\" all'Universit\u00e0 di Padova, si trasferisce poi (2008 - 2015) all'Universit\u00e0 di Milano. Qui \u00e8 stato fondatore e direttore della \"Biomedical Humanities Unit\", Dipartimento di Oncologia Sperimentale all'Istituto Europeo di Oncologia (IEO) e del dottorato internazionale in \"Foundations of the Life Sciences and their Ethical Consequences\" (FOLSATEC). Spostatosi nuovamente, occupa dal 2015 la cattedra di \"Filosofia della scienza e Medical Humanities\", Dipartimento di Neuroscienze e Riabilitazione, Universit\u00e0 di Ferrara. In quella sede, ha creato la prima \u201cdorsale umanistica\u201d in un corso di laurea in medicina, con corsi di Ragionamento critico in ambito clinico, Etica della ricerca biomedicina e della pratica clinica, Metodologia diagnostica ed Etica pratica.\nSvolge ricerche di Filosofia della Scienza in ambito biomedico e, nella prima parte della sua carriera, ha pubblicato anche saggi di Filosofia della Fisica, Storia della Filosofia moderna e Storia della Fisica contemporanea. Il suo lavoro scientifico \u00e8 testimoniato da circa 13 libri (pi\u00f9 12 curati) e da circa 230 articoli pubblicati su riviste internazionali con arbitraggio.\nAltri incarichi:"}
{"id": "5241339", "revid": "767487", "url": "https://it.wikipedia.org/wiki?curid=5241339", "title": "L'orso di peluche", "text": "L'orso di peluche (\"L'Ours en peluche\") \u00e8 un film del 1994 diretto da Jacques Deray, tratto dal romanzo omonimo di Georges Simenon.\nTrama.\nUn orsetto di peluche viene recapitato a un ginecologo e donnaiolo che riceve continue minacce di morte per il suo comportamento troppo libero con le donne."}
{"id": "5241352", "revid": "1543377", "url": "https://it.wikipedia.org/wiki?curid=5241352", "title": "Familie Fl\u00f6z", "text": "Familie Fl\u00f6z, o Familie Floez, \u00e8 una compagnia di teatro internazionale residente a Berlino.\nGli spettacoli che la compagnia realizza e produce prendono vita da un lungo processo introspettivo e collettivo che attraversa differenti discipline teatrali fra le quali il teatro di figura, il teatro di maschera, la danza, la clownerie, l'acrobazia, la magia e l'improvvisazione\nNel suo lavoro teatrale la compagnia utilizza un linguaggio del corpo non convenzionale che attraverso l'uso di maschere e travestimenti rivela ci\u00f2 che \u00e8 nascosto nell'animo dell'essere umano.\nLa Familie Fl\u00f6z si avvale di mezzi definiti \"antelinguistici\" poich\u00e9 le maschere non hanno solo una forma, ma anche un contenuto, che si sviluppa con la maschera e la recitazione, fino all'atto simbiotico con l'attore come risultato finale.\nGli spettacoli della Familie Fl\u00f6z sono stati rappresentati in 34 nazioni.\nStoria della Compagnia.\nNell'anno 1994 un gruppo di studenti della scuola del corso di mimo della Folkwang Universit\u00e4t di Essen (nota per avere avuto fra il corpo docenti Pina Bausch), inizi\u00f2 a fabbricare artigianalmente delle maschere per sperimentare nuove forme espressive; fra questi studenti vi erano Hajo Sch\u00fcler, Markus Michalowskie e in seguito il regista Michael Vogel.\nFonte d'ispirazione artistica per lo studio delle maschere fu il lavoro dei grandi maestri del passato come Amleto Sartori e Erhard Stiefel. Le maschere caratterizzeranno lo stile unico ed originale della compagnia negli anni a venire.\nIl 1994 \u00e8 l'anno della messa in scena di \"\u00dcber Tage\", la cui prima versione fu rappresentata all'Auditorium della scuola di Essen. In seguito l'opera fu rielaborata in due nuove versioni, di cui una abbreviata, chiamata \"Fl\u00f6z &amp; S\u00f6hne\", che fu ideata esclusivamente per il teatro di strada.\nNel 1996 grazie al permesso del Westf\u00e4lische Industriemuseum (Museo dell'industria della Westfalia) che allora fece loro da sponsor, la compagnia pot\u00e9 utilizzare lo spazio di una dismessa fabbrica di carbone a Bochum, per le prove dei propri spettacoli. Proprio in questo spazio fu rappresentata l'opera originale \"Familie Fl\u00f6z kommt \u00fcber Tage\", un omaggio ai lavoratori del bacino della Ruhr. Il successo non tard\u00f2 ad arrivare sia da parte del pubblico che della critica, grazie al quale si susseguirono repliche dello spettacolo in varie parti d'Europa, fra cui Francia, Olanda, Danimarca e Slovacchia.\nNel 1998 la compagnia realizz\u00f2 il suo secondo spettacolo dal titolo \"Ristorante Immortale\", messo in scena nella Maschinenhaus di Essen con un rinnovato ensemble di attori. Con quest'opera in cui si alternano personaggi grotteschi che raffigurano il personale di un ristorante che rimarr\u00e0 sempre vuoto, la compagnia decide di rinunciare definitivamente all'utilizzo del linguaggio verbale.\nA partire dal Festival di Edimburgo nell'anno 2001 la compagnia, che prima si chiamava \"Fl\u00f6z Production\" adotta il nome odierno di Familie Fl\u00f6z.\nIl nome deriva dalle piccole striature \"Fl\u00f6z\" costituite da minerali preziosi che sono presenti nelle pietre minerarie. Come accade per i materiali preziosi, la bizzarra famiglia viene alla luce dalla profondit\u00e0 della crosta terrestre. La metafora rappresenta perfettamente il percorso di sviluppo e creazione delle storie e dei personaggi della compagnia nel loro processo creativo di un linguaggio, che parte da una fase chiaroscurale e finisce nell'atto simbiotico fra maschera e attore.\nNello stesso anno la Familie Fl\u00f6z realizz\u00f2 altri due spettacoli, \"Two% \u2013 happy hour\" e \"Two% \u2013 Homo oeconomicus\" lasciando definitivamente il bacino della Ruhr in germania poich\u00e9 Berlino diventer\u00e0 la sede definitiva del gruppo.\nIl quarto spettacolo nel 2004 \u00e8 \"Teatro Delusio\", un omaggio al teatro stesso. La pi\u00e8ce sviscera il classico tema del mondo come palcoscenico con il linguaggio originale, tipico dello stile Fl\u00f6z. Lo spettacolo fu premiato con un successo internazionale in vari continenti, fra i quali Sudamerica, Asia ed Europa.\nNel 2006 in Italia fu fondata dal direttore artistico e di produzione della compagnia Gianni Bettucci; la Fl\u00f6z Sommer-Akademie.\nL'Accademia si svolge ogni anno presso l'Abbazia di S.Giusto a Tuscania e accoglie nei mesi centrali del periodo estivo, circa 30 giovani attori ed artisti provenienti da tutte le parti del mondo. Nell'accademia guidata da Valentina Bordenave, Bj\u00f6rn Leese, Thomas Rascher, Hajo Sch\u00fcler, Michael Vogel viene proposto un lavoro che spazia dalla recitazione con la maschera, allo sviluppo di figure e scene, fino alla costruzione della maschera.\nL'anno successivo alla fondazione della scuola la Familie Fl\u00f6z prepar\u00f2 lo spettacolo \"Infinita\" nello studio Fl\u00f6z aperto nel 2006 all'Admiral Palace sulla Friedrichstrasse a Berlino. Replicata nello stesso anno pi\u00f9 di 50 volte, \"Infinita\" \u00e8 un'opera che in maniera poetica e comica allo stesso tempo, ripercorre a ritroso l'esistenza dell'uomo e i suoi passaggi dai primi istanti della nascita, fino all'epilogo finale della morte.\nA partire dall'estate dell'anno 2008 la Familie Fl\u00f6z inizia le collaborazioni con due teatri tedeschi, il Teatherhaus Stuttgart e il Theater Duisburg e nello stesso anno realizza la produzione di Hotel Paradiso, un giallo ambientato in un albergo di montagna sulle Alpi, la cui anziana proprietaria \u00e8 la capostipite di una strana famiglia costituita dai due figli e da uno staff altrettanto particolare e nel quale si verificano storie surreali e strane sparizioni.\nIl 2010 \u00e8 la volta della produzione di Garage D'Or Lo spettacolo si svolse al Theater di Duisburg in concomitanza con l'anno della capitale europea della cultura. La pi\u00e8ce tratta il tema dell'arroganza dell'essere umano e del suo naturale desiderio di conquista ed evasione. La prima versione di \"Garage d'Or\" a Berlino risale al 2010, mentre lo sviluppo della seconda versione fu preparata per realizzare un documentario di arteTv e WDR intitolato \"Behind the Mask\". La prima visione del documentario \u00e8 stata mostrata nel 2012 durante il Festival Euro-scene di Lipsia.\nAlla fine del 2013, la compagnia si trasferisce a Berlino Wei\u00dfensee dove lo Studio Fl\u00f6z \u00e8 diventato un centro di produzione e creazione per il teatro fisico e internazionale.\nNel novembre del 2014 il gruppo ha realizzato una nuova produzione intitolata \"Haydi!\".\nLo spettacolo ha per tema l'utopia e la promessa di un luogo in cui sentirsi a casa e al sicuro, una promessa che purtroppo \u00e8 destinata al fallimento, la pi\u00e8ce s'ispira all'archetipo del profugo. Haydi! presenta elementi del racconto \"Haidi\" di Johanna Spyri intrecciati con personaggi tipicamente Fl\u00f6z. La pi\u00e8ce introduce un rinnovamento artistico della compagnia, ampliando la concezione del travestimento.\nIn Haydi infatti il mascheramento \u00e8 previsto sotto forme diverse, non pi\u00f9 solo per mezzo di maschere di cartapesta, ma anche attraverso altri tipi di costumi. La compagnia continua cos\u00ec a sperimentare forme artistiche e modalit\u00e0 espressive che la caratterizzano sempre in maniera inconfondibile."}
{"id": "5241353", "revid": "118953618", "url": "https://it.wikipedia.org/wiki?curid=5241353", "title": "Ozias Humphry", "text": "Biografia.\nTra i suoi allievi vi furono John Opie ed Henry Singleton. \nNome.\n\"Humphry\" \u00e8 il nome usato da lui stesso nelle sue firme nella parte posteriore della sua miniatura \"Charlotte, Princess Royal\" (1769; Castello di Windsor).\nQuesto \u00e8 anche l'ortografia esposta nei cataloghi delle mostre annuali della Royal Academy dal 1779 al 1795.\nL'ortografia pi\u00f9 frequente della pi\u00f9 comune forma \"Humphrey\" potrebbe essere dovuta ad un errore ma era gi\u00e0 in uso durante la sua vita. Essa compare nei cataloghi della Royal Academy negli anni 1796 e 1797, come negli scritti di Horace Walpole e in quelli di John Thomas Smith.\nHumphry \u00e8 l'ortografia generalmente utilizzata oggi.\nFormazione.\nHumphry nacque e frequent\u00f2 la scuola ad Honiton, nel Devon. Fu attratto dalla galleria di stampe aperta da Charles Lennox, IV duca di Richmond e and\u00f2 a Londra per studiare arte alla scuola di Shipley. Studi\u00f2 arte anche a Bath, sotto Samuel Collins, subentrandogli nello studio nel 1762. A Bath alloggiava con Thomas Linley, il Vecchio. Come giovane artista, egli godette dell'incoraggiamento, tra gli altri, di Thomas Gainsborough e di Sir Joshua Reynolds. Il suo problema era la vista, che negli ultimi anni lo port\u00f2 alla cecit\u00e0, avendolo gi\u00e0 costretto all'inizio degli anni 1790 a dipingere quadri ad olio ed a pastello di maggiori dimensioni\nIn Italia.\nOzias viaggi\u00f2 in Italia nel 1773 con il suo grande amico George Romney, interrompendo il viaggio a Knole, presso Sevenoaks nel Kent, ove il duca di Dorset gli commission\u00f2 numerosi lavori. Giunto in Italia, vi rimase fino al 1777.\nAl suo ritorno i suoi numerosi soggetti comprendevano George Stubbs (1777), il collega dell'Accademia Dominic Serres, il chimico Joseph Priestley e un ritratto che si sosteneva riguardare Jane Austen gi\u00e0 dai primi anni 1790 (ma lo stile dell'abito fa pensare ad un periodo successivo), noto come il ritratto \"Rice\", secondo un successivo proprietario, sebbene questo abbia sempre avuto un'attribuzione controversa riguardo al modello. Esso non raggiunse il valore minimo in un'asta di Christie's dell'aprile 2007, e venne ritirato dalla vendita. \nOzias fu autore di un manoscritto di cinquanta pagine dal titolo \"A Memoir of George Stubbs\", basato su quanto quest'ultimo gli aveva rivelato su di lui, ed \u00e8 la sua sola biografia contemporanea. Esso venne stampato privatamente e pubblicato negli anni 1870 e poi nuovamente nel 2005.\nEgli conobbe anche William Blake, che commission\u00f2 copie di alcuni dei suoi libri illustrati. Almeno una delle lettere indirizzategli da Blake costituisce un documento significativo per i biografi di Blake.\nIn India.\nDal 1785 al 1787 Ozias viaggi\u00f2 in India producendo numerose miniature e schizzi. Fu eletto alla Royal Academy of Arts nel 1791 e l'anno successivo divenne \"Portrait Painter in Crayons to the King\" (ritrattista a pastello del Re). Gran parte dei suoi numerosi ritratti della famiglia reale si trovano ancora nella Collezione Reale.\nLa sua vista croll\u00f2 nel 1797 ma egli mor\u00ec tredici anni dopo ad Hampstead, a nord di Londra.\nLa massa delle sue propriet\u00e0 fin\u00ec nelle mani del figlio naturale William Upcott, bibliofilo. Da lui il British Museum acquist\u00f2 un gran numero di pubblicazioni riguardanti il padre. Di Ozias si parla in alcuni scritti di William Hayley."}
{"id": "5241356", "revid": "106456", "url": "https://it.wikipedia.org/wiki?curid=5241356", "title": "Ozias Humphrey", "text": ""}
{"id": "5241358", "revid": "247222", "url": "https://it.wikipedia.org/wiki?curid=5241358", "title": "Societ\u00e0 Sportiva Chinotto Neri 1951-1952", "text": "Questa voce raccoglie le informazioni riguardanti la Societ\u00e0 Sportiva Chinotto Neri nelle competizioni ufficiali della stagione 1951-1952."}
{"id": "5241359", "revid": "28057", "url": "https://it.wikipedia.org/wiki?curid=5241359", "title": "Mario Celso", "text": "Nel 1992, ha vinto il Premio Oscar al merito tecnico-scientifico, consegnatogli dall'Academy of Motion Picture Arts and Sciences, per il suo lavoro pionieristico nel progetto, nello sviluppo e nella produzione di apparecchi per l'alimentazione degli archi a carbone, delle lampade allo xeno e per gli accenditori usati nella produzione cinematografica.\nBiografia.\nMario Celso nasce a Sant'Antonino di Susa il 1\u00ba marzo 1917 da Francesco Celso e Delfina Usseglio Mattiet. Presto si trova costretto ad abbandonare la scuola, cominciando come fresatore per poi passare alla Industriale Radio, prima stazione radiofonica di Torino, all'Italradio e infine alla FERT, studio cinematografico, dove lavora come aiuto recordista, occupandosi dell'impianto di registrazione della colonna sonora delle varie produzioni cinematografiche.\nAlla morte del padre, nel 1937, lascia la FERT per affiancare la madre nel lavoro di commerciante ambulante di stoffe; due anni dopo arriva un nuovo cambio di lavoro, con l'apertura di un'officina di elettrauto.\nNel 1940 parte per la guerra, che lo porta a Bari, Durazzo, Tirana e Atene. Infine arriva l'internamento, prima in Germania e in seguito in Cecoslovacchia, dove si occupa della riparazione delle radiotrasmittenti sequestrate dai tedeschi.\nRiesce a rientrare in Italia e a raggiungere la casa materna per stare il pi\u00f9 possibile accanto alla madre malata.\nLavora poi per la Microtecnica di Torino, e grazie a questo impiego ha la possibilit\u00e0 di muoversi abbastanza liberamente e di viaggiare anche durante gli ultimi anni della guerra. \nProprio durante un viaggio incontra la futura moglie, Bruna Bandera, che sposa nel 1944 e con la quale ha un figlio, Francesco (1945-2016), e una figlia, Giuseppina (1949).\nDopo la nascita di Francesco, Celso apre una seconda officina di elettrauto, ma la Microtecnica \u00e8 destinata a fare ancora parte della sua vita: \u00e8 proprio per questa azienda, infatti, che Celso si dedica alla costruzione del suo primo raddrizzatore per la proiezione cinematografica . \nNel 1946 l'apparecchiatura viene sperimentata per la prima volta nel cinema del paese di Celso; pochi minuti dopo l'inizio della pellicola, per\u00f2, i contatti si surriscaldano e la proiezione viene sospesa. Una seconda prova, questa volta riuscita, viene fatta nella sala di proiezione del cinema Porta Nuova, alla presenza di numerosi tecnici e ingegneri della Microtecnica, e questa volta senza intoppi. \nIl brevetto ottenuto nel 1947 gli permette di fondare cos\u00ec la IREM, Industria Raddrizzatori Elettromeccanici, che vende i primi raddrizzatori alla Microtecnica e poco dopo alle Officine Prevost, costruttore di proiettori cinematografici.\nI decenni 1940 e 1950 vedono un notevole incremento nella produzione cinematografica: Celso deve stare al passo con le richieste del mercato e, anzi, essere in grado di anticiparle. \u00c8 proprio nel 1950 che brevetta un interruttore automatico di protezione per evitare che la pellicola, allora di celluloide, si bruci in caso di surriscaldamento. E, quando l'azienda tedesca Osram introduce sul mercato le lampade allo xeno, la IREM risponde con il primo raddrizzatore per lampade allo xeno per la Cinemeccanica.\nNel 1966 Celso sviluppa il primo accenditore per lampade allo xeno, da usarsi con un alimentatore per le applicazioni scientifiche: questa invenzione porta la IREM ai vertici mondiali della progettazione, costruzione e distribuzione di sistemi di alimentazione usati nelle proiezioni cinematografiche e di illuminazione.\nL'anno successivo Celso diventa membro della Society of Motion Picture and Television Engineers.\nMario Celso muore il 10 luglio 1994 all'et\u00e0 di 77 anni.\nIl Brevetto.\nIl progetto definitivo per il \"raddrizzatore elettromeccanico sincrono\" viene presentato nell'agosto del 1946 e brevettato nell'aprile del 1947.\nIl prodotto brevettato \u00e8 un raddrizzatore elettromeccanico la cui originalit\u00e0 consiste nell'impiego di un motore elettrico sincrono di bassa potenza il cui albero attiva, al momento opportuno, i contatti mobili montati su un gruppo di commutatori. Questo permette di interrompere la corrente alternata nei punti di passaggio per lo zero, convogliando cos\u00ec tutte le alternanze in un'unica direzione. Questo sistema per la proiezione cinematografica con archi a carbone elimina gli inconvenienti dei raddrizzatori a collettore rotante o a lamina vibrante, migliorando la stabilit\u00e0 luminosa dell'immagine proiettata.\nPremio Oscar al merito tecnico-scientifico.\nIl 13 dicembre del 1991, Celso riceve un fax da parte di Karl Malden, presidente dell'Academy of Motion Picture Arts and Sciences, che gli comunica l'assegnazione dell'Oscar al merito tecnico-scientifico. Il premio gli viene consegnato il 7 marzo 1992 a Hollywood da Tom Hanks.\nCome omaggio al successo di Celso, il Museo del Cinema di Torino e la IREM organizzano nel maggio del 1992 una serata in suo onore presso il Cinema Massimo. Tra gli ospiti anche Mario Soldati, amico di Celso. \u00c8 proprio quella sera che Celso regala al Museo del Cinema il primo raddrizzatore elettromeccanico per proiettori."}
{"id": "5241361", "revid": "1272592", "url": "https://it.wikipedia.org/wiki?curid=5241361", "title": "Pepa Balmes", "text": ""}
{"id": "5241362", "revid": "880789", "url": "https://it.wikipedia.org/wiki?curid=5241362", "title": "Francisca Montenegro", "text": ""}
{"id": "5241363", "revid": "767487", "url": "https://it.wikipedia.org/wiki?curid=5241363", "title": "Dejan \u0160kolnik", "text": ""}
{"id": "5241365", "revid": "767487", "url": "https://it.wikipedia.org/wiki?curid=5241365", "title": "Delirious Nomad", "text": "Delirious Nomad \u00e8 il secondo album in studio del gruppo musicale statunitense Armored Saint, pubblicato nel 1985."}
{"id": "5241366", "revid": "599013", "url": "https://it.wikipedia.org/wiki?curid=5241366", "title": "Gherardo Bonetto", "text": "\u00c8 il giocatore con il maggior numero di presenze nella storia del Petrarca (pi\u00f9 di 400), nonch\u00e9 il miglior marcatore di sempre (oltre 7.000 punti).\nBiografia.\n\u00c8 il figlio di Justo Bonetto.\nCarriera.\nDebutta con la maglia del Petrarca a 15 anni nella stagione 1980-1981, dove gioca fino al 2001 a intervalli. Nel 1990-1991 \u00e8 il miglior marcatore della Serie B2 con 25,7 punti di media, nel 1992-1993 \u00e8 capocannoniere con 23,9 punti a partita in Serie B1, e nelle due stagioni di Serie A2 \u00e8 il primo degli italiani nella classifica dei punti realizzati.\nIn totale ha giocato con il Petrarca per 15 campionati.\nInoltre ha giocato per il Vicenza e per il Ponte di Brenta in Serie C2."}
{"id": "5241367", "revid": "74801", "url": "https://it.wikipedia.org/wiki?curid=5241367", "title": "Herbert William Conn", "text": "Biografia.\nDurante la sua giovinezza contrasse la febbre reumatica e, proprio a causa della sua salute cagionevole, si dovette ritirare dalla scuola pubblica. Ricevette quindi la sua educazione alla Cushing Academy, una scuola privata ad Ashburnham in Massachusetts, e successivamente si immatricol\u00f2 alla Boston University, laureandosi nel 1881. Entr\u00f2 quindi nella scuola di specializzazione della Johns Hopkins University, ricevendo nel 1884 un Ph.D. in morfologia, fisiologia ed istologia animale, con una tesi intitolata \"Storia della vita del Thalassema\" per la quale ricevette il Premio Walker dalla Societ\u00e0 di Storia Naturale di Boston.\nNell'agosto del 1885 si spos\u00f2 con Julia M. Joel da cui ebbe due figli.\nDopo la specializzazione, si un\u00ec allo staff della Wesleyan University come istruttore di biologia prima, e diventando successivamente fondatore e professore del dipartimento di biologia nel 1887, a cui rimase a capo per tutto il resto della sua carriera.\nLo stesso anno venne nominato direttore del dipartimento di zoologia del Marth Vineyard Summer Institute. \nDal 1889 al 1890 insegn\u00f2 biologia al Trinity College, e dal 1890 al 1897 fu direttore del Laboratorio di biologia al Cold Spring College.\nDal Dicembre 1898 collabor\u00f2 a fondare la Societ\u00e0 Americana di Microbiologia; ricoprendo per tre anni la carica di segretario e, nel 1902, quella di presidente.\nNel 1901 divenne insegnante di batteriologia al Connecticut Agricultural College.\nNel 1905, venne scelto come batteriologo dello Stato del Connecticut, e aiut\u00f2 a fondare e dirigere il Laboratorio batteriologico di Stato.\nNel marzo 1911, il Consiglio del latte di New York lo elesse membro della Commissione Nazionale per lo Standard del Latte.\nDurante la sua carriera, ha pubblicato pi\u00f9 di 150 articoli, e alcuni testi scolastici.\n\u00c8 famoso per aver scoperto che la febbre tifoide pu\u00f2 essere contratta dalle ostriche e fu uno specialista della batteriologia dei latticini.\nFu inoltre un sostenitore dell'economia domestica e il suo libro \"Batteri, lieviti e muffe nell'ambiente domestico\" divenne infatti un testo standard nell'insegnamento di questa materia."}
{"id": "5241368", "revid": "1632387", "url": "https://it.wikipedia.org/wiki?curid=5241368", "title": "Raising Fear", "text": "Raising Fear \u00e8 il terzo album in studio del gruppo musicale statunitense Armored Saint, pubblicato nel 1987."}
{"id": "5241370", "revid": "767487", "url": "https://it.wikipedia.org/wiki?curid=5241370", "title": "DeAngelo Casto", "text": ""}
{"id": "5241390", "revid": "767487", "url": "https://it.wikipedia.org/wiki?curid=5241390", "title": "Fulke Greville", "text": "Biografia.\nNato a Beauchamp Court, presso Alcester, fu uno stretto amico del poeta Philip Sidney, con cui fece parte della societ\u00e0 \"Areopagus\", fondata da Gabriel Harvey.\nEntr\u00f2 in Parlamento nel 1598, fu poi Tesoriere della marina dal 1598 al 1604 e Cancelliere dello Scacchiere dal 1614 al 1621. Nel 1604 ebbe in dono dal re Giacomo I d'Inghilterra il Castello di Warwick, mentre nel 1621 fu fatto pari, col titolo di Barone Brooke.\nMor\u00ec nel 1628, ucciso da un servo durante un litigio.\n\u00c8 ricordato per aver scritto la biografia di Sidney. La sua raccolta di sonetti si intitola \"Caelica\" e siamo a conoscenza di due tragedie: \"Mustapha\" e \"Alaham\"."}
{"id": "5241394", "revid": "305330", "url": "https://it.wikipedia.org/wiki?curid=5241394", "title": "Juke Box Hero", "text": "Juke Box Hero \u00e8 una canzone scritta da Lou Gramm e Mick Jones ed eseguita dai Foreigner per il loro album multi-platino \"4\" (1981). \u00c8 inizialmente entrata nella classifica Mainstream Rock Songs nel luglio del 1981. Pubblicata come terzo singolo estratto dall'album ad inizio 1982, ha poi raggiunto il 26\u00ba posto della Billboard Hot 100. Ha goduto di popolarit\u00e0 duratura negli anni, tanto da rientrare pi\u00f9 volte in classifica e ottenere un disco di platino per le vendite nel 2014 (a pi\u00f9 di trent'anni dalla sua pubblicazione).\nSignificato.\nLa canzone ha come protagonista un ragazzo che non ha la possibilit\u00e0 di acquistare un biglietto per un concerto rock andato sold-out. Egli va comunque ad ascoltare lo show dall'esterno del palazzetto, rimanendo eccitato dopo aver sentito il rumore di una chitarra (\"\"He heard one guitar / just blew him away\"), per cui il giorno successivo decide di procurarsene una in un negozio dell'usato (\"and the very next day / Bought a beat up six string in a second-hand store\"\"). Il ragazzo comincia quindi a imparare a suonare e si rende conto che con la chitarra pu\u00f2 diventare famoso, come infatti poi accade.\nLa canzone passa dunque a descrivere la sua lotta per restare ai vertici delle classifiche musicali, cosa che fa di lui un \"Juke Box Hero\" (eroe del Jukebox). Alla fine incontra un altro fan fuori dal palazzetto a uno dei suoi concerti, che gli fa tornare in mente di s\u00e9 stesso e di come tutto \u00e8 cominciato. Mick Jones ha raccontato che la canzone \u00e8 stata ispirata da un fan vero dei Foreigner, che stava aspettando il gruppo fuori dal palazzetto da circa cinque ore sotto la pioggia. Jones, impressionato da questa dedizione, decise di portarlo dietro le quinte e fargli assistere allo spettacolo."}
{"id": "5241403", "revid": "1632387", "url": "https://it.wikipedia.org/wiki?curid=5241403", "title": "Saints Will Conquer", "text": "Saints Will Conquer \u00e8 un album dal vivo del gruppo musicale statunitense Armored Saint, pubblicato nel 1987."}
{"id": "5241404", "revid": "1632387", "url": "https://it.wikipedia.org/wiki?curid=5241404", "title": "Revelation (Armored Saint)", "text": "Revelation \u00e8 il quinto album in studio del gruppo musicale statunitense Armored Saint, pubblicato nel 2000."}
{"id": "5241407", "revid": "1632387", "url": "https://it.wikipedia.org/wiki?curid=5241407", "title": "La Raza", "text": "La Raza \u00e8 il sesto album in studio del gruppo musicale statunitense Armored Saint, pubblicato nel 2010."}
{"id": "5241420", "revid": "1649874", "url": "https://it.wikipedia.org/wiki?curid=5241420", "title": "Throne to the Wolves", "text": "Throne to the Wolves \u00e8 il quarto album in studio del gruppo musicale post-hardcore statunitense From First to Last, pubblicato nel 2010."}
{"id": "5241422", "revid": "671029", "url": "https://it.wikipedia.org/wiki?curid=5241422", "title": "Kypello Ellados 1987-1988", "text": "La Coppa di Grecia 1987-1988 \u00e8 stata la 46\u00aa edizione del torneo. La competizione \u00e8 terminata l'8 maggio 1988. Il ha vinto il trofeo per la decima volta, battendo in finale l'."}
{"id": "5241426", "revid": "767487", "url": "https://it.wikipedia.org/wiki?curid=5241426", "title": "Equolo", "text": "L'equolo \u00e8 un composto diidrossifenolico che \u00e8 stato identificato per la prima volta nel 1932 nell'urina di cavalle gravide (ed \u00e8 questa l'origine del suo nome) e, solo all'inizio degli anni ottanta, \u00e8 stato identificato anche nell'urina umana.\nIl metabolismo.\nL'equolo \u00e8 un metabolita chiave della daidzeina, uno degli isoflavoni glicosidici presenti nella soia. L'equolo si forma dopo idrolisi intestinale della daidzeina e successiva biotrasformazione da parte della flora batterica del colon, non si tratta quindi di una molecola di origine vegetale perch\u00e9 \u00e8 prodotta esclusivamente dal metabolismo batterico intestinale.\nNella popolazione umana solo il 25-50% degli adulti riesce a produrre naturalmente equolo dopo ingestione di prodotti a base di soia; la percentuale \u00e8 pi\u00f9 elevata nei vegetariani e negli individui asiatici. Si pu\u00f2 quindi parlare di individui in grado di produrre equolo e individui che non sono capaci di produrne in modo naturale.\nI primi studi in vitro dell'equolo, isolato dall'urina della pecora, hanno mostrato un'affinit\u00e0 di legame per i recettori estrogenici paragonabile a quella dell'estradiolo (presente in molti contraccettivi ormonali e nella terapia ormonale sostitutiva), e circa 4 volte superiore rispetto all'affinit\u00e0 del suo precursore daidzeina.\nIn particolare, l'equolo ha mostrato una maggiore affinit\u00e0 per i recettori ER\u03b2 piuttosto che per i recettori ER\u03b1.\nLa farmacocinetica.\nLa farmacocinetica dell'equolo \u00e8 differente rispetto a quella della daidzeina perch\u00e9 ha una pi\u00f9 alta biodisponibilit\u00e0 e una clearance pi\u00f9 lenta\nL'azione estrogenica.\nLa sua funzione estrogenica \u00e8 particolarmente evidente nei confronti dei disturbi vasomotori tipici della perimenopausa e della menopausa dovuti a una diminuzione nella produzione di estrogeni, come sudorazione, vampate di calore e sbalzi di umore. Questa sintomatologia risulta sensibilmente ridotta dalla supplementazione con equolo sia nei soggetti che lo producono naturalmente che nei soggetti che non lo producono.\nTra gli effetti dell'equolo si registra anche quello di prevenire la perdita di tessuto osseo in misura paragonabile all'estradiolo, senza esercitare attivit\u00e0 estrogenica sulla muscolatura uterina. Studi recenti dimostrano anche che la supplementazione di equolo riduce il riassorbimento osseo e aumenta la densit\u00e0 di massa ossea sia nelle donne non produttrici che produttrici di equolo\nProfilo di sicurezza e tollerabilit\u00e0.\nNon sono stati riscontrati effetti collaterali importanti, n\u00e9 interazioni con farmaci da parte dell'equolo, anzi gli studi sino a oggi condotti hanno dimostrato che questa molecola \u00e8 sicura a dosi molto pi\u00f9 alte di quelle associate ai suoi effetti terapeutici."}
{"id": "5241428", "revid": "14691", "url": "https://it.wikipedia.org/wiki?curid=5241428", "title": "Inversion of Control", "text": ""}
{"id": "5241429", "revid": "1444345", "url": "https://it.wikipedia.org/wiki?curid=5241429", "title": "Signs of Life (Poets of the Fall)", "text": "Signs of Life \u00e8 il primo album in studio del gruppo musicale finlandese Poets of the Fall, pubblicato il 19 gennaio 2005."}
{"id": "5241434", "revid": "965985", "url": "https://it.wikipedia.org/wiki?curid=5241434", "title": "Twilight Theater", "text": "Twilight Theater \u00e8 il quarto album in studio del gruppo musicale alternative rock finlandese Poets of the Fall, pubblicato nel 2010."}
{"id": "5241440", "revid": "1543377", "url": "https://it.wikipedia.org/wiki?curid=5241440", "title": "Temple of Thought", "text": "Temple of Thought \u00e8 il quinto album in studio del gruppo musicale alternative rock finlandese Poets of the Fall, pubblicato nel 2012."}
{"id": "5241441", "revid": "390971", "url": "https://it.wikipedia.org/wiki?curid=5241441", "title": "Jealous Gods", "text": "Jealous Gods \u00e8 il sesto album in studio del gruppo musicale alternative rock finlandese Poets of the Fall, pubblicato nel 2014."}
{"id": "5241442", "revid": "852396", "url": "https://it.wikipedia.org/wiki?curid=5241442", "title": "Programma Voskhod", "text": ""}
{"id": "5241470", "revid": "767487", "url": "https://it.wikipedia.org/wiki?curid=5241470", "title": "Lo sciacallo (film 1963)", "text": "Lo sciacallo (\"L'A\u00een\u00e9 des Ferchaux\") \u00e8 un film del 1963 diretto da Jean-Pierre Melville.\nFilm noir tratto da un romanzo di Georges Simenon; \u00e8 la terza e ultima collaborazione del regista con Jean-Paul Belmondo, dopo \"L\u00e9on Morin, prete\" e \"Lo spione\". Nel 2001 l'attore ne far\u00e0 una nuova versione televisiva per la regia di Bernard Stora, questa volta nel ruolo di Ferchaux.\nLa preparazione del film ha una lunga storia. All'inizio si era pensato ad Alain Delon che aveva suggerito Michel Simon per il ruolo di Ferchaux (la regia doveva essere di Jean Val\u00e8re), ma poi l'attore prefer\u00ec girare \"L'eclisse\" e la produzione si rivolse a Belmondo che impose Melville (al suo primo film a colori). Per il personaggio di Ferchaux, ispirato a Howard Hughes, il regista voleva Spencer Tracy, ma era malato. Pare che durante le riprese trattasse talmente male Charles Vanel che Belmondo, in sua difesa, diede un ceffone al regista.\nIl film \u00e8 stato distribuito in DVD da A &amp; R Productions nel 2013.\nTrama.\nFuga all'estero di un banchiere parigino nei guai con la giustizia e del suo segretario (ex-pugile), che cerca di derubarlo. La vicenda si svolge da quando i due si conoscono, a seguito di un annuncio, al loro viaggio verso New York e New Orleans."}
{"id": "5241472", "revid": "344503", "url": "https://it.wikipedia.org/wiki?curid=5241472", "title": "Golden Globe 2015", "text": "La 72\u00aa edizione della cerimonia di premiazione dei Golden Globe ha avuto luogo l'11 gennaio 2015 al Beverly Hilton Hotel di Beverly Hills, California. \u00c8 stata presentata da Tina Fey e Amy Poehler, ed \u00e8 andata in onda in diretta sulla rete statunitense NBC. La cerimonia \u00e8 prodotta dalla Dick Clark Productions in associazione con la Hollywood Foreign Press Association.\nLe candidature sono state annunciate l'11 dicembre 2014 da Kate Beckinsale, Peter Krause, Paula Patton, Jeremy Piven e Greer Grammer.\nVincitori e candidati.\nVengono di seguito indicati in grassetto i vincitori. Ove ricorrente e disponibile, viene indicato il titolo in lingua italiana e quello in lingua originale tra parentesi."}
{"id": "5241476", "revid": "287204", "url": "https://it.wikipedia.org/wiki?curid=5241476", "title": "Urgent", "text": "Urgent \u00e8 un singolo dei Foreigner scritta da Mick Jones e pubblicata come primo singolo estratto del loro album di successo \"4\" nel 1981.\nStoria.\nNel 1981 i Foreigner entrarono in studio con il produttore Robert John \"Mutt\" Lange, meglio noto ai tempi per la sua collaborazione con gli AC/DC. Il sound dei Foreigner non era abbastanza forte e la band lavor\u00f2 con l'allora sconosciuto Thomas Dolby per programmare e utilizzare i sintetizzatori. Il contributo di Dolby pu\u00f2 essere ascoltato proprio in \"Urgent\", insieme ad un assolo di sassofono del famoso musicista Junior Walker della Motown.\nSuccesso in classifica.\nIl singolo debutt\u00f2 in classifica negli Stati Uniti il 4 luglio 1981 e arriv\u00f2 fino al quarto posto della Billboard Hot 100, mantenendo questa posizione per l'intero mese di settembre. \"Urgent\" raggiunse inoltre il primo posto della Mainstream Rock Songs restandoci per quattro settimane.\n\"Urgent\" \u00e8 stato il singolo di maggior successo estratto dall'album \"4\" nelle radio album-oriented rock, nonostante sia stato superato nelle vendite da \"Waiting for a Girl Like You\", il singolo successivo che raggiunse il secondo posto della Billboard Hot 100 nel novembre del 1981 e mantenne questa posizione fino al gennaio dell'anno successivo, per un totale di 10 settimane consecutive al numero 2. L'album \"4\" ottenne il suo primo disco di platino durante la permanenza in classifica del singolo \"Urgent\". L'album verr\u00e0 alla fine certificato sei volte disco di platino dalla RIAA per le vendite di oltre 6 milioni di copie nei soli Stati Uniti.\nLa canzone \u00e8 stata il singolo di maggior successo commerciale dei Foreigner dopo \"I Want to Know What Love Is\" sia in Canada sia in Svezia, raggiungendo il primo posto in Canada nel settembre del 1981 e il 20\u00ba posto in Svezia nel marzo del 1982. In Australia, \"Urgent\" raggiunse il 24\u00ba posto nell'agosto del 1981. \u00c8 inoltre arrivata alla prima posizione in classifica in Sudafrica.\nNel Regno Unito la canzone si piazz\u00f2 solamente al 54\u00ba posto della Official Singles Chart al momento della sua prima pubblicazione. Nel 1982, dopo il successo di \"Waiting for a Girl Like You\" nel Regno Unito, \"Urgent\" venne ripubblicata raggiungendo il poco pi\u00f9 alto 45\u00ba posto.\nIl singolo ha goduto di popolarit\u00e0 duratura ed \u00e8 rientrato in classifica nel 2008, raggiungendo la posizione numero 84 in Svizzera.\nCover.\nJunior Walker, che suona il sassofono nella canzone dei Foreigner, ha registrato una propria versione del pezzo per il suo album \"Blow the House Down\" del 1983. La versione di Walker \u00e8 stata successivamente inserita nel film \"Cercasi Susan disperatamente\" di Madonna nel 1985.\nLa cantante dance Shannon ha inciso una nuova versione della canzone per il suo album del 1985, \"Do You Wanna Get Away\". L'album \u00e8 stato distribuito dalla stessa etichetta discografica dei Foreigner, l'Atlantic Records. La canzone venne estratta come quarto singolo dall'album, raggiungendo per due settimane il 68\u00ba posto della Hot R&amp;B Songs nel novembre e nel dicembre del 1985."}
{"id": "5241480", "revid": "686936", "url": "https://it.wikipedia.org/wiki?curid=5241480", "title": "Dallas Cowboys 1980", "text": "La stagione dei Dallas Cowboys \u00e8 stata la 21\u00aa della franchigia nella National Football League. La squadra termin\u00f2 al secondo posto nella division, venendo eliminata nella finale della NFC per il primo di tre anni consecutivi."}
{"id": "5241488", "revid": "228587", "url": "https://it.wikipedia.org/wiki?curid=5241488", "title": "Campionati belgi di ciclismo su pista", "text": "I campionati belgi di ciclismo su pista sono una competizione di ciclismo su pista che assegna il titolo di \"campione belga\" e permette al vincitore di indossare la maglia di campione nazionale belga durante quelle prove. Raggruppa diverse specialit\u00e0 del ciclismo su pista, in gare riservate a tre categorie: Juniores, Under-23 ed Elite.\nStoria.\nSin dalla prima met\u00e0 del 1900 furono organizzate delle prove a livello nazionale di ciclismo su pista, inizialmente limitate alla sola velocit\u00e0 e all'inseguimento, poi aperte a diverse specialit\u00e0 del ciclismo su pista. Tra i professionisti plurititolati di queste prove troviamo al quarto posto Iljo Keisse, con otto titoli, seguito da Eddy Merckx con nove, al secondo posto Rik Van Steenbergen con undici, al primo posto Patrick Sercu, con ben ventotto titoli nazionali."}
{"id": "5241492", "revid": "965985", "url": "https://it.wikipedia.org/wiki?curid=5241492", "title": "Perfect Timing (Outlawz)", "text": "Perfect Timing \u00e8 il sesto album in studio del gruppo musicale rap statunitense Outlawz, pubblicato nel 2011."}
{"id": "5241496", "revid": "965985", "url": "https://it.wikipedia.org/wiki?curid=5241496", "title": "Trae Tha Truth", "text": ""}
{"id": "5241533", "revid": "767487", "url": "https://it.wikipedia.org/wiki?curid=5241533", "title": "Supercupen 2014", "text": "La Supercupen 2014 \u00e8 stata l'8\u00aa edizione della Supercupen, annuale incontro tra la vincitrice della Allsvenskan e la vincitrice della Svenska Cupen. La partita si \u00e8 stata disputata al Malm\u00f6 Stadion di Malm\u00f6, in data 9 novembre 2014, e a contendersi il trofeo sono state IF Elfsborg e Malm\u00f6. \u00c8 stata la terza apparizione del Malm\u00f6 nella Supercupen, mentre si \u00e8 trattata della seconda per l'IF Elfsborg. Il Malm\u00f6 si \u00e8 imposto ai calci di rigore dopo che i tempi supplementari si erano chiusi sul 2-2."}
{"id": "5241538", "revid": "767487", "url": "https://it.wikipedia.org/wiki?curid=5241538", "title": "Trae tha Truth", "text": "Biografia.\nNato in Texas, \u00e8 membro del collettivo Screwed Up Click.\nHa debuttato collaborando con Z-Ro nell'album \"Look What You Did to Me\". Nel 2003 ha pubblicato il suo primo album \"Losing Composure\", mentre nei successivi quattro anni sono stati pubblicati altri quattro album.\nNel luglio 2011 \u00e8 uscito \"Street King\", mentre nel 2014 \u00e8 la volta di \"Banned\", pubblicato dalla Grand Hustle Records.\nNel corso della sua carriera ha collaborato con diversi colleghi rapper, tra cui Lil Wayne, Wiz Khalifa, Young Thug, Lupe Fiasco, Rick Ross, Lloyd, Slim Thug, Future e Rich Boy.\nDiscografia.\nAlbum studio"}
{"id": "5241539", "revid": "965985", "url": "https://it.wikipedia.org/wiki?curid=5241539", "title": "Trae", "text": ""}
{"id": "5241542", "revid": "767487", "url": "https://it.wikipedia.org/wiki?curid=5241542", "title": "Giovent\u00f9 traviata", "text": "Giovent\u00f9 traviata (\"Les Inconnus dans la maison\") \u00e8 un film del 1942 diretto da Henri Decoin.\nIl soggetto \u00e8 tratto dal romanzo di Georges Simenon, \"Gli intrusi\" (1938).\nTrama.\nUna volta famoso avvocato, Hector Loursat Saint-Mars vive in pensione nella sua spaziosa casa di provincia, ormai sprofondato nell'alcolismo da quando la moglie lo ha lasciato, diciotto anni fa. N\u00e9 gli importa pi\u00f9 della figlia Nicole, che \u00e8 stata allevata da Fine, la cameriera di casa.\nUna notte, un colpo improvviso di rivoltella echeggia nella casa. Hector vede ombre fuggire e scopre il cadavere di un uomo in soffitta. La vittima \u00e8 un latitante di nome Gros Louis. Arriva la polizia e lo scompiglio. L'avvocato scopre che sua figlia \u00e8 coinvolta in un giro di giovani \"traviati\" ma finisce col riprendere la toga per difenderne il ragazzo, \u00c9mile, accusato innocentemente dell'omicidio."}
{"id": "5241545", "revid": "83531", "url": "https://it.wikipedia.org/wiki?curid=5241545", "title": "Massacro di Sjeverin", "text": "Il massacro di Sjeverin \u00e8 un complicato caso di sequestro internazionale avvenuto il 22 ottobre 1992 e conclusosi nella tortura e omicidio plurimo di 16 cittadini mussulmani di Serbia provenienti dal villaggio di Sjeverin, prelevati inizialmente da un bus di linea serbo in territorio di Bosnia ed Erzegovina, nell'ambito delle guerre iugoslave, quindi seviziati e uccisi nei pressi di Vi\u0161egrad.\nPer il delitto sono stati condannati dall'ICTY Dragutin Dragi\u0107evi\u0107, Oliver Krsmanovi\u0107 e Milan Luki\u0107 per tortura e omicidio a 20 anni di carcere. \u0110or\u0111e \u0160evi\u0107 \u00e8 stato condannato a 15 anni, per gli stessi motivi.\nI nomi delle vittime erano Mehmed \u0160ebo, Zafer Had\u017ei\u0107, Medo Had\u017ei\u0107, Medredin Hod\u017ei\u0107, Ramiz Begovi\u0107, Dervi\u0161 Softi\u0107, Medhad Softi\u0107, Mujo Alihod\u017ei\u0107, Alija Mandal, Sead Pecikoza, Mustafa Bajramovi\u0107, Hajrudin Sajtarevi\u0107, Esad D\u017eihi\u0107, Ramahudin \u0106atovi\u0107, Idriz Gibovi\u0107 e Mevlida Kold\u017ei\u0107.\nIl crimine gravissimo attualmente non ha ancora ricevuto piena e completa giustizia e riconoscimento dalle autorit\u00e0 serbe di entrambi i paesi, pur essendo ampiamente chiarito.\nContesto storico.\nIl fatto costituisce un precedente importante in quanto primo delitto di natura puramente nazionalistica contro la popolazione mussulmana del Sangiaccato e primo crimine commesso ai danni degli stessi cittadini della Serbia, allora formalmente ancora Repubblica Federale di Iugoslavia.\nLe vittime del delitto, provenienti dal villaggio di confine di Sjeverin, lavoravano tutte nel capoluogo industriale della regione, Priboj, quando nella primavera del 1992 la Bosnia ed Erzegovina dichiar\u00f2 la propria indipendenza dalla Iugoslavia, e la Republika Srpska dalla Bosnia ed Erzegovina.\nData la posizione isolata della localit\u00e0 (vedi mappa), collegata da una strada asfaltata alla sola Bosnia ed Erzegovina, i pendolari sia ortodossi sia mussulmani dovettero adattarsi e compiere quotidianamente il loro tragitto attraverso il territorio del nuovo stato, controllato dalle armate serbo-bosniache.\nStrategia del terrore.\nIl confine che congiunge Sangiaccato e Bosnia orientale, due territori storicamente abitati da ortodossi e da mussulmani, divenne al momento dell'esplosione dei conflitti nazionali strategicamente essenziale per limitare le pretese dei mussulmani in Serbia centrale. Divenne quindi punto di controllo e di transito particolarmente permeabile per le unit\u00e0 irregolari serbo-iugoslave e serbo-bosniache.\nIl timore che le persecuzioni perpetrate contro i mussulmani nella Republika Srpska, comprendente la vicinissima Rudo, si diffondessero alla Serbia centrale era allora gi\u00e0 alto tra la popolazione.\nAlcune avvisaglie di pericolo si manifestarono in ottobre nelle dirette vicinanze di Sjeverin.\nDragan Savi\u0107, serbo-bosniaco accusato di aver ucciso un mussulmano il 26 Agosto 1992 a Sjeverin, venne rilasciato l'11 Settembre 1992 per insufficienza di prove. Questo testimonia della facilit\u00e0 di circolazione e di azioni di paramilitari serbo-bosniaci in territorio serbo-iugoslavo e della acquiescenza delle autorit\u00e0.\nLa statale bosniaca veniva allora percorsa quotidianamente dalla corriera degli operai attraverso la localit\u00e0 di Mio\u010de, che nel frattempo venne sottoposta a pesanti epurazioni (incendi, espropriazioni).\nLa sera prima del delitto, il mussulmano serbo Sabahudin \u0106atovi\u0107 scomparve da Sjeverin senza tracce, quasi certamente rapito .\nL'indomani, la corriera part\u00ec tuttavia regolarmente per Priboj, nel timore generale: era piena di scolari e operai che si recavano in citt\u00e0 per ritirare i propri stipendi.\nUna pattuglia armata serbo-bosniaca, identificata con l'unit\u00e0 paramilitare comandata da Milan Luki\u0107 e affiliata ai \u201cVendicatori\u201d (\"Osvetnici\"), ferm\u00f2 il veicolo proprio presso Mio\u010de e rastrell\u00f2 tutti i 16 mussulmani adulti, di cui una donna e 15 uomini, caricandoli in un furgone per trasportarli a Vi\u0161egrad, citt\u00e0 gi\u00e0 vittima di pulizia etnica.\nL\u00ec i prigionieri vennero trasferiti all'Hotel Vilina Vlas presso Vi\u0161egradska Banja, allora usato come campo di prigionia, e, dopo giorni di sevizie e brutalit\u00e0 documentate dalle fotografie dei carnefici stessi, fucilati.\nLe reazioni.\nDopo l'arrivo della corriera semivuota a Priboj e lo spargimento della notizia del rapimento con conseguente terrore nella popolazione mussulmana, non si registr\u00f2 alcun provvedimento della polizia o dell'amministrazione locale.\nDue giorno dopo si tenne una consultazione al comune di Priboj dove, in presenza del ministro serbo-iugoslavo per i diritti umani Mom\u010dilo Gruba\u010d, il generale serbo-bosniaco Ratko Mladi\u0107 convocato di persona assicur\u00f2 di non avere nulla a che fare con la sparizione, cos\u00ec che presto si diffuse l'opinione che i sequestrati fossero perduti senza speranza.\nLe rispettive fabbriche dettero i propri impiegati per assenti e nello specifico la FAP licenzi\u00f2 uno dei mussulmani per assenza. Alcune famiglie presentarono al comune certificato di morte per i loro parenti.\nConseguenze e retaggio.\nMilan Luki\u0107 fu in seguito al sequestro arrestato e rilasciato sul territorio serbo-iugoslavo ben tre volte senza conseguenze, cos\u00ec che lui e la sua unit\u00e0, facente capo alle \u201cAquile bianche\u201d (\"Beli Orlovi\") di Vojislav \u0160e\u0161elj, poterono, il 27 Febbraio dell'anno successivo, compiere un altro delitto vicinissimo nei luoghi e nelle modalit\u00e0, noto come Massacro di \u0160trpci.\nLa prima conseguenza immediata del massacro fu l'esodo dei civili mussulmani serbi da Sjeverin verso Priboj e l'estero, con conseguente alterazione della struttura demografica della popolazione, e la crescita della paura nel Sangiaccato.\nSi pone la questione se classificare questo delitto come parte del genocidio bosgnacco, o come incidente fra la Republika Srpska e la Iugoslavia, entrambe comunque controllate allora da autorit\u00e0 conniventi.\nIn ogni caso questo evento minore pone importantissimi interrogativi sulla dominazione serba della Iugoslavia durante l'era Milo\u0161evi\u0107 e sul suo ruolo di controllo delle truppe serbo-bosniache e quindi, pi\u00f9 o meno indirettamente, sulle sue responsabilit\u00e0 nel genocidio bosgnacco.\nLe fotografie eseguite all'hotel Vilina Vlas ritraenti i sequestrati completano il quadro delle atrocit\u00e0 di Vi\u0161egrad, che ha ispirato la realizzazione del film \"For those who can tell no tales\", di Jasmila \u017dbani\u0107."}
{"id": "5241550", "revid": "411332", "url": "https://it.wikipedia.org/wiki?curid=5241550", "title": "Linux Unified Key Setup", "text": "Nell'ambito della sicurezza informatica, il Linux Unified Key Setup, abbreviato LUKS, \u00e8 un metodo di cifratura dei dischi rigidi. Le sue specifiche sono state scritte da Clemens Fruhwirth nel 2004 ed \u00e8 stato originariamente pensato per Linux.\nMentre la maggior parte dei software di crittografia di dischi hanno implementazioni e formati diversi e incompatibili, e spesso non documentati, lo standard LUKS \u00e8 indipendente dalla piattaforma e pu\u00f2 essere utilizzato per cifrare dischi in un'ampia variet\u00e0 di strumenti. Questo non solo assicura piena compatibilit\u00e0 e interoperabilit\u00e0 tra software diversi, ma garantisce che la gestione delle password avvenga in una modalit\u00e0 sicura e documentata.\nLUKS \u00e8 l'implementazione di riferimento per Linux; \u00e8 basato su una versione migliorata di cryptsetup che usa il processo di cifratura chiamato dm-crypt. Pu\u00f2 essere usato anche su Microsoft Windows mediante FreeOTFE."}
{"id": "5241551", "revid": "59976", "url": "https://it.wikipedia.org/wiki?curid=5241551", "title": "LUKS", "text": ""}
{"id": "5241556", "revid": "339392", "url": "https://it.wikipedia.org/wiki?curid=5241556", "title": "Il Loto Blu", "text": ""}
{"id": "5241567", "revid": "729019", "url": "https://it.wikipedia.org/wiki?curid=5241567", "title": "Pavel Karlovi\u010d Lange", "text": "Carriera.\nNel 1865 intraprese la carriera militare con il grado di sottotenente del Life Guard Horse Artillery. Nel 1867 venne promosso a tenente, nel 1869 a capitano e nel 1880 a colonnello.\nPrese parte alla Guerra russo-turca (1877-1878). Il 1 gennaio 1893 entr\u00f2 nel seguito del granduca Michail Nikolaevi\u010d. Il 5 dicembre 1899 \u00e8 stato nominato capo dell'artiglieria del 7\u00ba Corpo d'Armata. Nel 1901 venne promosso a tenente generale e il 18 marzo 1906 divenne comandante del 13\u00ba Corpo d'Armata. Il 21 maggio 1908 si ritir\u00f2.\nDopo il pensionamento ha vissuto a Kiev."}
{"id": "5241570", "revid": "767487", "url": "https://it.wikipedia.org/wiki?curid=5241570", "title": "Letto, fortuna e femmine", "text": "Letto, fortuna e femmine (\"Le Bateau d'\u00c9mile\") \u00e8 un film del 1962 diretto da Denys de La Patelli\u00e8re.\nIl soggetto \u00e8 tratto dal racconto di Georges Simenon, \"Le Bateau d'\u00c9mile\" (1954).\nTrama.\nCharles, dopo 40 anni, torna presso la propria famiglia di possidenti, i Larmentiel, e si mette a cercare, tramite un notaio, il figlio che avuto da una dipendente di suo padre. Scopre che questo, ormai un uomo di 40 anni, porta il nome di \u00c9mile Bouet, e convive con Fernande, ex-cantante. \u00c8 un tipo litigioso che vive di pesca con un proprio battello.\nIl fratello di Charles \u00e8 costretto ad assumere \u00c9mile presso la societ\u00e0 di famiglia, anzi vorrebbe che sposasse sua figlia, in modo che alla morte di Charles, il capitale non esca dall'ambito famigliare, sotto il suo controllo.\n\u00c9mile, all'inizio, \u00e8 tentato e si prepara persino a uccidere Fernande, ma poi rinuncia alle illusioni della vita nuova e torna quello di sempre."}
{"id": "5241572", "revid": "712828", "url": "https://it.wikipedia.org/wiki?curid=5241572", "title": "I Sigari del Faraone", "text": ""}
{"id": "5241576", "revid": "125398092", "url": "https://it.wikipedia.org/wiki?curid=5241576", "title": "Coppa Italia Dilettanti Umbria", "text": "Storia.\nIstituita nella stagione 1991-92, consente al vincitore di partecipare alla fase nazionale della Coppa Italia Dilettanti. \u00c8 riservata alle societ\u00e0 di Eccellenza Umbria. Fino al 2005-06 erano ammesse a partecipare anche le squadre di Promozione Umbria. Nel corso degli anni la formula della competizione \u00e8 stata modificata pi\u00f9 volte, ma ha sempre previsto inizialmente una fase a gironi (ad eccezione delle edizioni dal 1995 al 2002 quando il torneo era articolato secondo la formula dell'eliminazione diretta) ed una finale in campo neutro nell'atto conclusivo. Nel 2020-21 il titolo non \u00e8 stato assegnato, dopo che la competizione \u00e8 stata interrotta, a causa dell'emeregenza sanitaria provocata dalla pandemia di COVID-19.Nel prospetto che segue \u00e8 riportata l'evoluzione della formula del torneo.\nAlbo d'oro.\nIn \"corsivo\" le squadre che militavano in Promozione.\nStatistiche.\nPartecipazioni.\nSono 103 le societ\u00e0 umbre che hanno partecipato alle 30 edizioni della Coppa Italia Dilettanti Umbria. In grassetto sono evidenziate le squadre che hanno preso parte all'edizione del 2021-22.\nConfronti extra-regionali.\nPrecedenti fase nazionale Coppa Italia Dilettanti.\nNella tabella sottostante \u00e8 riportata la cronologia delle gare disputate dalle squadre umbre nella fase nazionale della Coppa Italia Dilettanti, secondo l'attuale formula entrata in vigore nella stagione 1991-92.\nBilancio contro le altre regioni.\nNella tabella sottostante \u00e8 indicato il bilancio complessivo delle squadre umbre con i club delle altre regioni d'Italia nella fase nazionale della Coppa Italia Dilettanti, secondo l'attuale formula entrata in vigore nella stagione 1991-92."}
{"id": "5241595", "revid": "767487", "url": "https://it.wikipedia.org/wiki?curid=5241595", "title": "Unione Sportiva Arezzo 1951-1952", "text": "Questa pagina raccoglie le informazioni riguardanti l'Unione Sportiva Arezzo nelle competizioni ufficiali della stagione 1951-1952."}
{"id": "5241597", "revid": "599013", "url": "https://it.wikipedia.org/wiki?curid=5241597", "title": "Ermelindo D'Agostini", "text": "Carriera.\nNell'ottobre 1933 si svincola dal Dopolavoro Fragd, squadra di Castelmassa.\nDiviene poi una bandiera del calcio ferrarese, tra Spal e Ferrara ha disputato nove stagioni, 192 partite ed una rete, 60 le partite disputate in Serie B, tra i cadetti aveva esordito a Padova il 7 ottobre 1934 nella partita Padova-Spal (2-2), ha chiuso la sua carriera al termine della stagione 1942-43."}
{"id": "5241609", "revid": "287204", "url": "https://it.wikipedia.org/wiki?curid=5241609", "title": "Sifrhippus", "text": "Il sifrippo (gen. Sifrhippus) \u00e8 un cavallo estinto, vissuto nell'Eocene inferiore (circa 55 milioni di anni fa). I suoi resti sono stati ritrovati in Nordamerica. \u00c8 considerato il pi\u00f9 antico equide noto.\nDescrizione.\nQuesto animale era molto piccolo, e doveva essere delle dimensioni di un odierno gatto domestico o poco pi\u00f9. Il peso \u00e8 stato stimato tra i 3,9 e i 7 chilogrammi. Rispetto ad altri equidi arcaici, \"Sifrhippus \"se ne distingueva per la presenza di un bacino distinto sulla parte anteriore dei penultimi molari inferiori, formato da un robusto paralofide collegato a un altrettanto robusto premetacristide. Il paralofide a forma di bacile \u00e8 un'autapomorfia di questo animale. Per il resto, \"Sifrhippus \"era dotato di una dentatura simile a quella degli altri equidi, anche se sprovvista di alcune caratteristiche derivate (riscontrabili negli equidi successivi), come il postcristide sui molari inferiori e un robusto ipoconulide (Froehlich, 2002).\nLa sinfisi mandibolare \u00e8 lunga e stretta, con la caratteristica \"strettoia\" degli equidi. Gli incisivi sono sporgenti e molto compressi alla loro base. Le radici dei canini sono relativamente grandi rispetto alle dimensioni degli incisivi e lievemente pi\u00f9 strette che lunghe.\nClassificazione.\nI fossili di questo animale, provenienti dall'Eocene inferiore dello Wyoming, vennero descritti per la prima volta nel 1989, e vennero inizialmente attribuiti a una nuova specie dell'equide ancestrale \"Hyracotherium, H. sandrae \"(Gingerich, 1989). Una riclassificazione degli equidi basali operata da Froehlich nel 2002 port\u00f2 alla considerazione di \"Hyracotherium \"come un genere polifiletico, e quindi alla riassegnazione ad altri generi di gran parte delle specie attribuite in precedenza a questo genere. Tra queste, \"H. sandrae\" venne riconosciuta come appartenente a un nuovo genere, denominato \"Sifrhippus\", che venne considerato il pi\u00f9 antico equide noto (lo stesso \"Hyracotherium \"venne riconosciuto essere un paleoteride, e non un vero e proprio equide). \nUn articolo del 2012 pubblicato sulla rivista Nature, inoltre, assegn\u00f2 al genere \"Sifrhippus \"anche le specie nordamericane attribuite ai generi Arenahippus (\"A. grangeri, A. aemulor\") e \"Pliolophus \"(\"P. pernix\"), tutte di poco successive alla specie tipo.\nIl nome \"Sifrhippus \"deriva dalla parola araba \u0635\u0650\u0641\u0652\u0631 (\"\u1e63ifr\"), \"zero\", e dal greco \u1f35\u03c0\u03c0\u03bf\u03c2 (\"h\u00edppos\"), \"cavallo\", ovvero \u201ccavallo zero\u201d con riferimento alla sua antichit\u00e0.\nPaleobiologia.\nUno studio del 2012 riguardante i fossili di mammiferi del bacino Bighorn nello Wyoming, ha determinato che \"Sifrhippus \"and\u00f2 incontro a un rilevante decremento di taglia nel corso di circa 130.000 anni, all'inizio dell'Eocene (circa 55 milioni di anni fa), per poi riguadagnare taglia nei successivi 45.000 anni. La media degli animali adulti pass\u00f2 da 5,6 kg a 3,9 kg, per poi finire a 7 kg. Queste variazioni sembrerebbero essere legate alle variazioni di umidit\u00e0 e temperatura della zona nel corso dell'Eocene inferiore: a un aumento di umidit\u00e0 corrisponderebbe un decremento della taglia di \"Sifrhippus \"(Secord et al., 2012)."}
{"id": "5241611", "revid": "767487", "url": "https://it.wikipedia.org/wiki?curid=5241611", "title": "Chico Xavier (film)", "text": "Chico Xavier \u00e8 un film brasiliano del 2010 diretto da Daniel Filho. La prima \u00e8 stata il 2 aprile 2010 e gi\u00e0 il 6 maggio era stato visto da circa 3 milioni di persone.\nTrama.\nIl film \u00e8 un adattamento cinematografico della vita del medium e filantropo brasiliano Chico Xavier (1910-2002)."}
{"id": "5241612", "revid": "287204", "url": "https://it.wikipedia.org/wiki?curid=5241612", "title": "Chico Xavier (disambigua)", "text": ""}
{"id": "5241613", "revid": "1714743", "url": "https://it.wikipedia.org/wiki?curid=5241613", "title": "Eleonora di Normandia", "text": "Origine.\nEleonora, secondo il monaco e cronista normanno, Guglielmo di Jumi\u00e8ges, nella sua \"Histori\u00e6 Normannorum Scriptores Antiqui\" era la figlia del quarto signore della Normandia che fu il secondo ad ottenere formalmente il titolo di Duca di Normandia, Riccardo II e di Giuditta che, secondo ancora Guglielmo di Jumi\u00e8ges era la sorella di Goffredo I di Bretagna, quindi era figlia del conte di Rennes e duca di Bretagna, Conan I il Torto e della moglie, Ermengarda d'Angi\u00f2 (come ci viene confermato dal monaco Rodolfo il Glabro, uno dei maggiori cronisti d'et\u00e0 medievale), figlia del terzo Conte di Angi\u00f2, Goffredo I Grisegonelle e di Adele di Vermandois (ca. 950 - \u2020 974), figlia di Roberto di Vermandois, conte di Meaux e di Troyes.Riccardo II di Normandia, sia secondo Guglielmo di Jumi\u00e8ges, che secondo il cronachista, priore dell'abbazia di Bec e sedicesimo abate di Mont-Saint-Michel, Robert di Torigny, nella sua \"Chronique\", era figlio di Riccardo I Senza Paura Jarl (equiparabile al nostro conte) dei Normanni e conte di Rouen, e della moglie, Gunnora (950-5 gennaio 1031), di cui non si conoscono i nomi degli ascendenti, ma di nobile famiglia di origine vichinga (\"nobilissima puella Danico more sibi iuncta\") (\"Gunnor ex nobilissima Danorum prosapia ortam\"); i genitori di Riccardo sono confermati anche dal monaco e cronista inglese, Orderico Vitale.\nBiografia.\nSuo padre, Riccardo II, ancora secondo Guglielmo di Jumi\u00e8ges, dopo il 1030, diede Eleonora in moglie al conte Baldovino IV delle Fiandre, detto il Barbuto (ca. 980-ca. 1035), che era l'unico figlio maschio del conte di Fiandra, conte d'Artois e Abate laico di San Bertino, Arnolfo II e di Rozala (952 \u2013 7 febbraio 1003), moglie di Arnolfo II, come \u00e8 indicato nelle \"Europ\u00e4ische Stammtafeln\", vol II, cap. 5 (non consultate).Il matrimonio di Eleonora, figlia di Riccardo II, con Goffredo il Barbuto viene confermato anche dalla \"Genealogica Comitum Flandri\u00e6 Bertiniana, Continuatio Leidensis et Divionensis\", che precisa che Baldovino era stato sposato con Ogiva di Lussemburgo , di cui era rimasto vedovo.\nParlando di sua figlia Giuditta, che l'\"Annalista Saxo\" ricorda che era la zia paterna del conte, Roberto I di Fiandra e (tramite la madre Eleonora) era parente di Edmondo II, che era stato re d'Inghilterra\nL'anno esatto della morte di Eleonora non ci \u00e8 noto.\nFigli.\nEleonora a Baldovino diede un'unica figlia:"}
{"id": "5241614", "revid": "121408940", "url": "https://it.wikipedia.org/wiki?curid=5241614", "title": "Gruppo Sportivo Carbosarda 1951-1952", "text": "Questa voce raccoglie le informazioni riguardanti il Gruppo Sportivo Carbosarda nelle competizioni ufficiali della stagione 1951-1952."}
{"id": "5241616", "revid": "125888257", "url": "https://it.wikipedia.org/wiki?curid=5241616", "title": "Festival di Sanremo 2015", "text": "Il sessantacinquesimo Festival di Sanremo si \u00e8 svolto al Teatro Ariston di Sanremo dal 10 al 14 febbraio 2015 ed \u00e8 stato presentato da Carlo Conti, affiancato dalle cantanti Arisa ed Emma e dalla modella e attrice spagnola Roc\u00edo Mu\u00f1oz Morales.\nLa direzione artistica \u00e8 stata curata dallo stesso Conti, la direzione musicale e dell'orchestra da Pinuccio Pirazzoli, la regia \u00e8 stata affidata a Maurizio Pagnussat e la scenografia \u00e8 stata disegnata da Riccardo Bocchini.\nVi hanno partecipato 28 artisti con altrettanti brani divisi in due sezioni: \"Campioni\" (composta da 20 artisti noti) e \"Nuove proposte\" (composta da 8 artisti emergenti).\nL'edizione \u00e8 stata vinta da Il Volo con il brano \"Grande amore\" per la sezione \"Campioni\" e da Giovanni Caccamo con il brano \"Ritorner\u00f2 da te\" per la sezione \"Nuove proposte\". Il \"Premio della Critica \"Mia Martini\"\" \u00e8 andato a Malika Ayane con \"Adesso e qui (nostalgico presente)\" per la sezione \"Campioni\" e a Giovanni Caccamo con \"Ritorner\u00f2 da te\" per la sezione \"Nuove proposte\".\nIl regolamento di quest'edizione del Festival ha previsto che, salvo rinuncia, il vincitore della sezione \"Campioni\" avrebbe rappresentato l'Italia all'Eurovision Song Contest. Il Volo ha quindi partecipato alla sessantesima edizione della kermesse canora europea, tenutasi a Vienna, in Austria.\nQuest'edizione ha ottenuto molto successo e parecchie critiche favorevoli, con un buon riscontro anche nel target 15-24 anni, con il 50% di media. Con il 48,64% di media \u00e8 stata, in termini di share, l'edizione pi\u00f9 vista dal 2006 compreso.\nConduzione.\nNel corso della conferenza stampa al termine del Festival di Sanremo 2014, il direttore di Rai 1 Giancarlo Leone, pur riconoscendo il netto calo degli ascolti rispetto alle edizioni passate, non ha escluso a priori la possibilit\u00e0 di una riconferma di Fabio Fazio alla conduzione della kermesse. Nonostante ci\u00f2, il 24 aprile, durante la presentazione del programma \"Si pu\u00f2 fare!\", lo stesso Leone ha annunciato che la sessantacinquesima edizione del Festival sarebbe stata condotta dal presentatore Carlo Conti, il cui nome era stato avallato sin da febbraio.\nNel dicembre 2014 alcune indiscrezioni avevano indicato le cantanti Emma e Arisa come co-conduttrici del festival. La presenza delle artiste \u00e8 stata poi confermata nel corso della conferenza stampa di presentazione del Festival tenutasi il 13 gennaio 2015 a Sanremo. Entrambe le cantanti hanno gi\u00e0 vinto un'edizione del Festival: Emma ha trionfato nel 2012 con il brano \"Non \u00e8 l'inferno\", mentre Arisa, dopo la vittoria dell'anno precedente con \"Controvento\", risultava essere ancora la vincitrice in carica. Sempre durante la conferenza stampa \u00e8 stato svelato il nome della terza co-conduttrice, ovvero l'attrice e modella spagnola Roc\u00edo Mu\u00f1oz Morales. Infine, il musicista e conduttore Rocco Tanica ha svolto il ruolo di inviato speciale nella Sala Stampa dell'Ariston attraverso video-collegamenti tenutisi in ciascuna delle serate.\nDirezione artistica.\nIl 17 giugno 2014 Carlo Conti ha comunicato che avrebbe svolto anche il compito di direttore artistico del Festival. Il presentatore ha presieduto la Commissione Musicale composta da Giovanni Allevi, Carolina Di Domenico, Claudio Fasulo, Pinuccio Pirazzoli, Ivana Sabatini e Rocco Tanica che ha avuto il compito di selezionare i brani di entrambe le sezioni.\nGli autori sono Riccardo Cassini, Martino Clericetti, Carlo Conti, Mario D\u2019Amico, Emanuele Giovannini, Max Novaresi, Leopoldo Siano e Ivana Sabatini.\nPartecipanti.\nSezione \"Campioni\".\nLe canzoni sono state selezionate e/o gli artisti sono stati invitati dal direttore artistico Carlo Conti, il quale si \u00e8 potuto avvalere della consulenza della Commissione musicale.\nIl 14 dicembre 2014 Conti ha comunicato i nomi dei 20 artisti in gara al Festival di Sanremo 2015 e i titoli delle relative canzoni durante il programma \"L'Arena\", condotto da Massimo Giletti su Rai 1.\nSezione \"Nuove proposte\".\nCome di consueto, 6 degli 8 giovani artisti in gara fra le \"Nuove proposte\" sono stati scelti attraverso un'omonima selezione. I candidati dovevano necessariamente essere espressione di un progetto artistico gi\u00e0 operante nel mercato della musica e hanno dovuto proporre il loro brano attraverso le rispettive case/etichette discografiche entro il 31 ottobre 2014. Le proposte sono state valutate dalla Commissione musicale, la quale ha selezionato 60 finalisti e ha reso noti il loro nomi il 24 novembre. Il 1\u00ba dicembre i finalisti hanno sostenuto un'audizione dal vivo di fronte alla suddetta giuria. I nomi dei sei vincitori sono stati annunciati da Carlo Conti il 9 dicembre al TG1. I sei artisti selezionati sono stati Enrico Nigiotti, Giovanni Caccamo, Kaligola, i kuTso, Rakele e Serena Brancale.\nGli altri due artisti provengono dal concorso parallelo Area Sanremo. La Commissione di valutazione, scelta dal direttore responsabile Paolo Giordano, presieduta da Roby Facchinetti e composta da Dargen D\u2019Amico, Giusy Ferreri e Mogol, ha esaminato le 560 domande ritenute valide sulle 578 pervenute e ha selezionato 40 finalisti. Tra il 1\u00ba, 2 e 3 dicembre 2014, dopo aver ascoltato le loro canzoni inedite, la Commissione ha scelto gli otto giovani vincitori: Alessio Arena, Amara, Chanty, Cl\u00e0mor, Dajana, Marian\u00e9, Paolo Barillari e Pool Jr. Il giorno seguente, dopo un'ultima audizione, la Commissione Musicale ha selezionato Amara e Chanty.\nRegolamento.\nDopo lo stravolgimento del regolamento avvenuto nei due anni della direzione artistica di Fabio Fazio, i \"Campioni\" sono tornati a gareggiare con una canzone ciascuno. Inoltre, vengono reintrodotte le eliminazioni a ridosso della finale. Inizialmente le canzoni in gara sarebbero dovute essere 16, ma il conduttore, data la qualit\u00e0 e la quantit\u00e0 dei brani ricevuti da parte degli artisti, ha proposto e ottenuto da Rai1 l'aumento a 20 delle canzoni partecipanti.\nAttraverso i quattro sistemi di votazione, ovvero televoto, Giuria della Sala Stampa, Giuria demoscopica e Giuria degli esperti si \u00e8 arrivati alla proclamazione delle canzoni vincitrici nelle sezioni \"Campioni\" e \"Nuove proposte.\"\nLa gara delle \"Nuove proposte\" \u00e8 stata concepita come un torneo di scontri uno contro uno ad eliminazione diretta che si \u00e8 svolto, come di consueto, nella seconda, terza e quarta serata.\nA partire da questa edizione, la serata evento delle cover diventa un vero e proprio torneo parallelo, peculiarit\u00e0 destinata a ripetersi anche nei successivi Festival diretti da Carlo Conti.\nSerate.\nPrima serata.\nNel corso della prima serata si sono esibiti 10 dei 20 \"Campioni\" in gara. Le canzoni sono state votate dal pubblico a casa tramite televoto e dalla Giuria della Sala Stampa del Festival. I due distinti risultati percentualizzati hanno pesato entrambi per il 50% sulla graduatoria combinata. In base ad essa, al termine della serata, gli artisti sono stati suddivisi in due gruppi: uno composto dai primi 6 artisti in graduatoria e un altro composto dagli artisti agli ultimi 4 posti che pertanto sono \u201ca rischio eliminazione\u201d.\nInoltre, sono stati presentati gli otto artisti in gara nella sezione \"Nuove proposte\".\nSeconda serata.\nAll'inizio della seconda serata si sono svolti i primi quarti di finale delle \"Nuove proposte\" fra 4 artisti della suddetta sezione. Le canzoni sono state votate dal pubblico a casa tramite il televoto e dalla Giuria della Sala Stampa del Festival. I due distinti risultati percentualizzati hanno pesato entrambi per il 50% nella realizzazione della graduatoria combinata. Le due canzoni pi\u00f9 votate hanno avuto accesso alla quarta serata.\nDi seguito, si sono esibiti i restanti 10 dei 20 \"Campioni\" in gara. Le canzoni sono state votate dal pubblico a casa tramite televoto e dalla Giuria della Sala Stampa del Festival. I due distinti risultati percentualizzati hanno pesato entrambi per il 50% sulla graduatoria combinata. In base ad essa, al termine della serata, gli artisti sono stati suddivisi in due gruppi: uno composto dai primi 6 artisti in graduatoria e un altro composto dagli artisti agli ultimi 4 posti che pertanto sono \u201ca rischio eliminazione\u201d.\nTerza serata.\nAll'inizio della terza serata si sono svolti gli altri quarti di finale delle \"Nuove proposte\" fra i restanti 4 artisti della suddetta sezione. Le canzoni sono state votate dal pubblico a casa tramite il televoto e dalla Giuria della Sala Stampa del Festival. I due distinti risultati percentualizzati hanno pesato entrambi per il 50% nella realizzazione della graduatoria combinata. Le due canzoni pi\u00f9 votate hanno avuto accesso alla quarta serata.\nDi seguito, i 20 \"Campioni\" in gara hanno partecipato al \"Torneo delle cover,\" una gara parallela al concorso principale in cui ogni artista ha reinterpretato una celebre canzone italiana. I partecipanti sono stati suddivisi in 5 gruppi da 4 artisti e si sono potuti esibire insieme a ospiti italiani e/o stranieri. Le loro esibizioni sono state votate dal pubblico a casa tramite televoto e dalla Giuria della Sala Stampa del Festival. I due distinti risultati percentualizzati hanno pesato entrambi per il 50% sulla graduatoria combinata di ciascuno gruppo. Le esibizioni dei 5 vincitori sono poi state valutate attraverso il medesimo metodo. La canzone pi\u00f9 votata \u00e8 stata proclamata vincitrice del \"Torneo delle cover\".\nQuarta serata.\nAll'inizio della quarta serata si sono svolte le due semifinali delle \"Nuove proposte\" fra i 4 artisti rimasti in gara nella suddetta sezione. Le canzoni sono state votate dal pubblico a casa tramite il televoto, dalla Giuria demoscopica e dalla Giuria degli esperti. I tre distinti risultati percentualizzati hanno pesato rispettivamente per il 40%, 30% e 30% nella realizzazione della graduatoria combinata. Le due canzoni pi\u00f9 votate hanno avuto accesso alla finale, la quale si \u00e8 tenuta a met\u00e0 serata ed \u00e8 stata sottoposta al medesimo sistema di votazione. La canzone pi\u00f9 votata \u00e8 stata proclamata vincitrice della sezione \"Nuove proposte\". Infine, sono stati assegnati il \"Premio della Critica \"Mia Martini\"\" e il \"Premio Sala Stampa \"Lucio Dalla\"\" per la sezione \"Nuove proposte\".\nInoltre, si sono esibiti i 20 \"Campioni\" in gara. Le canzoni sono state votate dal pubblico a casa tramite il televoto, dalla Giuria demoscopica e dalla Giuria degli esperti. I tre distinti risultati percentualizzati hanno pesato rispettivamente per il 40%, 30% e 30% sulla classifica della serata. La media ponderata tra le percentuali di voto della graduatoria combinata della serata e quelle della classifica congiunta basata sulle percentuali ottenute durante la prima e seconda serata ha dato una classifica totale dei \"Campioni\". Al termine della serata, le canzoni agli ultimi 4 posti della classifica totale sono state definitivamente eliminate.\nQuinta serata - Finale.\nNella quinta serata si sono esibiti i 16 \"Campioni\" finalisti, i cui voti precedentemente accumulati sono stati azzerati. Le canzoni sono state votate dal pubblico a casa tramite il televoto, dalla Giuria demoscopica e dalla Giuria degli esperti. I tre distinti risultati percentualizzati hanno pesato rispettivamente per il 40%, 30% e 30% nella realizzazione della classifica finale.\nI primi tre classificati hanno quindi avuto accesso allo spareggio finale, nel quale si \u00e8 proceduto ad un'ulteriore votazione azzerando il punteggio precedentemente acquisito e impiegando il medesimo sistema. La canzone pi\u00f9 votata \u00e8 stata proclamata vincitrice della sezione \"Campioni\". Infine, sono stati assegnati il \"Premio della Critica \"Mia Martini\"\" e il \"Premio Sala Stampa\" \"Lucio Dalla\" per la sezione \"Campioni\".\n\"Campioni -\" Finale a tre.\nOgni artista ha ricevuto un videomessaggio di incoraggiamento prima della sua esibizione durante la serata finale. Sono intervenuti:\nOrchestra.\nLa \"Sanremo Festival Orchestra\" \u00e8 stata diretta dal maestro Pinuccio Pirazzoli e, durante le esibizioni dei cantanti, dai maestri:\nSigla.\nLa sigla \u00e8 \"Fanfare for the Common Man\" di Aaron Copland in un arrangiamento del maestro Pinuccio Pirazzoli.\nJingle (parziale).\nIn quest'edizione l'entrata in scena di ciascun \"Campione\" \u00e8 accompagnata da uno stacchetto che riprende un successo della sua carriera.\nScenografia.\nLa scenografia, disegnata da Riccardo Bocchini, rappresenta l'interno di una campanula multicolore: essa \u00e8 composta da un grande palco con ai lati lo spazio per le due sezioni orchestrali (sinfonica e ritmica), un grande ledwall curvilineo di fondo montato su dieci archi verticali, e una scala trasparente tecnologica che riesce a spostarsi su varie quote cos\u00ec da permettere agli artisti sia di entrare direttamente sul palco sia scendere da una sorta di ballatoio.\nGiurie.\nTelevoto.\n\u00c8 il mezzo attraverso il pubblico da casa ha potuto esprimere le sue preferenze.\nNel corso delle prime tre serate, Il televoto e il voto della Giuria della Sala Stampa, entrambi con peso del 50%, hanno determinato la graduatorie combinate dei \"Campioni\" e delle \"Nuove proposte\". Nella quarta serata e nella finale il televoto ha contribuito per il 40% alle graduatorie combinate di entrambe le sezioni assieme al voto della Giuria demoscopica (30%) e della Giuria degli esperti (30%).\nGiuria della Sala Stampa.\nPresso la Sala Stampa Roof Ariston sono riuniti i rappresentanti delle testate accreditate fra agenzie giornalistiche, quotidiani, periodici, web, giornali radio, tg e rubriche televisive, nonch\u00e9 testate giornalistiche e radiotv straniere.\nLa Sala Stampa ha svolto il ruolo di giuria. Nel corso delle prime tre serate, Il televoto e il voto della Giuria della Sala Stampa, entrambi con peso del 50%, hanno determinato la graduatorie combinate dei \"Campioni\" e delle \"Nuove proposte\". Ogni giornalista ha espresso le proprie preferenze secondo le seguenti regole:\nA maggioranza dei votanti ha attribuito il \"Premio della Critica \"Mia Martini\"\" per entrambe le sezioni.\nGiuria demoscopica.\nLa Giuria demoscopica viene reintegrata dopo due anni di assenza dalla sua ultima apparizione al Festival. \u00c8 un campione di 300 abituali ascoltatori, acquirenti e appassionati di musica originari di tutta Italia e differenti per sesso ed et\u00e0. I giurati esprimono le loro preferenze da casa attraverso un sistema elettronico nel momento immediatamente successivo alla sua esecuzione in puntata. Il campione \u00e8 stato costituito da persone diverse in ciascuna serata in cui \u00e8 chiamato ad esprimersi.\nLa Giuria demoscopica ha votato nella quarta serata e nella finale per entrambe le sezioni con un peso del 30% sulla graduatoria combinata assieme al televoto (40%) e della Giuria degli esperti (30%). Ogni giurato ha espresso le proprie preferenze secondo le seguenti regole:\nGiuria degli esperti.\nLa Giuria di qualit\u00e0, ribattezzata \"Giuria degli esperti\", \u00e8 composta da 8 personaggi del mondo della musica, dello spettacolo e della cultura che non hanno alcun legame particolare con i concorrenti della kermesse.\nLa Giuria degli esperti ha votato nella quarta serata e nella finale per entrambe le sezioni con un peso del 30% sulla graduatoria combinata assieme al televoto (40%) e della Giuria demoscopica (30%). Ogni giurato ha espresso le proprie preferenze secondo le seguenti regole:\nInoltre, la Giuria degli esperti ha attribuito il \"Premio \"Sergio Bardotti\" per il miglior testo\".\nLa Giuria degli esperti della sessantacinquesima edizione del Festival \u00e8 stata composta da:\nSala Stampa Radio-TV-Web \"Lucio Dalla\".\nLa Sala Stampa Radio-TV-Web \"Lucio Dalla\" \u00e8 situata presso il Palafiori di Sanremo e riunisce i rappresentanti delle principali emittenti radiofoniche e televisive private, come giornalisti, conduttori e tecnici. A maggioranza dei votanti ha attribuito il \"Premio Sala Stampa \"Lucio Dalla\"\" per entrambe le sezioni.\"\"\nOrchestra.\nA maggioranza dei votanti, i professori della \"Sanremo Festival Orchestra\" hanno attribuito il \"Premio alla miglior composizione musicale\".\n\"Ex aequo\".\nIl regolamento afferma che: \u00abSe nel corso del Festival, in qualsivoglia sessione di votazione, si dovessero verificare casi di ex aequo dopo quattro cifre decimali nei risultati complessivi in serata, si far\u00e0 sempre riferimento alla graduatoria risultante dalla votazione espressa dal pubblico (televoto). In caso di ulteriore persistenza di ex aequo, nelle prime tre serate si far\u00e0 riferimento alla graduatoria risultante dalla votazione espressa dalla giuria della Sala Stampa; nelle due ultime serate, alla graduatoria risultante dalla votazione espressa dalla giuria di Esperti.\u00bb.\nDopoFestival.\nIl \"DopoFestival\" (reso graficamente in \"#dopofestival\", in riferimento agli hashtag del social network Twitter), si \u00e8 svolto presso la grande sala privata del Casin\u00f2. Il programma \u00e8 stato condotto dal comico Saverio Raimondo (gi\u00e0 presente nel cast de \"La Gabbia\" su LA7) con Sabrina Nobile, e trasmesso esclusivamente in streaming sul sito Rai.tv e sull'app ufficiale dell'emittente. Nel cast fisso del programma anche gli youtuber Inception e i Nirkiop, che hanno fatto una web-serie \"Chi sei quando guardi Sanremo\" divisa in vari episodi mandati in onda durante lo show, lo scrittore Stefano Andreoli e il conduttore televisivo Giancarlo Magalli. Gli autori sono Giorgio Cappozzo (capoautore), Stefano Santucci, Alberto Cusella e Duccio Pasqua.\nEsclusi.\nFra gli artisti non ammessi alla gara dei \"Campioni\" figurano gli Stadio (con \"Un giorno mi dirai,\" poi canzone vincitrice dell'edizione successiva), Suor Cristina Loredana Bert\u00e8 e Antonino, Clementino e DJ Tayone, Deborah Iurato, Marcella Bella (con un brano scritto dal fratello Gianni), Annalisa Minetti, Donatella Rettore, Immanuel Casto e Romina Falconi (con il brano \"Finch\u00e9 morte non ci separi\"), Mariella Nava, Morgan, Loredana Errore, Karima, Francesco Baccini, Laura Bono, Marco Ligabue, Franco Simone.\nLe indiscrezioni dei mesi precedenti all'annuncio e quelle immediatamente successive ad esso contemplavano anche i nomi di Anna Oxa, Ivana Spagna, Dolcenera, Nomadi, Tiromancino, Marco Carta, Valerio Scanu, Mietta, Fiordaliso, Syria, Antonio Maggio, Michele Bravi, Tony Maiello, Alessandro Casillo, Tony Colombo, Nick Luciani, Serena Rossi, Paolo Vallesi, Luca Barbarossa, Fabrizio Moro, Attilio Fontana e Ilaria Porceddu, Luisa Corna e Alessandro Safina, Mario Biondi, Sergio Cammariere e Rocco Hunt.\nFra i finalisti delle \"Nuove proposte\" che non sono rientrati fra i vincitori vi sono Ermal Meta (con il brano \"Volevo dirti\"), Benji &amp; Fede, Diana Del Bufalo, i Canova (con il brano \"Io, te e Lucia\"), i dARI, Simonetta Spiri, Daniel Adomako e La Scapigliatura.\nAscolti.\nRisultati di ascolto delle varie serate, secondo rilevazioni Auditel.\nIl picco di ascolto \u00e8 stato alle 1:12 di domenica 15 febbraio alla proclamazione dei vincitori, con il 73,64% di share.\nPiazzamenti in classifica.\nCompilation.\nLa compilation contiene tutti i brani partecipanti in questa edizione della manifestazione tranne i brani inediti di Alex Britti, Bianca Atzei e Dear Jack.\nEurovision Song Contest.\nDopo la selezione interna del 2014, la Rai \u00e8 tornata a scegliere il rappresentante italiano all'Eurovision fra gli artisti in gara al Festival di Sanremo. Nello specifico, grazie al nuovo regolamento, la kermesse ha funto da vera e propria selezione nazionale; il vincitore della sezione \"Campioni\" ha avuto infatti la facolt\u00e0 di partecipare in rappresentanza dell\u2019Italia all\u2019edizione corrente del concorso canoro europeo. In caso questi non si fosse avvalso di questa possibilit\u00e0, gli organizzatori del Festival si sarebbero riservati il diritto di scegliere il partecipante secondo propri criteri. Attualmente questo \u00e8 ancora il metodo di selezione del rappresentante italiano all'Eurovision.\nNella tradizionale conferenza stampa dei vincitori del Festival al termine della finale, Il Volo ha confermato la volont\u00e0 di prendere parte all'Eurovision Song Contest 2015. Il brano scelto per la competizione \u00e8 stato una versione ridotta di \"Grande amore\". Poich\u00e9 l'Italia \u00e8 membro delle cosiddette Big Five, il trio si \u00e8 automaticamente qualificato per la finale.\nIl 23 maggio 2015, nel corso della finale, Il Volo si \u00e8 esibito alla Wiener Stadthalle di Vienna come ultimo artista in gara, concludendo la serata con un terzo posto e 292 punti alle spalle di Svezia e Russia. Il trio, pur risultando di gran lunga l'artista preferito dal pubblico a casa, \u00e8 arrivato solo sesto nella classifica delle giurie nazionali. L'Italia ha comunque ricevuto i celebri \"douze points\" per ben nove volte e ha vinto il premio della stampa dei Marcel Bezen\u00e7on Award. La vittoria \u00e8 andata a M\u00e5ns Zelmerl\u00f6w e alla sua \"Heroes\", la quale ha riportato il concorso in Svezia appena due anni dopo l'edizione tenutasi a Malm\u00f6 nel 2013."}
{"id": "5241622", "revid": "602145", "url": "https://it.wikipedia.org/wiki?curid=5241622", "title": "San Giovanni Battista disteso", "text": "Il San Giovanni battista disteso (o \"sdraiato\") \u00e8 un dipinto a olio di Michelangelo Merisi da Caravaggio, realizzato nel 1610 e attualmente conservato in una collezione privata a Monaco di Baviera. Questa tela \u00e8 una delle sette versioni che il pittore lombardo ha dedicato al tema di \"San Giovannino\", ossia Giovanni Battista ritratto da bambino o appena adolescente.\nStoria e Critica.\nLa tela \u00e8 identificabile con il dipinto che si trovava a Palazzo Cellammare a Napoli, presso Costanza Colonna, marchesa di Caravaggio, insieme ad un'opera dello stesso soggetto (il San Giovanni Battista di collezione Borghese) e a una Maddalena, come si evince dalla lettera del Nunzio apostolico nel Regno di Napoli Deodato Gentile al cardinale Scipione Caffarelli-Borghese a Roma, data 29 luglio 1610 (Pacelli 1994, pp.\u00a0141\u2013155). Le tre tele erano state commissionate proprio dal Borghese e si trovavano sulla feluca che avrebbe dovuto ricondurre il loro autore da Napoli a Roma, poco prima che morisse. Sempre dalla lettera del 29 luglio risulta che, quando Caravaggio fu imprigionato a Palo, i dipinti furono riportati a Napoli da Costanza Colonna. Scipione Borghese riusc\u00ec a riappropriarsi di uno solo dei due San Giovanni (quello attualmente esposto alla Galleria Borghese), mentre del San Giovannino disteso si impossess\u00f2 quasi sicuramente Pedro Fern\u00e0ndez de Castro, VII conte di Lemos e vicer\u00e9 di Napoli dal 1610 al 1616. Il dipinto giunse in Spagna nel 1616, quando il conte di Lemos, terminato il mandato vicereale, ripart\u00ec per Madrid. Attraverso i passaggi ereditari interni alla famiglia pass\u00f2 a don Pedro Antonio, decimo conte di Lemos, che venne nominato vicer\u00e9 del Per\u00f9 nel 1667 e fu di certo il responsabile del trasferimento del San Giovannino disteso in America Latina. Dopo essere stato in una collezione privata di El Salvador e poi di Buenos Aires, il dipinto fu portato in Baviera a seguito di una gentildonna argentina, poco prima della seconda guerra mondiale (Marini 2001, p.\u00a0574).\nLa tela fu resa nota dal Marini come autografa dopo il restauro eseguito a Roma da Pico Cellini nel 1977-78 e datata al 1610 (Marini 1978, pp.\u00a023\u201325, 41-42 tavv. 3-5, figg. 15-25; Marini 1981, pp.\u00a082 nota 117, 45 fig. 10).\nLa collocazione cronologica nell'ultimissima fase della vita del pittore fu confermata, oltre che dallo Zeri (1998, pp.\u00a028\u201345), in comunicazioni scritte da Stoughton (1987), Pico Cellini (1987), Pepper (1987), Spike (1988), Slatkes (1992) e Claudio Strinati (1997), ma va segnalato anche che Bologna(1992, p.\u00a0342) riteneva l'opera la copia di un originale perduto per la chiesa napoletana di Sant'Anna dei Lombardi. L'ipotesi dello studioso (poi ricredutosi in Caroli 1992, dove egli identifica esplicitamente il dipinto di Monaco nel San Giovanni che il Merisi portava con s\u00e9 sulla feluca) \u00e8 comunque priva di fondamento, non conoscendo il prototipo originale della Cappella Fenaroli, distrutto nell'antico incendio della chiesa, nel quale andarono distrutti anche gli altri due dipinti del Caravaggio: La resurrezione di Cristo e il San Francesco in atto di ricevere le stigmate.\nQuesto dipinto non pu\u00f2 essere confuso con nessun altro dei San Giovanni del Merisi, i quali hanno un'origine e una committenza documentata; pertanto il suo collegamento con quello ricordato nelle lettere di Deodato Gentile a Scipione Borghese \u00e8 certamente da accogliere.\nNella posa languida del San Giovannino sono ravvisabili ricordi veneti: il rimando \u00e8 in particolare alle Veneri e alle Danae di Giorgione e Tiziano, ma anche alle antiche rappresentazioni delle divinit\u00e0 fluviali e a dipinti del medesimo soggetto in area napoletana. Chi scrive (Pacelli 1994, pp.\u00a0150\u2013151) ne ha messo in rilievo le affinit\u00e0 con il San Giovanni Borghese, l'Adorazione di Messina, il Martirio di sant'Orsola di collezione Intesa Sanpaolo a Napoli. Ne ha inoltre indicato una significativa derivazione in un David disteso (oggi conservato in una collezione privata napoletana) di artista non identificato, ma sicuramente attivo a Napoli nella prima met\u00e0 del Seicento, e in un San Giovannino di Paolo Finoglio di collezione privata.\nAl San Giovanni Battista disteso \u00e8 stata dedicata una mostra presso il Museum Het Rembranthuis di Amsterdam tra il 2010 e il 2011: da segnalare, a tal proposito, nella pubblicazione relativa all'esposizione, gli interventi di Strinati (2010-2011), Treffers (2010-2011), Pacelli (2010-2011), che ripercorre nuovamente le vicende storiche e critiche del dipinto sulla base da quanto scoperto nel 1994(pp.\u00a045\u201351), Marini (2010-11), Giantomassi e Zari (2010-11), che ne evidenziano, gli aspetti relativi alla tecnica pittorica e agli interventi di restauro."}
{"id": "5241654", "revid": "83531", "url": "https://it.wikipedia.org/wiki?curid=5241654", "title": "Societ\u00e0 Sportiva Chieti 1951-1952", "text": "Questa voce raccoglie le informazioni riguardanti la Societ\u00e0 Sportiva Chieti nelle competizioni ufficiali della stagione 1951-1952."}
{"id": "5241663", "revid": "300067", "url": "https://it.wikipedia.org/wiki?curid=5241663", "title": "Oleksandr Ku\u0161\u010dev", "text": ""}
{"id": "5241678", "revid": "76963", "url": "https://it.wikipedia.org/wiki?curid=5241678", "title": "Elizabeth Sarnoff", "text": "Sarnoff ha co-creato la serie televisiva \"Alcatraz\", e ha scritto la sceneggiatura di vari episodi per altre serie televisive, quali \"Lost\", \"NYPD - New York Police Department\", \"Crossing Jordan\" e \"Deadwood\".\nCarriera.\nNel 2004 ha iniziato la sua carriera di sceneggiatrice entrando a far parte del gruppo di sceneggiatori di \"Deadwood\", per la quale ha scritto 4 episodi in totale (due nella prima stagione e i restanti due nella seconda). Sarnoff e gli altri sceneggiatori della serie sono stati nominati per un Writers Guild of America Award per il loro lavoro.\nNel 2005 si unisce al gruppo degli sceneggiatori di \"Lost\" durante la produzione della seconda stagione della serie; nel febbraio 2006 Sarnoff e gli sceneggiatori di Lost vincono un Writers Guild of America Award per la \"Miglior sceneggiatura per una serie drammatica\". Durante la produzione della terza stagione del serial, Elizabeth viene promossa a produttrice. Gli sceneggiatori di Lost, compresa Sarnoff, sono nominati altre 4 volte per lo stesso premio per la terza, quarta, quinta e sesta stagione, mentre Elizabeth e Christina M. Kim sono nominate singolarmente per la \"Miglior sceneggiatura per un episodio di una serie drammatica\". Nella quinta stagione del telefilm Elizabeth viene promossa e co-produttrice esecutiva, mentre durante la sesta ed ultima stagione verr\u00e0 promossa a produttrice esecutiva. Sempre per \"Lost\" \u00e8 stata nominata insieme agli altri produttori della serie per 4 Emmy Award.\nNel 2011, insieme a Steven Lilien e Bryan Wynbrandt, crea una nuova serie, \"Alcatraz\", che ha debuttato il 16 gennaio 2012 e che \u00e8 stata cancellata dopo una sola stagione trasmessa.\nVita privata.\nElizabeth si \u00e8 apertamente dichiarata omosessuale."}
{"id": "5241691", "revid": "21880", "url": "https://it.wikipedia.org/wiki?curid=5241691", "title": "Cycas lanepoolei", "text": ""}
{"id": "5241694", "revid": "100460001", "url": "https://it.wikipedia.org/wiki?curid=5241694", "title": "Classics (She &amp; Him)", "text": "Classics \u00e8 il quinto album in studio del duo musicale statunitense She &amp; Him, pubblicato nel 2014. Si tratta di un album di cover."}
{"id": "5241696", "revid": "1566286", "url": "https://it.wikipedia.org/wiki?curid=5241696", "title": "Pierre Renoir", "text": "Biografia.\nFiglio del pittore Pierre-Auguste Renoir e della sua compagna Aline Charigot, si interess\u00f2 fin da giovane al teatro. Frequent\u00f2 il Conservatoire national sup\u00e9rieur d'art dramatique, dove si diplom\u00f2 nel 1907. Recit\u00f2 a lungo al Teatro dell'Od\u00e9on e divenne amico di famosi registi teatrali come, dal 1928, Louis Jouvet e, dal 1946, di Jean-Louis Barrault, con i quali fond\u00f2 importanti sodalizi artistici.\nNel 1914 spos\u00f2 l'attrice V\u00e9ra Sergine (1884-1946), dalla quale ebbe il figlio Claude Renoir (poi direttore della fotografia), prima di divorziare nel 1925.\nFerito gravemente durante la prima guerra mondiale, perse l'uso dell'avambraccio destro. Riformato, riprese la carriera d'attore, mettendo in scena Jean Giraudoux.\nDopo il divorzio, spos\u00f2 un'altra attrice, Marie-Louise Iribe (1894-1934), con la quale fond\u00f2 una societ\u00e0 di produzione cinematografica, \"Les Artistes r\u00e9unis\". Dopo un nuovo divorzio, nel 1933 spos\u00f2 ancora una volta un'attrice, Elisa Ruis (1917-1998).\nAnche se poco interessato a recitare nel cinema muto, bench\u00e9 avesse fatto una piccola parte in \"La ragazza dell'acqua\" (1925), all'avvento del sonoro si fece convincere dal fratello Jean Renoir a lavorare nel cinema. Il suo primo ruolo importante fu nel film \"La notte dell'incrocio\" (1932), per la regia del fratello, dove interpret\u00f2 il ruolo di Jules Maigret. Jean Renoir lo diriger\u00e0 ancora in \"Madame Bovary\" (1933) e in \"La Marsigliese\" (1938).\nNel 1935 Julien Duvivier lo volle in \"La bandera\", dove ebbe la parte di un ufficiale, ruolo che gli toccher\u00e0 spesso di interpretare. Nello stesso anno fu Ulisse in \"La guerra di Troia non si far\u00e0\", un dramma di Giraudoux per la regia di Jouvet (che vi interpret\u00f2 Ettore).\nDurante l'occupazione nazista di Parigi, con Charles Dullin e Gaston Baty assunse la direzione dell'Associazione dei direttori di teatro di Parigi, un organismo obbligatorio creato nell'ottobre del 1940, dove rest\u00f2 fino al 1943.\nDopo la liberazione continuer\u00e0 a lavorare (in tutto \u00e8 apparso in circa 65 film), e fino alla morte assumer\u00e0 la direzione del Th\u00e9\u00e2tre de l'Ath\u00e9n\u00e9e (gi\u00e0 diretto dal 1935 al 1951 da Louis Jouvet), oltre a dare lezioni di recitazione in diverse occasioni e istituzioni.\nEbbe come padrino Gustave Caillebotte, altro pittore amico del padre. Riposa al cimitero di Essoyes, nell'Aube, paese natale della madre, dove, oltre a lei, sono sepolti anche suo padre e i suoi due fratelli."}
{"id": "5241697", "revid": "124114786", "url": "https://it.wikipedia.org/wiki?curid=5241697", "title": "Adama Traor\u00e9 (calciatore 3 febbraio 1990)", "text": ""}
{"id": "5241698", "revid": "767487", "url": "https://it.wikipedia.org/wiki?curid=5241698", "title": "Manafest", "text": "Discografia.\nAlbum in studio\nLive"}
{"id": "5241719", "revid": "300067", "url": "https://it.wikipedia.org/wiki?curid=5241719", "title": "Ulysses Reed", "text": ""}
{"id": "5241721", "revid": "300067", "url": "https://it.wikipedia.org/wiki?curid=5241721", "title": "U. S. Reed", "text": ""}
{"id": "5241728", "revid": "1632387", "url": "https://it.wikipedia.org/wiki?curid=5241728", "title": "Engel (gruppo musicale)", "text": "Gli Engel sono un gruppo musicale melodic death metal e alternative metal svedese attivo dal 2005.\nFormazione.\nAttuale\nEx membri\nDiscografia.\nProduzione indipendente\nAlbum studio"}
{"id": "5241730", "revid": "1776051", "url": "https://it.wikipedia.org/wiki?curid=5241730", "title": "Love Don't Come Easy", "text": "Love Don't Come Easy \u00e8 una power ballad del gruppo musicale statunitense White Lion. \u00c8 stata pubblicata come primo singolo dell'album \"Mane Attraction\" del 1991 ed \u00e8 stata accompagnata da un video musicale. Ha raggiunto la posizione numero 24 della Mainstream Rock Songs negli Stati Uniti."}
{"id": "5241739", "revid": "838137", "url": "https://it.wikipedia.org/wiki?curid=5241739", "title": "Periodo refrattario effettivo", "text": "In elettrocardiografia, durante il ciclo cardiaco, quando il potenziale d'azione si avvia, vi \u00e8 un periodo di tempo nel quale un nuovo potenziale azione non pu\u00f2 essere \"riavviato\". Questo \u00e8 definito il periodo refrattario effettivo (PRE) del tessuto.\nQuesto periodo \u00e8 anche noto come periodo refrattario assoluto (PRA), che \u00e8 successivo all'ingresso degli ioni calcio nel miocita. Durante questo periodo, non si pu\u00f2 produrre una nuova depolarizzazione nelle cellule miocardiche se non si ritorna alla fase 4 del potenziale.\nIl PRE agisce come un meccanismo di protezione e mantiene la frequenza cardiaca sotto controllo, previene aritmie e aiuta a coordinare la contrazione muscolare. I farmaci antiaritmici utilizzati per le aritmie di solito prolungano il periodo refrattario effettivo."}
{"id": "5241741", "revid": "1776051", "url": "https://it.wikipedia.org/wiki?curid=5241741", "title": "Lights and Thunder", "text": "Lights and Thunder \u00e8 una canzone del gruppo musicale statunitense White Lion, pubblicata come singolo nel Regno Unito dal loro album \"Mane Attraction\" del 1991. \n\"Lights and Thunder\" \u00e8 stata per diversi anni la canzone pi\u00f9 lunga dei White Lion, con una durata di 8 minuti e 9 secondi. Nel 2008, \u00e8 stata superata da \"Sangre de Cristo\" dall'album \"Return of the Pride\", che con la sua durata di 8 minuti e 44 secondi \u00e8 diventata definitivamente la canzone pi\u00f9 lunga del gruppo.\nLa canzone si \u00e8 piazzata solamente alla posizione numero 95 della Official Singles Chart.\nNel 2005, in occasione dell'uscita dell'album live \"Rocking the USA\", \u00e8 stato realizzato un video musicale per la versione dal vivo di questa canzone."}
{"id": "5241744", "revid": "767487", "url": "https://it.wikipedia.org/wiki?curid=5241744", "title": "Jason Castro", "text": "Biografia.\nNato a Dallas (Texas), \u00e8 di origini colombiane.\nHa partecipato alla settima edizione del talent-show televisivo musicale \"American Idol\", classificandosi quarto.\nDopo la partecipazione al programma, ha firmato un contratto discografico con la Atlantic Records e ha pubblicato l'eponimo album d'esordio nell'aprile 2010.\nNel novembre 2010 \u00e8 uscito il suo secondo album \"Who I Am\".\nIl suo terzo disco \u00e8 invece datato gennaio 2013 ed \u00e8 uscito per la Word Records.\nDiscografia.\nAlbum studio"}
{"id": "5241745", "revid": "111789297", "url": "https://it.wikipedia.org/wiki?curid=5241745", "title": "Muwa-Walwi", "text": "Le notizie che abbiamo di questo sovrano anatolico ci giungono tutte dagli archivi Ittiti; quando il sovrano \u0160uppiluliuma I attorno alla met\u00e0 del XIV secolo a.C. conquist\u00f2 nuovamente le terre degli Arzawa (corrispondenti alla zona occidentale dell'Asia Minore) effettu\u00f2 verosimilmente una suddivisione territoriale dell'area in vari stati, uno dei quali \u00e8 ricordato negli annali Ittiti come Terra del fiume Seha; esso occupava all'incirca l'area che fronteggia l'isola di Lesbo.\nGli studiosi ritengono che il re ittita Suppiluliuma sul trono di Seha appuntasse come sovrano, il primo della storia di questo regno, un tale Muwa-Walwi (incoronazione: 1345-1340 ca.), del cui lignaggio non abbiamo notizie, n\u00e9 di particolari imprese o rivolte avvenute nei territori durante il suo regno, tanto che anche i sovrani Ittiti seguenti lo ricorderanno come un suddito fedele.\nPrima di morire (1322 a.C. ca) Muwa-Walwi design\u00f2 per ragioni a noi ignote il figlio minore Manhapa-Tarhunta come erede, scatenando la rabbia dei due maggiori che infatti tentarono di ucciderlo; questi comunque riusc\u00ec a fuggire e con l'aiuto degli Ittiti a riappropriarsi del trono in capo a pochi mesi, in danno del fratello Urha-Tarhunta che lo aveva usurpato.\nQuando alla fine del XIII secolo (1235 ca) il re ittita Tudhaliya IV scaccer\u00e0 un tale Tarhuna-Radu che aveva usurpato il trono di Terra del fiume Seha, incider\u00e0 negli archivi di aver \"...ripristinato sul trono la discendenza di Muwa-Walwi...\", ad ulteriore conferma del buon nome che questi aveva mantenuto e del fatto che, con ogni probabilit\u00e0, fosse stato effettivamente il primo re della Terra del fiume Seha."}
{"id": "5241747", "revid": "486946", "url": "https://it.wikipedia.org/wiki?curid=5241747", "title": "Mak pi 100", "text": ""}
{"id": "5241757", "revid": "69585766", "url": "https://it.wikipedia.org/wiki?curid=5241757", "title": "Mucopolisaccaridosi V", "text": ""}
{"id": "5241760", "revid": "767487", "url": "https://it.wikipedia.org/wiki?curid=5241760", "title": "Kill Me Three Times", "text": "Kill Me Three Times \u00e8 un film del 2014 diretto da Kriv Stenders."}
{"id": "5241762", "revid": "767487", "url": "https://it.wikipedia.org/wiki?curid=5241762", "title": "Home Sweet Home (film 1917)", "text": "Home Sweet Home \u00e8 un film muto del 1917 diretto da Wilfred Noy.\nTrama.\nUn agricoltore torna alla sua vecchia vita di citt\u00e0 e, involontariamente, provoca la rovina di suo figlio.\nProduzione.\nIl film fu prodotto dalla Clarendon.\nDistribuzione.\nDistribuito dalla Harma Photoplays, il film - un mediometraggio in quattro bobine - usc\u00ec nelle sale cinematografiche britanniche nel marzo 1917."}
{"id": "5241768", "revid": "599013", "url": "https://it.wikipedia.org/wiki?curid=5241768", "title": "Castel Mani", "text": "Castel Mani \u00e8 un castello medievale ormai in rovina che si trova sopra a San Lorenzo in Banale, nel comune di San Lorenzo Dorsino in provincia di Trento.\nStoria.\nSecondo la leggenda, nello stesso luogo dove sorge il maniero sarebbe esistito un castelliere celtico e poi romano. Anche il suo nome risalirebbe all'et\u00e0 antica: deriverebbe infatti dagli dei Manes, adorati nella zona.\nLa costruzione di Castel Mani risale probabilmente al XII secolo anche se i primi documenti scritti che lo riguardano sono del 1207. In quell'anno il principe vescovo di Trento invest\u00ec Uldarico d'Arco del feudo legato al castello.\nCastel Mani fu pesantemente danneggiato nel 1786 e nel 1797 durante l'invasione napoleonica, diventando una rovina. Nel 1830 i suoi resti furono usati come cava di pietre per la costruzione del paese.\nOggi di Castel Mani rimane un muro perimetrale all'interno di un giardino pubblico."}
{"id": "5241770", "revid": "126000220", "url": "https://it.wikipedia.org/wiki?curid=5241770", "title": "Loris Bulgarelli", "text": "Capitano pilota della specialit\u00e0 bombardamento, partecip\u00f2 alla Guerra d'Etiopia, alla Guerra di Spagna e alla Seconda guerra mondiale. Caduto in combattimento sul cielo dell'Africa settentrionale italiana, per il suo comportamento nell'ultima missione fu decorato di Medaglia d'oro al valor militare alla memoria.\nBiografia.\nNacque a Cento, in Provincia di Ferrara, il 28 febbraio 1909, entr\u00f2 giovanissimo nella Regia Aeronautica partecipando al corso per sergenti piloti, e conseguendo il brevetto di pilota di aeroplano presso la Scuola di pilotaggio di Capua il 14 ottobre 1928. Assegnato in qualit\u00e0 di primo aviere alla 2\u00aa Zona Aerea Territoriale (ZAT) ottenne ben presto la promozione al grado di Sergente, venendo trasferito presso il 20\u00ba Stormo da ricognizione di stanza sull'aeroporto di Centocelle Sud. Diplomatosi ragioniere commercialista nel corso dell'anno scolastico 1931-1932, l'ottenimento di tale qualifica gli consent\u00ec di accedere alla Regia Accademia Aeronautica di Caserta. Al termine del corso usc\u00ec dall'Accademia, con il grado di sottotenente pilota in servizio permanente effettivo, il 1\u00ba ottobre 1934. Nel corso del 1936, con la promozione al grado di tenente pilota, fu inviato in Africa Orientale Italiana per partecipare alla campagna contro l'Etiopia. In seno alla 16\u00aa Squadriglia si distinse particolarmente, tanto da venire insignito di una Medaglia d'argento e due di Medaglie di bronzo al valor militare.\nNel dicembre 1938 fu inviato in Spagna per prendere parte alla guerra civile a fianco dei nazionalisti. Si distinse particolarmente anche in questo teatro operativo, e nel 1939, al termine delle ostilit\u00e0, risultava insignito di numerose decorazioni spagnole concessagli dal generale Francisco Franco, e di una seconda Medaglia d'argento al valor militare. Rientrato in patria fu assegnato al comando della 60\u00aa Squadriglia Bombardamento Veloce, equipaggiata con i bombardieri Savoia-Marchetti S.79 Sparviero, appartenente al 33\u00ba Gruppo Bombardamento Terrestre dell'11\u00ba Stormo Bombardamento Terrestre. basata sull'aeroporto di Ferrara. Con l'entrata in guerra dell'Italia, il 10 giugno 1940, il 33\u00ba Gruppo si trasfer\u00ec sull'aeroporto di Comiso, in Sicilia. Il 15 luglio 1940, il 33\u00ba Gruppo B.T., divenuto nel frattempo autonomo, si trasfer\u00ec a Benina, in Libia, alle dipendenze della 13\u00aa Divisione Aerea \"Pegaso\".\nEgli rimase ucciso durante un'azione di bombardamento in Africa settentrionale italiana, eseguita a bassa quota contro una colonna corazzata inglese, il 13 dicembre del 1940. Il suo corpo fu trasportato presso l'Ospedale della Regia Marina di Tobruk prima di essere inumato. Alla sua memoria gli venne concessa la Medaglia d'oro al valor militare. Dopo l'armistizio dell'8 settembre 1943, la neocostituita Aeronautica Nazionale Repubblicana intitoler\u00e0 a lui e al capitano Giorgio Graffer la 3\u00aa Squadriglia del 2\u00ba Gruppo Caccia operante dall'aeroporto di Borgo Panigale a Bologna, equipaggiata con i caccia Aermacchi C.205 Veltro. Nel dopoguerra gli venne intitolato lo stadio di calcio della sua citt\u00e0 natale."}
{"id": "5241771", "revid": "102222192", "url": "https://it.wikipedia.org/wiki?curid=5241771", "title": "Pressione arteriosa polmonare", "text": "La pressione arteriosa polmonare \u00e8 la misura della pressione del sangue trovata nell'arteria polmonare. \nLa pressione viene misurata inserendo un catetere nell'arteria polmonare, il catetere di Swan-Ganz. La pressione media si aggira intorno ai 9-18 mmHg, mentre la pressione capillare polmonare misurata nell'atrio sinistro pu\u00f2 essere di 6-12mmHg. \nLa pressione d'incuneamento pu\u00f2 essere elevata in caso di scompenso cardiaco sinistro, stenosi mitralica e in altre condizioni, come l'anemia falciforme.\nIn alcune patologie la pressione in arteria polmonare pu\u00f2 presentare importanti variazioni come nell'ipertensione polmonare dove la pressione arteriosa media supera i 25 mmHg; ci\u00f2 pu\u00f2 verificarsi per problemi cardiaci come l'insufficienza cardiaca, o polmonari e delle vie aeree come la broncopneumopatia cronica ostruttiva, la sclerodermia o malattie tromboemboliche come l'embolia polmonare o l'anemia falciforme in cui si evidenziano formazioni emboliche."}
{"id": "5241772", "revid": "599013", "url": "https://it.wikipedia.org/wiki?curid=5241772", "title": "Giuseppe Vignati", "text": "Caratteristiche tecniche.\nGioc\u00f2 nel ruolo di centrocampista\nCarriera.\nDopo aver esordito nel Saronno nella stagione 1928-1929, gioc\u00f2 in Serie A con il Legnano."}
{"id": "5241786", "revid": "1776051", "url": "https://it.wikipedia.org/wiki?curid=5241786", "title": "Out with the Boys", "text": "Out with the Boys \u00e8 una canzone del gruppo musicale statunitense White Lion, pubblicata come singolo promozionale dall'album \"Mane Attraction\" del 1991.\nIl cantante della band, Mike Tramp, ha composto la canzone pensando ai ricordi e agli amici della sua citt\u00e0 natale, Copenaghen. Tram ha raccontato in un'intervista del 2007 di aver scritto il pezzo in quanto sentiva la mancanza di quelle persone, aggiungendo di non esser mai stato in grado di instaurare relazioni simili con alcuno dei membri dei White Lion."}
{"id": "5241787", "revid": "22475", "url": "https://it.wikipedia.org/wiki?curid=5241787", "title": "The Elements of Style", "text": "The Elements of Style \u00e8 un manuale di stile di scrittura per l'inglese americano, del quale sono uscite numerose edizioni. Il testo originario, preparato da William Strunk Jr. nel 1918, e pubblicato da Harcourt nel 1920, comprendeva:\n\u00c8 stato molto ampliato e rivisto da Elwyn Brooks White per la pubblicazione da Macmillan nel 1959. Questa \u00e8 stata la prima edizione del cosiddetto Strunk &amp; White, che la rivista Time ha nominato nel 2011 uno dei 100 migliori e pi\u00f9 influenti libri scritti in inglese dal 1923.\nStoria.\nWilliam Strunk, professore di Inglese alla Cornell University, scrisse \"The Elements of Style\" nel 1918, e lo pubblic\u00f2 privatamente nel 1919 per uso didattico all'interno dell'universit\u00e0. Fu pubblicato in un formato da 52 pagine da Harcourt nel 1920. In seguito, lui e il curatore Edward A. Tenney sottoposero il testo a revisione e lo ripubblicarono con il titolo di \"The Elements and Practice of Composition\" (1935). Nel 1957, la guida allo stile attrasse l'attenzione di E.B. White del \"New Yorker\", che aveva studiato scrittura proprio come allievo dell professor Strunk nel 1919, ma che aveva dimenticato \"quel libricino\", da lui descritto come \"un riassunto di quarantatr\u00e9 pagine su come rispettare pulizia, precisione e brevit\u00e0 nell'uso della lingua inglese.\" Settimane dopo, White scrisse un articolo sulla devozione di Strunk per la lucida prosa inglese.\nIn seguito, Macmillan Publishers incaric\u00f2 proprio White di rivedere il testo di \"The Elements\" per una nuova edizione nel 1959 (Strunk era morto nel 1946). L'ampliamento e l'aggiornamento fatti da White partendo dall'edizione del 1935 (quella rivisitata da Tenney e Strunk) diedero vita al manuale di stile di scrittura divenuto noto col nome informale di Strunk &amp; White , la cui prima uscita vendette circa due milioni di copie nel 1959. Nei successivi quattro decenni furono venduti pi\u00f9 di dieci milioni di copie. La storia di questo manuale scrittura \u00e8 raccontata da Mark Garvey in \"Stylized: A Slightly Obsessive History of Strunk &amp; White's The Elements of Style\" (2009).\nMaira Kalman, che forn\u00ec le illustrazioni per The Elements of Style Illustrated (2005), chiese a Nico Muhly di comporre una cantata basata sul libro. La cantata fu eseguita presso la New York Public Library nel mese di ottobre 2005.\nContenuto.\nIn \"The Elements of Style\" (1918), William Strunk si \u00e8 concentrato su specifiche questioni d'uso della lingua, e sulla coltivazione della buona scrittura, con la raccomandazione \"fate che ogni parola racconti\"; di conseguenza, il 17\u00ba principio della composizione \u00e8 la semplice istruzione: \"Omettete le parole inutili\".\nL'edizione del 1959.\nL'edizione del 1959 contiene:\nAltre edizioni.\nWhite ha anche curato la seconda (1972) e la terza (1979) edizione di The Elements of Style, la cui lunghezza \u00e8 estesa a ottantacinque pagine.\nUlteriori informazioni sulla terza edizione.\nLa terza edizione di The Elements of Style (1979) si articola in 54 punti: \nSuggerimenti generali.\nL'ultima raccomandazione, la 21\u00b0, \" Preferisci lo standard all'insolito \", si integra bene con il soggetto di \"The Elements of Style\", ma non si presenta come un saggio a parte su una prosa chiara. Per scrivere bene, White consiglia agli scrittori di avere la giusta mentalit\u00e0, ovvero di scrivere per compiacere s\u00e9 stessi, mirando a \"un momento di felicit\u00e0 \", una frase di Robert Louis Stevenson (1850-1894). La seguente \u00e8 la raccomandazione che Strunk d\u00e0 nel 1918, sulla consione:\nLa quarta edizione.\nLa quarta edizione di \"The Elements of Style\" (2000), pubblicata 54 anni dopo la morte di Strunk, omette il suo consiglio stilistico su pronomi maschili, che prescriveva di usare ogni volta \"l'antecedente non fosse o dovesse essere femminile\" [11]. Al suo posto, il revisore EB White [White mor\u00ec 1985] riporta: \"Attualmente, tuttavia, molti scrittori trovano limitante o offensivo l'uso del generico lui o il suo per rinominare gli indefiniti antecedenti\". Inoltre, la voce il cui titolo \u00e8 stato cambiato in \"They. He or She\", al capitolo IV \"Misused Words and Expressions\" consiglia allo scrittore di evitare un'\"enfasi involontaria sul maschile\".\nTra le aggiunte per la quarta edizione vi sono una prefazione di Roger Angell, figliastro di EB White, una postfazione scritta dal commentatore culturale statunitense Charles Osgood, un glossario e un indice. Cinque anni pi\u00f9 tardi, la quarta edizione \u00e8 stata ripubblicata come \"The Elements of Style Illustrated\" (2005) dalla disegnatrice Maira Kalman. Oltre alla nuova veste grafica della Kalman, questa edizione esclude la postfazione di Charles Osgood e ripristina il capitolo della prima edizione sull'ortografia.\nCritica.\n\"The Elements of Style\" \u00e8 stato inserito da \"Time\" nella lista del 2011 dei 100 migliori e pi\u00f9 influenti libri scritti in lingua inglese dal 1923. Dopo la sua pubblicazione, Charles Poor, scrivendo per il \"New York Times\" lo ha definito \"uno splendido cimelio per tutti coloro che sono interessati a leggere e scrivere.\" Il poeta statunitense Dorothy Parker ha affermato: \"Se avete giovani amici che aspirano a diventare scrittori, il secondo pi\u00f9 grande favore che potete fare loro \u00e8 regalargli The elements of Style. Il pi\u00f9 grande, naturalmente, \u00e8 quello di sparargli ora, mentre sono felici.\"\nLa critica dello \"Strunk &amp; White\" si \u00e8 in gran parte concentrata sul sottolineare la sua natura normativa, o sulla obsolescenza rispetto all'Inglese moderno.\nNel criticare \"The Elements of Style\", Geoffrey Pullum, professore di linguistica presso l'Universit\u00e0 di Edimburgo, tra gli autori di \"The Cambridge Grammar of the English Language\" (2002), ha affermato che:\nPullum dimostr\u00f2, per esempio, che gli autori avevano frainteso l'essenza della forma passiva inglese, e critic\u00f2 la loro avversione nei confronti di usi inglesi affermati e non problematici, come l\"'infinito spezzato\" e l'uso di \"which\" in una frase relativa restrittiva. Egli, inoltre, critic\u00f2 \"The Elements of Style\" in Language Log, un blog sul linguaggio scritto da linguisti, per l'impronta prescrittiva e di ipercorrettismo che promuoveva tra gli anglofoni, e lo ha chiamato \"il libro che si \u00e8 bevuto il cervello dell'America\".\nUna recensione di \"The Boston Globe\" descrive \"The Elements of Style Illustrated\" (2005), con le illustrazioni di Maira Kalman, come \"un vecchio libro-zombie... un miscuglio, in cui fissazioni ormai antiquate trovano spazio a fatica tra tab\u00f9 degli anni Settanta e consigli informatici da anni Novanta\".\nNel 2011, Tim Skern ha scritto che \"The Elements of Style\" \"rimane il miglior libro disponibile sulla scrittura inglese\".\nEdizioni.\nStrunk.\nDa momento che il testo originale di Strunk \u00e8 ormai entrato nel pubblico dominio ed \u00e8 liberamente disponibile su Internet, chiunque pu\u00f2 ristamparlo in forma di libro.\nInfluenza.\nVari manuali di stile hanno scelto un titolo che richiama il testo di Strunk, come, per esempio:"}
{"id": "5241793", "revid": "1776051", "url": "https://it.wikipedia.org/wiki?curid=5241793", "title": "Broken Heart (White Lion)", "text": "Broken Hearts \u00e8 il singolo di debutto del gruppo musicale statunitense White Lion.\nLa canzone \u00e8 apparsa per la prima volta nell'album \"Fight to Survive\" ed \u00e8 stata accompagnata da un video musicale. Successivamente \u00e8 stata registrata una nuova versione che \u00e8 stata pubblicata come secondo singolo dall'album \"Mane Attraction\" del 1991. Questa versione \u00e8 stata accompagnata da un nuovo video musicale ed \u00e8 stata inclusa l'anno successivo nella raccolta \"The Best of White Lion\"."}
{"id": "5241794", "revid": "767487", "url": "https://it.wikipedia.org/wiki?curid=5241794", "title": "A qualsiasi prezzo (film 2012)", "text": "A qualsiasi prezzo (\"At Any Price\") \u00e8 un film del 2012 diretto da Ramin Bahrani, con protagonisti Zac Efron e Dennis Quaid.\nTrama.\nHenry Whipple \u00e8 un agricoltore di successo, concentrato sugli affari per portare avanti la propria impresa agricola in cui cerca disperatamente di coinvolgere suo figlio minore Dean Whipple.\nQuest'ultimo per\u00f2, ragazzo ribelle e arrabbiato nei confronti del padre per averlo sempre fatto sentire inferiore rispetto al fratello maggiore Grant, \u00e8 concentrato solo a realizzare il suo sogno: diventare un grande pilota. Infatti, Dean, partecipa ogni fine settimana a gare automobilistiche vincendo sempre il primo premio. Al suo fianco in ogni gara non manca mai la fidanzata Cadence, ragazza che ha perso il padre da piccola ed \u00e8 stata accolta dalla famiglia Whipple pur non vivendo a casa con loro.\nImmerso negli affari Henry tradisce sua moglie con Meredith (donna pi\u00f9 giovane gelosa della famiglia di Henry), ma la moglie lo scopre. Indignata decide di regalare 15.000$ al figlio, Dean, senza dire nulla ad Henry, per permettergli di partecipare a una gara automobilistica di livello superiore.\nLa gara non va come Dean vorrebbe, e il ragazzo si abbatte respingendo Cadence e tradendola proprio con Meredith, l'amante del padre, che gi\u00e0 aveva addocciato il ragazzo in seguito ad uno sguardo di disprezzo da parte della moglie di Henry. Cadence vede uscire Meredith dal capannone insieme a Dean e delusa dalla situazione decide di partire e andare via dall'Iowa.\nIntanto Henry inizia ad avere dei problemi riguardo a dei controlli sul proprio grano, dopo che un uomo al quale aveva sottratto il terreno tempo prima, fa la spia rivelando che in realt\u00e0 il grano di Henry subisce delle modifiche. Saputo questo problema Dean crede che l'uomo sia un altro grande agricoltore, il signor Johnson e si reca a casa sua inferocito, per difendere il padre.\nSulla strada incontra il figlio di Johnson, suo acerrimo rivale sulla pista da corsa, iniziano a picchiarsi e Dean involontariamente lo uccide. Successivamente confessa al padre l'accaduto e questo unisce di nuovo padre e figlio, ed Henry decider\u00e0 di cedere l'impresa proprio a Dean.\nProduzione.\nLe riprese si sono svolte a DeKalb, nell'Illinois.\nDistribuzione e Accoglienza.\nIl film \u00e8 stato presentato in concorso alla 69\u00aa Mostra internazionale d'arte cinematografica di Venezia.\nA livello mondiale ha incassato 487,965 dollari."}
{"id": "5241800", "revid": "102222300", "url": "https://it.wikipedia.org/wiki?curid=5241800", "title": "Pressione aortica", "text": "La pressione aortica \u00e8 la pressione sanguigna aortica misurata alla radice dell'aorta.\nDiversi studi hanno dimostrato l'importanza della pressione aortica centrale (PAC) e le sue implicazioni per valutare l'efficacia del trattamento antipertensivo con riferimento ai fattori di rischio cardiovascolare.\nIl metodo tradizionale di misurazione della pressione sanguigna alle braccia ha dimostrato di sottostimare l'efficacia di farmaci come l'amlodipina e sovrastimare l'efficacia di quelli come l'atenololo. \u00c8 stato dimostrato che alcuni farmaci utilizzati per ridurre la pressione sanguigna hanno effetti diversi sulla pressione aortica centrale e sulle caratteristiche del flusso, nonostante l'evidenza di valori di pressione sanguigna a livello brachiale siano simili. Si \u00e8 inoltre dimostrato che la PAC \u00e8 un predittore indipendente di eventi sia cardiovascolari che renali."}
{"id": "5241802", "revid": "48344", "url": "https://it.wikipedia.org/wiki?curid=5241802", "title": "Episodi di El internado (settima stagione)", "text": "La settima ed ultima stagione di \"El internado\" \u00e8 composta da 15 episodi ed \u00e8 stata trasmessa in Spagna dal 2 giugno 2010 al 13 ottobre 2010, con ascolti medi per 2.494.000 spettatori e il 15,9% di share.\nIn Italia, la settima stagione \u00e8 inedita."}
{"id": "5241818", "revid": "729019", "url": "https://it.wikipedia.org/wiki?curid=5241818", "title": "Naval Striking and Support Forces NATO", "text": "La Naval Striking and Support Forces NATO \u00e8 la Forza di attacco e supporto della NATO, costituita da unit\u00e0 navali appartenenti alle marine militari di undici stati: Francia, Germania, Grecia, Italia, Paesi Bassi, Polonia, Portogallo, Spagna, Turchia, Regno Unito, e gli Stati Uniti d'America.\nStoria.\nLa \"Forza di Attacco e Supporto\" era stata costituita nel 1952 dal Comando in Capo delle Forze Alleate per il Sud Europa con la denominazione STRIKFORSOUTH. Il 15 marzo 1953 venne istituito il Comando delle Forze di Attacco e Supporto (COMSTRIKFORSOUTH) come comandante subordinato di CINCSOUTH. Il Comando delle Forze di Attacco e Supporto era retto dall'ammiraglio comandante della Sesta Flotta, un doppio incarico, che continua ancora oggi e la sede del Comando delle Forze di Attacco e Supporto era a Napoli nella stessa del comando della Sesta Flotta. Il personale di STRIKFORSOUTH era inizialmente composta principalmente da americani perch\u00e9 le forze destinate a STRIKFORSOUTH provenivano personale dalla US Navy; successivamente personale militare proveniente da Francia, Grecia, Italia, Turchia e Regno Unito venne integrato allo scopo di stabilire uno stretto rapporto con gli altri stati del Mediterraneo.\nNel 1957 il personale di COMSTRIKFORSOUTH ebbe la sua rappresentanza nel Comando congiunto e nei centri di Operazioni di Smirne, in Turchia e Vicenza in Italia. L'area di responsabilit\u00e0 di STRIKFORSOUTH comprendeva l'intero teatro Mediterraneo, dallo Stretto di Gibilterra al Mediterraneo orientale, compreso l'Adriatico, lo Ionio, l'Egeo e il Mar Nero. STRIKFORSOUTH veniva designato come il comando che avrebbe dovuto fronteggiare eventuali emergenze improvvise nella regione meridionale. Il compito primario delle unit\u00e0 navali di STRIKFORSOUTH in caso di guerra totale sarebbe stato quello di condurre sotto il comando del supremo alleato in Europa (SACEUR) una controffensiva lanciando attacchi profondi convenzionali o alle missioni di supporto aereo in stretta collaborazione con le forze anfibie.\nNel corso degli anni sessanta STRIKFORSOUTH \u00e8 stato il pi\u00f9 importante consulente del servito come un importante consigliere del Comando delle Forze Alleate per il Sud Europa e del quartier generale supremo delle potenze alleate in Europa (SHAPE) in materia di pianificazione di un'azione nucleare in risposta ad un attacco nuckeare della Flotta sovietica nel Mediterraneo. La prontezza operativa e l'efficacia di STRIKFORSOUTH \u00e8 stata incrementata aumentato in questo periodo attraverso frequenti esercitazioni di simulazione di attacco nucleare, che a loro volta hanno portato progressi nelle comunicazioni nave-terra e alle procedure di acquisizione bersaglio.\nHel corso degli anni settanta e ottanta STRIKFORSOUTH ha assicurato la disponibilit\u00e0 delle forze di proiezione marittima della NATO nella regione meridionale, che in seguito \u00e8 venuto a includere missioni terrestri, per la pianificazione e la conduzione di grandi esercitazioni anfibie della NATO.\nNegli anni novanta l'impegno di STRIKFORSOUTH \u00e8 stato il perfezionamento dello sviluppo del concetto di Multinational Task Force Anfibious (MNATF). Caratteristica di queste unit\u00e0 militari di pronto intervento erano di essere forze polivalenti e di elevata prontezza operativa. Tali forze sono state in grado di rispondere a tutta una gamma di situazioni di crisi sostenendo gli sforzi alle operazioni di combattimento su vasta scala per poter affrontare le minacce ad azioni de peacekeaping e fornire soccorso umanitario. STRIKFORSOUTH ha contribuito alle operazioni di AFSOUTH in Kosovo, fornendo personale di supporto e di collegamento e contribuendo alla pianificazione degli interventi.\nIl 1\u00ba luglio 2004 STRIKFORSOUTH \u00e8 diventata una forza NATO, cambiando la sua denominazione in STRIKFORNATO, e la sua responsabilit\u00e0 estesa a tutta l'area di responsabilit\u00e0 NATO e il successivo 17 agosto il comando operativo \u00e8 passato dal Comando alleato di Napoli al SACEUR.\nA seguito delle ristrutturazioni della NATO che ha disposto la chiusura nel marzo 2013 del Comando marittimo alleato di Napoli, le cui responsabilit\u00e0 sono confluite nel Comando marittimo alleato di Northwood, diventato l'unico comando Marittimo della NATO, anche STRIKFORSOUTH \u00e8 stata interessata dal processo di riorganizzazione evolvendosi nella Naval Striking and Support Forces NATO, trasferendo la sua sede di comando a partire dal 1 agosto 2012 da Napoli a Oeiras in Portogallo, nei pressi di Lisbona, dove in precedenza aveva la sua sede l'Allied Joint Force Command Lisbon disattivato nel 2012 in seguito alla riorganizzazione dei comandi della NATO."}
{"id": "5241822", "revid": "767487", "url": "https://it.wikipedia.org/wiki?curid=5241822", "title": "The Gunman (film 2015)", "text": "The Gunman \u00e8 un film del 2015 diretto da Pierre Morel con protagonisti Sean Penn, Idris Elba e Javier Bardem.\nLa pellicola \u00e8 l'adattamento cinematografico del romanzo \"Posizione di tiro\" (\"La Position du Tireur Couch\u00e9\") scritto da Jean-Patrick Manchette nel 1981.\nTrama.\nJim Terrier, gi\u00e0 soldato delle forze speciali, \u00e8 diventato un mercenario di \"black operation\". Egli fa parte di una squadra impiegata nel 2006 nella Repubblica Democratica del Congo, sotto la copertura di una fornitura di sistemi di sicurezza per progetti locali. L\u00ec s'innamora, corrisposto, di una giovane dottoressa inglese, Annie, che lavora in un ospedale. In quel periodo, sebbene il paese sia dilaniato da guerre civili, grosse compagnie minerarie multinazionali continuano a conseguire lauti profitti dalle loro attivit\u00e0 nel paese. Allorch\u00e9 il ministro delle miniere annuncia l'intenzione di denunciare i contratti di concessione in vigore, per negoziarne altri pi\u00f9 equilibrati nei confronti del paese, la squadra di Jim viene arruolata per eliminare il ministro. Tocca proprio a Jim provvedere a sparare con un fucile di precisione all'esponente del governo, mentre questi viaggia su una grossa auto. Compiuto l'assassinio (definito \"Operazione Calvario\"), a Jim viene ordinato di lasciare immediatamente il continente, cosa che egli fa lasciando Annie senza spiegazioni. Dopo questa esperienza Jim lascia l'attivit\u00e0 di mercenario.\nOtto anni dopo egli ritorna in Congo come volontario per una ONG, occupandosi di costruire pozzi per l'acqua. Un giorno, mentre tenta di riavviare un sistema motore-pompa, un gruppo di tre individui di colore attacca il campo ove egli lavora e cerca di ucciderlo, ma Jim riesce a difendersi uccidendo a sua volta gli assalitori. Un rapido esame del loro equipaggiamento gli rivela che l'obiettivo dei tre sicari era solo lui. Spaventato e sospettoso parte per Londra e va a parlare prima al suo ex capo Cox e poi ad un ex mercenario, suo ex collega ed amico, cui chiede aiuto per recarsi in Spagna e trovarvi appoggio logistico. Mentre \u00e8 con l'amico, Jim, che soffre da tempo di dolori alla testa e altri sintomi, scopre che i traumi che ha avuto in passato gli hanno irrimediabilmente danneggiato il cervello. Giunto a Barcellona, ritrova Annie, sposata malvolentieri a un ex collega di Jim, Felix, anch'egli coinvolto nell'\"Operazione Calvario\", dal quale apprende che il loro ex capo nell' \"Operazione Calvario\", Cox, ha costituito una grossa societ\u00e0 internazionale che offre servizi di sicurezza a grandi clienti, tra i quali anche Il Pentagono. Il capo della nuova societ\u00e0 desidera eliminare tutti gli ex membri della squadra che aveva condotto otto anni prima l'\"Operazione Calvario\", poich\u00e9 eventuali rivelazioni sulla loro precedente attivit\u00e0 potrebbero danneggiare la nuova azienda. Jim viene cos\u00ec braccato e subisce tentativi di assassinio, che egli sventa, ma durante uno di essi, Felix muore ucciso dagli scherani di Cox, proprio nella sua casa di campagna.\nJim viene contattato da un agente dell'Interpol, che sta indagando, al momento senza grandi successi, sulle malefatte di Cox. Jim ha conservato molto materiale compromettente sulle precedenti attivit\u00e0 dei membri della nuova azienda di sicurezza, dal quale si pu\u00f2 risalire a Cox ed ai mandanti. Cox (e gli scagnozzi di quest'ultimo) per\u00f2, ha ucciso l'amico di Jim e rapito Annie e vuole utilizzarla come merce di scambio con la documentazione in mano a Jim. La resa dei conti avviene in un'arena, durante una corrida, dove Jim recupera Annie e fa fuori Cox e i suoi, venendo poi arrestato dalla polizia con l'intervento dell'Interpol, alla quale Jim aveva chiesto aiuto. Jim decide di collaborare con la giustizia. Qualche tempo dopo, mentre Annie \u00e8 tornata a fare il medico in Africa, Jim la raggiunge.\nProduzione.\nIl budget del film \u00e8 stato di 40 milioni di dollari.\nLe riprese del film iniziano nella primavera del 2013 e si svolgono in Europa, principalmente a Londra e Barcellona.\nDistribuzione.\nIl primo trailer del film viene diffuso l'11 dicembre 2014.\nLa pellicola \u00e8 stata distribuita nelle sale cinematografiche a partire dal 20 marzo 2015 ed in quelle italiane dal 7 maggio.\nAccoglienza.\nIl film \u00e8 stato uno dei peggiori flop del 2015, accolto negativamente sia dal pubblico che dalla critica, ha incassato solo 10,7 milioni di dollari nel nord America, il 27% del suo costo di produzione."}
{"id": "5241823", "revid": "121730100", "url": "https://it.wikipedia.org/wiki?curid=5241823", "title": "Luis Merlo", "text": "\u00c8 conosciuto principalmente per la partecipazione alla serie televisiva \"El internado\"."}
{"id": "5241825", "revid": "729019", "url": "https://it.wikipedia.org/wiki?curid=5241825", "title": "Assedio di Arpi", "text": "L'assedio di Arpi si svolse nel 213 a.C. da parte dei Romani nei confronti degli abitanti di Argos Hippium. Le forze romane erano comandate dal console, Quinto Fabio Massimo, il quale riusc\u00ec a convincere gli abitanti della citt\u00e0 a passare dalla parte dei Romani, cacciando i Cartaginesi.\nContesto storico.\nDopo la schiacciante vittoria a Canne (216 a.C.), Annibale raggiunse i primi importanti risultati politico-strategici. Alcuni centri cominciarono a abbandonare i Romani, come Campani, Atellani, Calatini, parte dell'Apulia, i Sanniti (ad esclusione dei Pentri), tutti i Bruzi, i Lucani, gli Uzentini e quasi tutto il litorale greco, i Tarentini, quelli di Metaponto, di Crotone, di Locri e tutti i Galli cisalpini, e poi \"Compsa\", insieme agli Irpini. Non si arrese invece \"Neapolis\", rimasta fedele a Roma.\nNegli anni successivi Annibale si rec\u00f2 pi\u00f9 volte in \"Apulia\". Nel 215 a.C., dopo essere stato sconfitto a Nola, pose gli accampamenti invernali proprio nei pressi di Arpi. Il console Quinto Fabio Massimo Verrucoso ordin\u00f2 allora al console pi\u00f9 giovane, Tiberio Sempronio Gracco, di condurre le sue legioni da \"Cuma\" a \"Lucera\" in Apulia, ed invi\u00f2 il pretore Marco Valerio Levino a \"Brundisium\" con l'esercito che aveva con s\u00e9 in precedenza a \"Lucera\", incaricandolo di difendere le coste dell'agro salentino e sorvegliare i movimenti di Filippo V di Macedonia in vista di una possibile guerra con la Macedonia.\nL'anno seguente (214 a.C.), Annibale part\u00ec da Arpi per tornare in Campania, seguito da Tiberio Gracco, che mosse la sua armata da \"Luceria\" a \"Beneventum\"; intanto al figlio di Fabio Massimo, il pretore Quinto Fabio, venne ordinato di partire per l'Apulia e sostituirvi Gracco. Annibale dopo aver passato l'inverno ad Arpi ritorn\u00f2 sul monte Tifata nel territorio di Capua, mentre Annone era schierato nel Bruzio; il condottiero cartaginese ordin\u00f2 ad Annone di risalire a nord e sferr\u00f2 senza successo un terzo attacco a Nola; anche il tentativo di prendere Puteoli venne respinto. Annibale aveva compreso come, di fronte alla prudenza dei comandanti avversari e al numero dei suoi nemici, fosse ormai impossibile raggiungere altre grandi vittorie campali, egli verosimilmente contava sull'aiuto dalla madrepatria e di Filippo V. Annibale continu\u00f2 peraltro a combattere accanitamente mostrando grande abilit\u00e0 anche in questa nuova fase di guerra prevalentemente difensiva. I Romani raggiunsero tuttavia alcuni successi, riconquistarono Compulteria, Telesia, Compsa nel Sannio, \"Aecae\" in Apulia. Alla fine della quinta stagione della guerra, il comandante cartaginese si diresse alla volta di Taranto, sperando che almeno questa citt\u00e0 tradisse i Romani.\n\"Casus belli\".\nL'anno successivo (213 a.C.) vide, ancora una volta, la guerra contro Annibale affidata ai due consoli dell'anno: Fabio Massimo ebbe l'Apulia, accompagnato dal padre Quinto Fabio Massimo Verrucoso, di cui fu \"legatus\", mentre Sempronio Gracco, la Lucania.\nNell'accampamento di \"Suessula\" dove i due Fabi si erano fermati, pronti a ripartire per l'Apulia, vennero di notte e di nascosto un cittadino di Arpi, Dasio Altinio, con tre dei suoi schiavi. Il cittadino promise al console di consegnargli la citt\u00e0 in cambio di un premio. Durante il consiglio di guerra che segu\u00ec, alcuni consigliarono a Fabio di batterlo con verghe e di metterlo a morte in quanto disertore, poich\u00e9 dopo la battaglia di Canne, Dasio era passato dalla parte di Annibale, trascinando Arpi alla ribellione. E ora che Roma sembrava rinascere era disposto a \u00abcompensare i traditi di un tempo con un nuovo tradimento\u00bb.\nFabio, padre, riteneva invece che, visto il particolare momento della guerra, fosse necessario considerare Dasio Altinio, non un nemico ma neppure un alleato, tenendolo in libert\u00e0 vigilata in qualche citt\u00e0 fedele, non lontano dagli accampamenti. E solo una volta terminata la guerra, si sarebbe deciso sul da farsi, se punirlo o perdonarlo. Ora era pi\u00f9 che mai necessario evitare che Roma fosse abbandonata da altre citt\u00e0, permettendo loro di legarsi ai Cartaginesi. Alla fine la sua opinione ricevette l'approvazione di tutti. Altinio venne consegnato agli ambasciatori di \"Cales\" a cui fu ordinato di conservare per lui una grande quantit\u00e0 di oro che aveva portato con s\u00e9. E quando ad Arpi seppero che era stato allontanato forzatamente, molti presi dalla paura mandarono degli ambasciatori ad Annibale. Annibale allora, cogliendo l'occasione per appropriarsi delle sostanze di un uomo cos\u00ec ricco, convoc\u00f2 la moglie e i figli di Altinio e dopo aver saputo quanto oro e argento fosse rimasto a casa, li fece ardere vivi.\nAssedio.\nIl console Fabio, partito da \"Suessula\", si accinse ad assalire Arpi. Pose il campo a quasi 500 passi (750 metri) dalle mura della citt\u00e0. Analizz\u00f2 bene la posizione della citt\u00e0 e delle sue fortificazioni, accorgendosi che la parte meglio difesa dalle mura era anche quella meno sorvegliata. Decise pertanto di dare l'assalto proprio in questo punto.\nPredisposta ogni cosa per assalire la citt\u00e0, scelse in tutto l'esercito il meglio dei suoi centurioni, mettendogli a capo i tribuni pi\u00f9 coraggiosi ed assegn\u00f2 loro 600 soldati. A questi ordin\u00f2 di portare le scale al segnale convenuto del quarto turno di guardia (fra le tre e le sei del mattino). Qui vi era una porta bassa e stretta che immetteva in una strada poco frequentata, in una parte quasi deserta della citt\u00e0. Il console ordin\u00f2 loro che, una volta scalate le mura, scardinassero la porta dall'interno per permettere agli altri reparti dell'esercito romano di penetrarvi, dopo un segnale convenuto di corno. L'impresa venne poi aiutata dal fatto che attorno alla mezzanotte inizi\u00f2 a piovere in modo abbondante, in modo da costringere le sentinelle ad allontanarsi dalle loro postazioni per rifugiarsi nei vicini edifici. E pure il rumore dello scrosciare della pioggia imped\u00ec di udire il frastuono di coloro che forzavano la porta.\nE quando i Romani si impadronirono della porta, i \"cornicines\" diedero fiato alle trombe per dare il segnale al console. Fabio allora comand\u00f2 ai suoi di portare fuori degli accampamenti le insegne e poco prima dell'alba entr\u00f2 in citt\u00e0 attraverso la porta scardinata. Gli abitanti di Arpi si svegliarono, ora che la pioggia era cessata e si intravedeva l'alba. In citt\u00e0 vi erano circa cinquemila uomini di Annibale di guarnigione, mentre gli abitanti di Arpi ne avevano tremila.\nI Cartaginesi furono i primi ad andare incontro ai Romani. Inizialmente si combatt\u00e9 al buio delle strette vie. Pi\u00f9 tardi i cittadini di Arpi e i Romani cominciarono a parlare tra loro. Ai primi venne chiesto per qual motivo, loro che erano Italici, avessero preferito allearsi con i Cartaginesi, facendo diventare l'Italia tributaria dell'Africa.\nAlla fine il pretore di Arpi venne condotto davanti al console. Date ai Romani le dovute rassicurazioni di fedelt\u00e0, all'improvviso gli abitanti di Arpi volsero le loro armi contro i Cartaginesi, in favore dei Romani. Anche gli Iberi che erano poco meno di 1.000, consegnarono a Fabio le loro insegne senza porre alcuna condizione, salvo quella di chiedere ai Romani di far uscire incolume dalla citt\u00e0 di Arpi, il presidio cartaginese. Le porte vennero allora aperte e i Cartaginesi poterono raggiungere \"Salapia\", dove si trovava Annibale.\nConseguenze.\nCos\u00ec Arpi, senza alcuna strage, ad eccezione della morte dell'unico traditore, torn\u00f2 alleata dei Romani. Alle truppe iberiche venne assegnata doppia razione di grano."}
{"id": "5241829", "revid": "921573", "url": "https://it.wikipedia.org/wiki?curid=5241829", "title": "Marti\u00f1o Rivas", "text": "\u00c8 conosciuto principalmente per la partecipazione alle serie televisive \"El internado\" e \"Le ragazze del centralino\".\nBiografia.\n\u00c8 figlio dello scrittore e giornalista Manuel Rivas."}
{"id": "5241843", "revid": "124123", "url": "https://it.wikipedia.org/wiki?curid=5241843", "title": "Berhthun", "text": "Vissuto alla fine del VII secolo, la \"Historia ecclesiastica gentis Anglorum\" di Beda ricorda l'invasione del Sussex da parte di Caedwalla del Wessex, durante la quale mor\u00ec re \u00c6thelwalh. Caedwalla fu poi cacciato da Beorhthun and Andhun, che comandarono insieme sul Sussex. Tuttavia, Beda ricorda che Beorhthun fu in seguito ucciso e che il Sussex fu conquistato da Caedwalla."}
{"id": "5241845", "revid": "296631", "url": "https://it.wikipedia.org/wiki?curid=5241845", "title": "Berhthun del Sussex", "text": ""}
{"id": "5241846", "revid": "1543377", "url": "https://it.wikipedia.org/wiki?curid=5241846", "title": "Ferencv\u00e1rosi Football Club 1927-1928", "text": "Questa voce raccoglie le informazioni riguardanti il Ferencvaros TC nelle competizioni ufficiali della stagione 1927-1928."}
{"id": "5241847", "revid": "729019", "url": "https://it.wikipedia.org/wiki?curid=5241847", "title": "George Johnson (generale)", "text": "Carriera.\nJohnson entr\u00f2 nelle Scots Guards nel 1925. Venne nominato General Staff Officer a London District nel 1939.\nHa servito nella Seconda guerra mondiale come Comandante Ufficiale del 3rd Bn Scots Guards nel 1940. Continu\u00f2 come comandante del 201st Guards Motor Brigade Group ed \u00e8 stato catturato mentre combatteva nel deserto occidentale del Nord Africa nel 1942 diventando un prigioniero della guerra in Italia, ma sfugg\u00ec nel 1943. Poi divenne comandante della 32nd Guards Brigade nell'Europa nord-occidentale.\nDopo la guerra comand\u00f2 le Scots Guards e poi divenne comandante del 1st Guards Brigade in Palestina nel 1947. Nel 1949 \u00e8 stato nominato Capo di Stato Maggiore al Comando scozzese e nel 1953 \u00e8 stato nominato comandante maggiore generale del Household Brigade e Ufficiale Generale al Comandante del London District.\nMatrimonio.\nSpos\u00f2, il 4 gennaio 1938, Lady Ida Mary Ramsay, figlia di Arthur Ramsay, XIV conte di Dalhousie. Ebbero tre figli:"}
{"id": "5241849", "revid": "345405", "url": "https://it.wikipedia.org/wiki?curid=5241849", "title": "Berthun del Sussex", "text": ""}
{"id": "5241850", "revid": "767487", "url": "https://it.wikipedia.org/wiki?curid=5241850", "title": "Quelle Surprise", "text": "Quelle Surprise \u00e8 un singolo degli Enter Shikari, pubblicato il 19 maggio 2011.\nIl singolo.\nHa fatto il suo debutto il 19 maggio 2011 in onda su BBC Radio 1, mentre \u00e8 stato pubblicato in un EP digitale contenente altre tracce bonus il 3 giugno seguente. Successivamente sono stati anche resi disponibili per l'acquisto in edizione limitata 500 vinili bianchi e 500 vinili rossi del singolo.\nIl brano \u00e8 stato successivamente incluso come traccia bonus nelle edizioni deluxe e redux del terzo album della band, \"A Flash Flood of Colour\".\nVideo musicale.\nIl video ufficiale del brano, diretto da Lawrence Hardy e Alex Harman per Kode Media, \u00e8 stato pubblicato lo stesso giorno dell'uscita del singolo. Il 28 maggio 2011 \u00e8 stato invece pubblicato il \"making of\" del video.\nTracce.\nTesti di Rou Reynolds, musiche degli Enter Shikari."}
{"id": "5241852", "revid": "124123", "url": "https://it.wikipedia.org/wiki?curid=5241852", "title": "Eadwine del Sussex", "text": "Mor\u00ec nel 982 e venne sepolto nell'abbazia di Abingdon, nel Berkshire, dove venne compilata una delle versioni della \"Cronaca anglosassone\", in cui \u00e8 definito \"princeps Australium Saxonum, Eadwinus nomine\". \u00c8 anche menzionato in alcuni documenti"}
{"id": "5241854", "revid": "76963", "url": "https://it.wikipedia.org/wiki?curid=5241854", "title": "Marta Hazas", "text": "\u00c8 conosciuta principalmente per il ruolo da protagonista in Cuore ribelle e per aver interpretato personaggi principali in El internado, Velvet e Gran Hotel.\nAl momento \u00e8 anche collaboratrice nel programma El Hormiguero.\nDoppiatrici italiane.\nNelle versioni in italiano dei suoi film, Marta Hazas \u00e8 stata doppiata da:"}
{"id": "5241863", "revid": "599013", "url": "https://it.wikipedia.org/wiki?curid=5241863", "title": "Yasary Castrodad", "text": "Gioca nel ruolo di centrale nelle Valencianas de Juncos.\nCarriera.\nLa carriera di Yasary Castrodad inizia nel 1993, quando giovanissima entra a far parte della nazionale cubana, con la quale gioca fino al 1996. Dopo un lungo periodo inattivit\u00e0, durante il quale lavora come modella, nella stagione 2002 ritorna a giocare nella Liga de Voleibol Superior Femenino con le Chicas de San Juan, restando legata alla franchigia per tre annate e ricevendo anche due volte il premio di miglior muro del campionato; nel 2005, inoltre, riceve la cittadinanza portoricana, potendo cos\u00ec competere come giocatrice locale.\nNella stagione 2006, dopo una stagione di inattivit\u00e0, passa alle Mets de Guaynabo, dove tuttavia resta per un breve periodo, trasferendosi durante il campionato alle Gigantes de Carolina, vincendo subito lo scudetto e restando legata alla squadra nelle successive tre annate. Dopo una stagione saltata per maternit\u00e0, ritorna in campo nel campionato 2011 con le Llaneras de Toa Baja, giocandovi per due stagioni.\nNel campionato 2013 torna alle Gigantes de Carolina, rifondate con nuovo assetto societario. Nel campionato seguente gioca invece nelle Orientales de Humacao, venendo inserita nell\"'All-Star Team\" della Liga de Voleibol Superior Femenino; mentre nella stagione 2015 cambia nuovamente maglia, passando alle Valencianas de Juncos."}
{"id": "5241864", "revid": "767487", "url": "https://it.wikipedia.org/wiki?curid=5241864", "title": "Eisbrecher", "text": "Gli Eisbrecher sono un gruppo musicale tedesco rappresentanti del genere Neue Deutsche H\u00e4rte, attivi dal 2005.\nBiografia.\nIl gruppo \u00e8 originario di F\u00fcrstenfeldbruck ed \u00e8 stato fondato da Alexx Wesselsky (voce, ex Megaherz) e Noel Pix (chitarra).\nNel 2004 \u00e8 stato pubblicato l'omonimo album d'esordio. Il secondo disco in studio \u00e8 uscito nell'ottobre 2006. Nel 2007 ci sono stati importanti cambiamenti nella line-up.\nNel luglio 2008 \u00e8 uscito il primo singolo estratto da \"S\u00fcnde\", terzo album in studio che ha consacrato la band in patria. Tra il 2008 e il 2009 il gruppo ha intrapreso un tour che ha toccato diversi Paesi come Germania, Paesi Bassi, Russia, Svizzera e Austria.\nNel marzo 2009 il gruppo ha firmato un contratto per il mercato statunitense con la Metropolis Records. L'album \"S\u00fcnde\" \u00e8 stato quindi pubblicato anche in Nord America.\nNel mese di aprile del 2010 \u00e8 uscito \"Eiszeit\". In seguito il gruppo ha firmato un contratto con la Sony Records.\nFormazione.\nAttuale\nEx membri"}
{"id": "5241873", "revid": "196390", "url": "https://it.wikipedia.org/wiki?curid=5241873", "title": "San Teilo", "text": ""}
{"id": "5241874", "revid": "339392", "url": "https://it.wikipedia.org/wiki?curid=5241874", "title": "San Dubricio", "text": ""}
{"id": "5241879", "revid": "1776051", "url": "https://it.wikipedia.org/wiki?curid=5241879", "title": "Eisbrecher (album)", "text": "Eisbrecher \u00e8 il primo album in studio del gruppo Neue Deutsche H\u00e4rte tedesco Eisbrecher, pubblicato il 26 gennaio 2004 dalla ZYX Music in Europa e dalla Dancing Ferret in Nord America."}
{"id": "5241882", "revid": "1776051", "url": "https://it.wikipedia.org/wiki?curid=5241882", "title": "Antik\u00f6rper (album)", "text": "Antik\u00f6rper \u00e8 il secondo album in studio del gruppo Neue Deutsche H\u00e4rte tedesco Eisbrecher, pubblicato il 20 ottobre 2006 dalla AFM Records in Europa e dalla Dancing Fetter in Nord America."}
{"id": "5241883", "revid": "110157", "url": "https://it.wikipedia.org/wiki?curid=5241883", "title": "Stagione di college football 2014", "text": "La stagione di college football NCAA Division I FBS 2014 negli Stati Uniti organizzata dalla National Collegiate Athletic Association (NCAA) per la Division I Football Bowl Subdivision (FBS), il livello pi\u00f9 elevato del football universitario, \u00e8 iniziata il 27 agosto 2014 e la sua stagione regolare \u00e8 conclusa il 13 dicembre 2014. La finale \u00e8 disputata il 12 gennaio 2015 e ha visto la vittoria degli Ohio State Buckeyes, al loro ottavo titolo, contro Oregon.\nQuesta \u00e8 la prima stagione in cui si \u00e8 adottato il nuovo sistema chiamato College Football Playoff (CFP), che ha sostituito il precedente Bowl Championship Series (BCS).\nBowl game e College Football Playoff.\nA partire dai playoff 2014\u201315, sei Bowl CFP ospiteranno le semifinali di playoff su rotazione. Per questa stagione, il Rose Bowl e lo Sugar Bowl hanno ospitato le semifinali, con le vincenti che si sono affrontate nella finale del campionato NCAA all'AT&amp;T Stadium di Arlington, Texas.\nPremi individuali.\nHeisman Trophy.\nL'Heisman Trophy \u00e8 assegnato annualmente al miglior giocatore dell'anno."}
{"id": "5241886", "revid": "1776051", "url": "https://it.wikipedia.org/wiki?curid=5241886", "title": "S\u00fcnde", "text": "S\u00fcnde \u00e8 il terzo album in studio del gruppo Neue Deutsche H\u00e4rte tedesco Eisbrecher, pubblicato nel 2008."}
{"id": "5241888", "revid": "6923", "url": "https://it.wikipedia.org/wiki?curid=5241888", "title": "Maestro zen", "text": "Maestro Zen \u00e8 un'espressione particolare, che cominci\u00f2 ad essere usata nella seconda met\u00e0 del XX secolo, in un linguaggio informale per riferirsi ad un monaco ordinato di tradizione Zen a cui \u00e8 stata riconosciuto il conseguimento dell'Illuminazione secondo i termini di quella particolare scuola e che per questo \u00e8 in grado di insegnare le pratiche e la meditazione secondo la propria tradizione.\nEssa non corrisponde alla traduzione di nessun termine nativo delle culture in cui le scuole zen si sono sviluppate, nelle quali i titoli variano da scuola a scuola persino all'interno della stessa cultura d'origine, e per questo nelle scuole americane contemporanee sta cominciando ad essere usata sempre di meno.\nDi norma, essere \"maestro zen\" implica l'impegno di un lungo periodo di studi della dottrina di questo tipo di buddhismo e la conseguente autorizzazione, da parte di una scuola di riferimento, ad insegnare e trasmettere la propria tradizione.\nNella lingua cinese.\nNell'impero Cinese, sotto la dinastia Tang, venne adottato il termine \"Ch\u00e1nsh\u012b\"(\u7985\u5e08; Maestro di meditazione, dal sanscrito \"dhyana\") per indicare un maestro di dottrina o meditazione Chan . Con il passare del tempo, questo termine venne usato anche per maestri di scuole non necessariamente Chan, come per il caso del maestro della scuola Tiantai Zhiy\u00ec.\nPer maggiore chiarezza, bisogna considerare che allora, come nella Cina contemporanea, il termine \"Chan\"(\u79aa) non venne limitato esclusivamente alle scuole omonime da cui sarebbe derivato lo Zen giapponese, ma \u00e8 usato, oggi come ieri, semplicemente per indicare le forme di meditazione praticate nelle varie scuole buddhiste, differentemente da come avviene in Giappone. \nSoprattutto nell'attuale periodo di restauro del Dharma in Cina, sotto la denominazione di scuola Chan molti templi abbracciano anche insegnamenti di altre scuole tradizionali, come appunto la scuola Tiantai, la scuola della Terra Pura, la scuola Huayan e la scuola Yogacara, spesso sotto il termine generico di un \"Buddhismo Cinese\" che guarda sempre pi\u00f9 verso un sincretismo religioso, per salvare gli ultimi frammenti di tradizioni sopravvissute al rischio di una possibile estinzione durante il periodo della dittatura di Mao Zedong.\nIn Cina non esistono organizzazioni autorevoli per formalizzare l'uso di titoli onorifici, e \"Chanshi\" \u00e8 usato come titolo per un praticante buddhista, quasi sempre un monaco, che si specializza nelle dottrine Chan. \"Ch\u00e1nz\u014dng D\u00e0sh\u012b\" (\u7985\u5b97\u5927\u5e2b; Grande Maestro della Scuola Chan) \u00e8 un termine simile e pi\u00f9 vicino a quello giapponese, per quanto venga usato raramente.\nIl modo pi\u00f9 comune per riferirsi ad un maestro Buddhista genericamente \u00e8 \"Shifu\" (\u5e2b\u7236; Maestro). che \u00e8 anche usato per ogni monaco e monaca in segno di rispetto. Parlando concretamente, questo termine, che include il carattere di \"padre\" (\u7236), si riferisce di pi\u00f9 ad un insegnante o a un precettore. Pi\u00f9 specificamente, \u00e8 possibile usare il termine \"Fashi\"(\u6cd5\u5e2b; insegnante di Dharma).\nNella lingua giapponese.\nIn Giappone, il termine generico \"Maestro Zen\" racchiude molti termini specifici in ogni tradizione Zen giapponese.\n In alcuni monasteri, questa funzione viene attribuita all'Insegnante di Dharma, per cui viene anche usato il termine \"Kaikyoshi\"\nSpecificit\u00e0 nella tradizione S\u014dt\u014d.\nNella scuola S\u014dt\u014d compare anche il titolo \"Daiosho\" , che indica il pi\u00f9 alto grado nella gerarchia monastica, e nella recitazione del lignaggio che viene usata frequentemente come pratica di meditazione, \u00e8 suffisso di tutti gli abati e i maestri della tradizione di un monastero, dai primi Buddha leggendari fino all'ultimo abate predecessore dell'attuale.\nIn alcuni monasteri, Daiosho viene sostituito dal termine \"Zenji\"per riferirsi al fondatore della Scuola S\u014dt\u014d Eihei Dogen e al formalizzatore della dottrina S\u014dt\u014d attuale Keizan Jokin, e all'attuale o ad un passato abate dei due templi principali dell'organizzazione delle scuole Soto.\nSpecificit\u00e0 della tradizione Rinzai.\nAnche nella scuola Rinzai, \u00e8 necessario un lungo addestramento riconosciuto per essere qualificato come insegnante e maestro.\nNella scuola Rinzai, la trasmissione comune con cui si designa un maestro o un Roshi non include una trasmissione di dharma (\"Inka shomei\"). La cerimonia tradizionale di trasmissione del Dharma indica \"il riconoscimento formale della pi\u00f9 profonda realizzazione dello Zen\"\n ma all'atto pratico \u00e8 usata per la trasmissione del \"vero lignaggio\" dei maestri della sala di pratica.\nIn accordo con il maestro Sokun Tsushimoto, il titolo di \"roshi\" \u00e8 l'equivalente di \"Maestro Zen\" e \"shike\"\nIn accordo con la testimonianza di Sokun Tsushimoto,\nLo shike \u00e8 quindi il vertice di una scuola Rinzai, con il proprio tempio principale. Egli approva e dimette i monaci, e approva i titoli nel sistema del lignaggio\nIn lingua coreana.\nIn Corea, esiste il titolo \"Sunim\" per un monaco o una monaca di qualsiasi tradizione buddhista. Esso non contraddistingue nessun grado o qualifica specifica. \u00c8 considerato rispettoso riferirsi ad un monaco anziano come \"Kun sunim\", e questo particolare modo di esprimersi indica una qualche sorta di realizzazione da parte del destinatario.\nNel Soen coreano, il termine \"Inga\" si riferisce tipicamente al riconoscimento individuale della trasmissione del dharma da maestro a discepolo. E con il termine \"Trasmissione\" si intende la cerimonia che celebra questo riconoscimento.\nUn monaco che ha ottenuto l'Inga o abbia dedicata una Trasmissione \u00e8 qualificato per ottenere il titolo di \"Soen Sa\" o \"Maestro Zen\" di un tempio, e di accertare la trasmissione dei suoi discepoli, sia essa di natura pubblica o confidenziale."}
{"id": "5241909", "revid": "363629", "url": "https://it.wikipedia.org/wiki?curid=5241909", "title": "BTCC 2013", "text": "La stagione 2013 del British Touring Car Championship \u00e8 la cinquantaseiesima edizione del campionato gestito dalla ToCA. \u00c8 iniziata il 31 marzo a Brands Hatch ed \u00e8 terminata il 13 ottobre nello stesso circuito."}
{"id": "5241922", "revid": "287204", "url": "https://it.wikipedia.org/wiki?curid=5241922", "title": "Borosa", "text": "In nautica, la borosa \u00e8 un circuito che permette la riduzione della superficie velica della randa (operazione che nel suo complesso \u00e8 detta \"prendere una mano di terzaroli\"). Tale manovra \u00e8 eseguita per diminuire la potenza delle vele e quindi aumentare la manovrabilit\u00e0: tipicamente ci\u00f2 \u00e8 necessario con vento forte, quando la barca si inclina eccessivamente e l'equipaggio fatica a governarla; avere vele meno potenti, per\u00f2, pu\u00f2 anche essere necessario quando, magari a causa di un'avaria al motore, bisogna entrare in porto a vela. In questo modo si otterranno una riduzione della velocit\u00e0 e un aumento della visibilit\u00e0 sottovento (riducendo la superficie velica si riduce l'angolo di visuale coperto dalla randa). Una barca che ha ridotto le vele per agevolare una particolare \u00e8 detta esporre la \"velatura di manovra.\"\nDescrizione del circuito.\nUna randa pu\u00f2 avere una o pi\u00f9 borose, a seconda delle caratteristiche di costruzione della barca su cui verr\u00e0 usata e della randa stessa. Le derive di solito non hanno pi\u00f9 di una borosa, i cabinati anche tre.\nIn generale, la borosa \u00e8 un circuito che, una volta ammainata parzialmente la randa, richiama al boma una striscia di vela e individua, nel punto in cui esercita la tensione, il nuovo punto di scotta: infatti, la presa dei terzaroli permette di ottenere una randa pi\u00f9 piccola semplicemente piegando su se stessa una porzione di quella gi\u00e0 armata e usare delle bugne appositamente cucite nella vela come i punti di mura e di scotta della \"nuova\" randa; se infatti \u00e8 comune avere a bordo pi\u00f9 fiocchi di misure diverse per diverse intensit\u00e0 del vento, questo sarebbe molto meno pratico per la randa.\nPi\u00f9 specificamente, la cima del circuito ha un'estremit\u00e0 assicurata al boma grazie a una gassa d'amante passata in un golfare, passa attraverso la bugna vicino alla balumina della randa (nel punto che, conclusa la manovra, diventer\u00e0 il punto di scotta) e torna alla varea del boma; esce all'altra estremit\u00e0 del boma, da dove pu\u00f2 essere cazzata. Resta il problema di assicurare alla trozza del boma il nuovo punto di mura e di recuperare la tela inutilizzata per evitare che prenda vento e rischi di fare danni.\nNel sistema pi\u00f9 antico e da alcuni considerato pi\u00f9 affidabile questo viene fatto manualmente, incocciando una bugna posta appositamente vicino alla ralinga della randa in un gancio saldato alla trozza del boma, il cosiddetto \"corno di trozza\". La randa, in questo modo, ha assicurati saldamente i propri punti di mura e di scotta e, una volta messa di nuovo in tensione la drizza, \u00e8 pronta a essere cazzata per ripartire. \u00c8 ora necessario recuperare la tela che pende dal boma. Le rande che usano questo sistema sono dotate di matafioni, cime che pendono dalla randa stessa all'altezza in cui si trover\u00e0 la nuova base una volta ridotta la velatura; sar\u00e0 quindi sufficiente raccogliere la tela inutilizzata in pieghe e serrarle dando volta ai matafioni attorno al boma. \nEsistono sistemi pi\u00f9 moderni che permettono di non andare all'albero per incocciare la bugna nel corno della trozza. La borosa qui, dopo essere entrata nella varea del boma, anzich\u00e9 uscire sotto al boma e andare nello strozzatore o stopper, esce dalla trozza, passa nella bugna di prua, quella che individua il nuovo punto di mura, e poi torna gi\u00f9 nello strozzatore o nello stopper. In questo modo, cazzando il circuito si recupera la vela sia a prua sia a poppa ed \u00e8 possibile farlo restando in pozzetto. Questo sistema \u00e8 diffuso sia nelle derive (dove \u00e8 strutturato in modo da raccogliere la randa a fisarmonica, senza bisogno di matafioni) sia nei cabinati (ma qui, a causa delle dimensioni, resta necessario raccogliere la tela ammainata con i matafioni). Lo svantaggio di questo sistema pi\u00f9 semplice sta nel fatto che, allungando il circuito, \u00e8 necessario avere una borosa pi\u00f9 lunga, pi\u00f9 laboriosa da cazzare. Inoltre, si aggiungono dei punti di sfregamento a un circuito che gi\u00e0 nella sua forma \"base\" \u00e8 sottoposto a tensioni importanti, con il rischio di logorare pi\u00f9 velocemente le cime o di fare danni gravi.\nNei cabinati \u00e8 frequente avere pi\u00f9 di una borosa, sovente fino a tre. In questo modo la barca pu\u00f2 uscire in sicurezza anche con venti molto forti, semplicemente prendendo tre mani di terzaroli e issando una tormentina a prua.\nLa mano di terzaroli.\nPropriamente, la mano di terzaroli \u00e8 la porzione di randa che viene piegata e diventa inutilizzata. Prendere una mano di terzaroli, quindi, significa eseguire la manovra che consiste nel mettere la barca di bolina con la scotta della randa lasca, filare la drizza della randa (dopo aver lascato il vang o caricabasso e tesato, se c'\u00e8, l'amantiglio), incocciare la bugna nel corno della trozza, tesare nuovamente la drizza della randa, cazzare la borosa, filare l'amantiglio, cazzare nuovamente il vang, dar volta ai matafioni. Prendere due mani di terzaroli significa eseguire la manovra cazzando il circuito della seconda borosa (che recuperer\u00e0 circa il doppio della tela recuperata dalla prima borosa). "}
{"id": "5241925", "revid": "124123", "url": "https://it.wikipedia.org/wiki?curid=5241925", "title": "Kupanta-Kurunta", "text": "Figlio adottivo del re di Mira Mashuiluwa e di Muwatti, sorella del re Ittita Mur\u0161ili II, ascese al trono di Mira, stato arzawa situato in Asia Minore, vassallo Ittita, nel 1310 a.C. allorquando, al termine di un rapido conflitto militare, Mursili depose suo padre, ribellatosi per ragioni a noi sconosciute dopo decenni di fedelt\u00e0 agli Ittiti; a Mashuiluwa fu risparmiata la vita, ma venne detronizzato e confinato in un monastero ad \u1e2aattu\u0161a, anche come garanzia della lealt\u00e0 del figlio e successore.\nCos\u00ec Kupanta Kurunta, che doveva essere molto giovane allora, fu insediato sul trono di Mira, e rimase vassallo leale ittita per tutto il suo regno, che si protrasse fino a oltre la met\u00e0 del XIII secolo a.C.; Kupanta Kurunta comandava lo stato Arzawa pi\u00f9 esteso ed importante, dal momento che proprio Mursili, domata la ribellione del 1319, aveva annesso i territori dello sconfitto regno di Arzawa Minor a quelli di Mira, probabilmente per premiare la fedelt\u00e0 dimostrata in quell'occasione da Mashuiluwa.\nKupanta Kurunta venne sempre trattato come membro della famiglia reale Ittita, ed \u00e8 ricordato nei trattati stipulati tra gli Ittiti ed i loro vassalli (es: Trattato di Alaksandu) con esplicite raccomandazioni a proteggerlo ed assisterlo in caso di necessit\u00e0; nelle riuscite operazioni di riconquista da parte Ittita del regno di Wilusa narrate nella Lettera di Manhapa-Tarhunta, Kupanta-Kurunta appoggi\u00f2 con un contingente di Mira le milizie del generale Kassu\nDurante la guerra civile Ittita del 1265 rimase, come quasi tutto il mondo Arzawa, al fianco del cugino Hattu\u0161ili III quando depose suo nipote il re Mur\u0161ili III, ed anzi si preoccup\u00f2 di rassicurare sovrani esteri, tra i quali Ramses II, sulla stabilit\u00e0 del regno dopo l'avvento del nuovo sovrano, con una corrispondenza personale che presuppone uno status ben pi\u00f9 elevato di quello di semplice re vassallo.\nTroviamo notizia di questo sovrano anche nei Rilievi di Karabel, bassorilievi siti sul passo montano di Karabel, nella Turchia occidentale, che dovevano segnare un tempo il confine dello stato di Mira; qui Tarkasnawa, nipote di Kupanta-Kurunta, ricostruisce la dinastia regale della citt\u00e0, ed inserisce nell'ordine il proprio nome e poi quelli di Alantalli, Kupanta-Kurunta e Mashuiluwa che pare cos\u00ec essere stato il fondatore della dinastia.\nKupanta-Kurunta mor\u00ec attorno al 1250-1240, lasciando brevemente il trono al figlio Alantalli: questi infatti si ribell\u00f2 al re Ittita Tudhaliya IV dal quale fu sconfitto e detronizzato, venendo sostituito a propria volta dal figlio Tarkasnawa."}
{"id": "5241929", "revid": "212348", "url": "https://it.wikipedia.org/wiki?curid=5241929", "title": "Nancy Boyda", "text": "Biografia.\nNata nel Missouri e cresciuta in una famiglia repubblicana, la Boyda ader\u00ec al Partito Democratico nel 2003.\nNel 2004 si candid\u00f2 alla Camera dei Rappresentanti contro il deputato repubblicano in carica Jim Ryun ma venne sconfitta con un margine di quindici punti percentuali. Due anni dopo la Boyda si ricandid\u00f2 per lo stesso seggio e costru\u00ec una nuova campagna elettorale contro Ryun, riuscendo a superarlo di quattro punti.\nNel 2008 la Boyda venne sfidata dalla repubblicana Lynn Jenkins, che la batt\u00e9 di misura, costringendola cos\u00ec a lasciare il Congresso dopo un solo mandato.\nIn seguito alla sua sconfitta elettorale, Nancy Boyda entr\u00f2 a far parte dell'amministrazione Obama, ottenendo nel luglio del 2009 l'incarico di \"Vice-assistente del Segretario della Difesa per la manodopera e il personale\"."}
{"id": "5241930", "revid": "1305772", "url": "https://it.wikipedia.org/wiki?curid=5241930", "title": "Ardiansyah", "text": "Nel 1986 divent\u00f2 il secondo Grande maestro dell'Indonesia.\n\u00c8 noto anche come \"Haji Ardiansyah\" e \"Herman Ardiansyah\", ma Il sito Indonesiabase.com precisa che Haji \u00e8 un titolo onorifico islamico e il suo nome \u00e8 semplicemente \"Ardiansyah\". Il fatto di essere registrato dalla FIDE come \"Ardiansyah, H\" \u00e8 stato interpretato come l'iniziale di Herman, ma ci\u00f2 \u00e8 errato. Probabilmente c'\u00e8 stata confusione con Herman Suradiradja, che nel 1978 divent\u00f2 il primo GM indonesiano.\nVinse cinque volte il Campionato indonesiano (1969, 1970, 1974, 1976 e 1988).\nHa partecipato con l'Indonesia a 11 Olimpiadi degli scacchi dal 1970 al 1996 (cinque volte in 1\u00aa scacchiera), realizzando complessivamente (+54 \u201346 =44).\nHa raggiunto il massimo rating in luglio 1987, con 2.480 punti Elo (al secondo posto in Indonesia dopo Utut Adianto).\nNel grande torneo all'italiana di Surakarta-Denpasar 1982 (26 giocatori di cui 18 GM), vinto da Walter Brown, si classific\u00f2 10\u00ba-14\u00ba con 14 punti su 25 partite.\nTra i suoi successi di torneo sono da citare il primo posto alla pari a Giakarta nel 1987 e il primo posto a Singapore nel 1997."}
{"id": "5241954", "revid": "47767", "url": "https://it.wikipedia.org/wiki?curid=5241954", "title": "Anisia", "text": ""}
{"id": "5241958", "revid": "79227", "url": "https://it.wikipedia.org/wiki?curid=5241958", "title": "Ceyhan (fiume)", "text": "Il fiume Ceyhan (in turco Ceyhan Nehri o Jihun) \u00e8 uno dei pi\u00f9 importanti fiumi della Turchia.\nAnticamente era conosciuto con il nome di Piramo (in latino \"Pyr\u0103mus\", in greco antico \"\u03a0\u03cd\u03c1\u03b1\u03bc\u03bf\u03c2\"). \nCorso del fiume.\nLa sua lunghezza totale \u00e8 di circa 509\u00a0km o 316 miglia.\nHa la sua fonte (nota come \"S\u00f6\u011f\u00fctl\u00fc Dere\") in un luogo chiamato \"P\u0131narba\u015f\u0131\" sui Monti \"Nurhak\" nell'Anti-Tauro; passa a 3 miglia a sud est di Elbistan, nella provincia turca di Kahramanmara\u015f, dove viene alimentato dal Harman Deresi e da altri piccoli corsi d'acqua.\nAttraversa l'omonima citt\u00e0, (103.800 ab. nel 2007), per poi sfociare nel golfo di Alessandretta, di fronte alla citt\u00e0 omonima, notevole porto fluviale e attivo centro commerciale, a 48 chilometri a sud-est di Adana e presso la cittadina di Karata\u015f.\nAffluenti.\nI suoi principali affluenti sono: Harman, G\u00f6ksun, Magara gozu, F\u0131rn\u0131z, Tekir, K\u00f6rsulu, Aksu (che confluisce nel Ceyhan, alla periferia di Kahramanmara\u015f), \u00c7akur, Susas e \u00c7eperce. Alla foce parte delle sue acque confluiscono nella laguna di Akyayan.\nPortata.\nIl bacino di utenza \u00e8 di 21.200\u00a0km\u00b2, il flusso medio di acqua \u00e8 di circa 230 m\u00b3/s\nOrigini del nome.\nTrae il nome dal dio fluviale omonimo, protagonista di una diffusissima leggenda della mitologia greca, quella di Piramo e Tisbe.\nL'attuale nome deriva dal termine arabo \"Jayhan\", che fu applicato dai turchi sia al fiume che all'omonimo distretto.\nL'antico Piramo.\nStefano di Bisanzio scrisse che un tempo si chiamava Leucosiro (in latino \"Leucosyrus\").\nAsitawanda (o Azitawandas), signore di Azatiwataya, fece costruire una cittadella fortificata, sulla collina di Karatepe, per dominare il fiume Piramo e controllare un'antica tratta carovaniera denominata Akyol (la via bianca). \nAlla memoria di questo importante fiume \u00e8 legato anche un oracolo riferito da Strabone:\nStoricamente il nome del Piramo si lega alla spedizione di Alessandro Magno; cos\u00ec Stefano di Bisanzio e Pseudo Scilace. Licofrone furono gli unici a fornire informazioni sull'antica citt\u00e0 di Magarso (in greco \"\u039c\u03b5\u03b3\u03b1\u03c1\u03c3\u03bf\u03c2\", \"M\u00e8garsus\"), l'odierna Karata\u015f, posta sulla foce del fiume.\nCicerone, si accamp\u00f2 sul fiume Piramo, e vi rimase da giugno a met\u00e0 luglio del 50 a.C. pronto ad intervenire contro i Parti, che avevano invaso la Provincia di Siria.\nIl poeta greco Nonno di Panopoli (V secolo) parla di questo fiume nel VI libro dell sua opera \"Dionysiaca\":"}
{"id": "5241963", "revid": "1543377", "url": "https://it.wikipedia.org/wiki?curid=5241963", "title": "Shi Shen", "text": " Noto anche come \"Maestro Shi Shen\", fu contemporaneo di Gan De.\n\u00c8 noto per aver redatto (\u77f3\u7533\u5929\u6587, \"Shi Shen tienwen\"), l'\"Astronomia di Shi Shen\" e uno dei primi cataloghi stellari della storia.\nOsservazioni.\nShi Shen avrebbe stabilito la posizione delle 121 stelle riportate nei testi giunti ai nostri giorni. Fu redatto da Shi Shen, sebbene non datato, il primo resoconto dell'osservazione di una macchia solare, talvolta attribuito erroneamente a Gan De. Ipotizz\u00f2 che le macchie solari dessero origine alle eclissi: nate al centro del Sole, progressivamente ne avrebbero riempito il disco. Sebbene la sua teoria fosse errata, egli comprese che le macchie erano un fenomeno solare.\nGli sono attribuiti un trattato di astronomia in otto volumi (\u5929\u6587, \"Tienwen\", \"Astronomia\"), una mappa celeste (\u6d51\u5929\u56fe, \"Huntian Tu\") e un catalogo stellare (\u77f3\u6c0f\u661f\u7c3f\u7ecf\u8d5e, \"Shishi Xingbu Jingzan\", o \u77f3\u6c0f\u661f\u7ecf\u7c3f\u8d5e, \"Shishi Xingjing Buzan\", \"Catalogo stellare di Shi\"). Attualmente si ritiene che le ultime due opere siano state scritte da suoi allievi. La maggior parte dei suoi lavori sono andati perduti, ma alcuni importanti testi sono stati tramandati grazie al Trattato di Astrologia dell'era Kaiyuan.\nInfluenza.\nGan De e Shi Shen sono ampiamente citati nei testi astronomici successivi alla loro epoca. Le loro opere non devono per\u00f2 essere confuse con testi successivi, che recano lo stesso nome.\nIl cratere Shi Shen sulla Luna \u00e8 stato cos\u00ec nominato in suo onore."}
{"id": "5241964", "revid": "1082300", "url": "https://it.wikipedia.org/wiki?curid=5241964", "title": "Piramo (fiume)", "text": ""}
{"id": "5241972", "revid": "212348", "url": "https://it.wikipedia.org/wiki?curid=5241972", "title": "Todd Tiahrt", "text": "Biografia.\nNato nel Dakota del Sud, Tiahrt lavor\u00f2 alcuni anni per la Boeing e in seguito si dedic\u00f2 alla politica con il Partito Repubblicano.\nNel 1992 venne eletto all'interno della legislatura statale del Kansas, poi due anni dopo si candid\u00f2 alla Camera dei Rappresentanti contro il deputato democratico in carica Dan Glickman. Tiahrt riusc\u00ec a sconfiggere Glickman e in seguito fu rieletto per altri sette mandati.\nNel 2010 si candid\u00f2 al Senato per il seggio lasciato vacante da Sam Brownback ma venne sconfitto nelle primarie da Jerry Moran.\nNel 2014 tent\u00f2 di tornare nuovamente al Congresso candidandosi per il suo vecchio seggio alla Camera ma venne sconfitto nelle primarie repubblicane dal deputato in carica Mike Pompeo."}
{"id": "5241974", "revid": "1082300", "url": "https://it.wikipedia.org/wiki?curid=5241974", "title": "Jihun (fiume)", "text": ""}
{"id": "5241986", "revid": "729019", "url": "https://it.wikipedia.org/wiki?curid=5241986", "title": "24 cm K (E) Theodor Bruno", "text": "Il 24\u00a0cm Kanone (Eisenbahnlafette) \"Theodor Bruno\" , abbreviato in 24\u00a0cm K (E) ThBr, era un cannone ferroviario tedesco impiegato durante la seconda guerra mondiale. Questi pezzi furono schierati nella campagna di Francia prima e per la difesa costiera dopo l'occupazione per il resto del conflitto. Furono costruiti sei esemplari negli anni trenta usando cannoni navali vecchi di 15 anni.\nStoria.\nNel primo dopoguerra, l'Oberkommando des Heeres (OKH) ordin\u00f2 alla Krupp, nell'ambito del programma di riarmo lanciato nel 1933 dal Partito nazista, di iniziare la progettazione di artiglierie ferroviarie completamente nuove. Tuttavia ci\u00f2 necessitava di lunghi tempi di sviluppo e la Krupp fece presente che poteva invece consegnare rapidamente un numero significativo di pezzi usando le bocche da fuoco navali obsolete, gi\u00e0 disponibili perch\u00e9 dismesse dalla marina, e modernizzando i progetti risalenti agli affusti ferroviari della prima guerra mondiale. L'OKH accett\u00f2 ed nel 1936 autorizz\u00f2 Krupp ad iniziare lo sviluppo di una serie di cannoni di calibro compreso tra 150 e 280\u00a0mm, da consegnare entro il 1939 nell'ambito del programma di emergenza \"Sofort-Programe\".\nSei vecchi 24 cm K L/35 C/88 navali, sbarcati dalle corazzate costiere classe \"Odin\" poste in disarmo nel 1916, equipaggiarono le batterie costiere \"Bremen\" a Norderney e \"Batterie S1\" a Sylt. Nel 1937 furono rimossi dagli impianti costieri ed trasformati in cannoni ferroviari. I cannoni furono consegnati allo Heer entro il 1939.\nDurante la battaglia di Francia i \"Theodor Bruno\" equipaggiarono la \"Eisenbahn-Artillerie-Batterie 664\" (2 cannoni), la \"721\" (1 cannone) e la \"722\" (2 cannoni). L'unica attivit\u00e0 operativa conosciuta riguarda il bombardamento di casematte francesi sui Vosgi da parte della \"Batterie 721\" in giugno, a supporto della 7. Armee. Da luglio 1941 la \"Batterie 664\", con i suoi 2 cannoni, fu inviata, per la difesa costiera, tra Hendaye e Saint-Jean-de-Luz, vicino alla frontiera spagnola. Dopo lo sbarco in Normandia entrambe le batterie riuscirono a ritirarsi in Germania a partire dal 1 settembre 1944, dopo il quale non si hanno notizie di eventuali operazioni.\nTecnica.\nLa culla con la canna era incavalcata su un affusto a trave, poggiante su due carrelli ferroviari a 4 assi. Il brandeggio della culla sull'affusto era limitato a 20', sufficienti per il puntamento di precisione. Per quello grossolano il \"Theodor Bruno\" poteva spostarsi su un tratto curvo di binario, oppure poteva essere caricato su una piattaforma girevole V\u00f6gele (\"V\u00f6gele-Drehscheibe\"). La piattaforma girevole V\u00f6gele era costituita da una guida circolare intorno ad un perno rotante, che sostenevano una piattaforma girevole sulla quale l'affusto ferroviario veniva caricato grazie ad una rampa; la piattaforma era dotata alle estremit\u00e0 di rulli che poggiavano sulla guida esterna. La piattaforma aveva una portata di 300 tonnellate, abbastanza per poter sostenere la maggior parte dei cannoni ferroviari tedeschi. Per il caricamento il cannone doveva essere portato ad alzo 0\u00b0 dopo ogni colpo.\nLe munizioni venivano portate alla culatta usando un carrello a quattro ruote, che veniva sollevato da terra o dal carro munizioni da una gru nella parte posteriore dell'affusto. Il cannone utilizzava il sistema standard sui grossi calibri navali tedeschi, basato su una carica di lancio principale in bossolo di ottone, che garantiva la tenuta dei gas di sparo, e su una carica aggiuntiva in sacco di seta. Erano disponibili quattro tipi di granata, inclusa la \"Siegfried-Granate\", una munizione speciale a lunga gittata sviluppata dall'esercito."}
{"id": "5241987", "revid": "124884917", "url": "https://it.wikipedia.org/wiki?curid=5241987", "title": "Discografia dei Santana", "text": "La seguente \u00e8 la discografia dei Santana."}
{"id": "5241997", "revid": "729019", "url": "https://it.wikipedia.org/wiki?curid=5241997", "title": "24 cm Kanone L/46", "text": "Il 24\u00a0cm Kanone L/46 era un cannone pesante d'assedio tedesco utilizzato durante la seconda guerra mondiale.\nStoria.\nQuesto cannone, prodotto dalla Krupp, fu immesso in servizio nel 1937 in pochissimi esemplari. Il pezzo era simile ad un 15 cm K 39 opportunamente ingrandito, con un affusto ruotato a coda unica invece che a cosce divaricabili. Disponeva di una piattaforma di tiro per il tiro costiero ed era dotato quadranti a trasmissione elettrica per i dati di puntamento. Per il trasporto il pezzo veniva scomposto in 3 o 4 carichi."}
{"id": "5242006", "revid": "300067", "url": "https://it.wikipedia.org/wiki?curid=5242006", "title": "Wills Point (Texas)", "text": ""}
{"id": "5242013", "revid": "767487", "url": "https://it.wikipedia.org/wiki?curid=5242013", "title": "Gy\u00f6rgy Skvarek", "text": "Carriera.\nGioc\u00f2 in patria con III. Ker\u00fcleti ed MTK Budapest nonch\u00e9 in Francia con il Montpellier. L'unico trofeo vinto in carriera fu il campionato ungherese nella stagione 1928-1929.\nConta anche 2 presenze e 2 reti in Nazionale."}
{"id": "5242015", "revid": "287204", "url": "https://it.wikipedia.org/wiki?curid=5242015", "title": "Ferenc Kocsis", "text": ""}
{"id": "5242023", "revid": "767487", "url": "https://it.wikipedia.org/wiki?curid=5242023", "title": "Bandido (film 1956)", "text": "Bandido \u00e8 un film del 1956 diretto da Richard Fleischer.\nProduzione.\nLe riprese ebbero luogo nei veri siti in cui si combatterono varie battaglie della rivoluzione messicana del 1916 narrate nel film. Molte tra le comparse messicane pi\u00f9 anziane erano reduci della rivoluzione ed ex soldati di Pancho Villa.\nRiprese.\nIl film venne girato in Messico, nello specifico nei centri di Iguala, Acapulco, Cuernavaca, Taxco, Tepoztl\u00e1n, Yautepec e Xochitepec.\nDistribuzione.\nDistribuito negli Stati Uniti nel settembre 1956; in Italia nel marzo 1957."}
{"id": "5242025", "revid": "767487", "url": "https://it.wikipedia.org/wiki?curid=5242025", "title": "Ferenc Kocsis (1904)", "text": "Carriera.\nGioc\u00f2 a lungo per l'MTK Budapest, durante quasi tutti gli anni '20 e la prima met\u00e0 degli anni '30. Con la squadra della capitale ungherese vinse 3 volte il campionato nazionale (1922\u201323, 1924\u201325, 1928\u201329) e 3 volte la Coppa d'Ungheria (1923, 1925, 1932). Ebbe occasione di giocare anche due partite con la Nazionale del suo Paese.\nPalmar\u00e8s.\nClub.\nCompetizioni nazionali.\n1928-1929"}
{"id": "5242028", "revid": "22475", "url": "https://it.wikipedia.org/wiki?curid=5242028", "title": "Madonna di Loreto", "text": ""}
{"id": "5242029", "revid": "599013", "url": "https://it.wikipedia.org/wiki?curid=5242029", "title": "Ferenc Kocsis (1891)", "text": "Carriera.\nConta 1 presenza nella Nazionale ungherese, conseguita nel 1915."}
{"id": "5242042", "revid": "767487", "url": "https://it.wikipedia.org/wiki?curid=5242042", "title": "Nodding Acquaintance", "text": "Nodding Acquaintance \u00e8 il primo EP del gruppo musicale britannico Enter Shikari, pubblicato nel giugno 2003 indipendentemente. \u00c8 il primo lavoro realizzato dai membri dei defunti Hybrid (Rou Reynolds, Chris Batten e Rob Rolfe) con il chitarrista Rory Clewlow, con cui hanno fondato gli Enter Shikari nei primi mesi del 2003.\nTracce.\nTesti di Rou Reynolds, musiche degli Enter Shikari."}
{"id": "5242045", "revid": "1543377", "url": "https://it.wikipedia.org/wiki?curid=5242045", "title": "Live in London. W6. March 2012. - Bootleg Series Volume 4", "text": "Live in London. W6. March 2012. - Bootleg Series Volume 4 \u00e8 il quarto album dal vivo del gruppo musicale britannico Enter Shikari, pubblicato il 10 dicembre 2012.\nContenente l'esibizione della band tenuta all'Hammersmith Apollo di Londra nel marzo di quell'anno, \u00e8 stato pubblicato sia in formato digitale che in edizione limitata sia in vinile che in DVD. Nella versione DVD, resa disponibile in sole 1.000 copie, \u00e8 stato inoltre incluso lo spettacolo tenutosi al Bull and Gate, un pub di Londra, il 12 febbraio precedente. L'audio di alcune delle tracce dello spettacolo al Bull and Gate sono state poi inserite nell'EP \"Live in London NW5 2012. EP\".\nTracce.\nTesti di Rou Reynolds, musiche degli Enter Shikari."}
{"id": "5242052", "revid": "256896", "url": "https://it.wikipedia.org/wiki?curid=5242052", "title": "Psicoterapia con la Procedura Immaginativa", "text": ""}
{"id": "5242062", "revid": "125693327", "url": "https://it.wikipedia.org/wiki?curid=5242062", "title": "Max Arduini", "text": "Comincia la carriera alla fine degli anni \u201880 tra Cattolica e Rimini ed \u00e8 noto in Romagna per aver raccontato in musica le gesta del Passator Cortese.\nBiografia.\nMax Arduini \u00e8 ravennate di nascita con una lunga gavetta nell'underground romagnolo a cui si ispirano i suoi testi di cronaca e gli argomenti di interesse sociale. Il suo stile viene avvicinato da alcuni critici a quello dello chansonni\u00e8r e Il suo sound \u00e8 in grado di cingere vari generi, dal blues al rock sino al folk, unendo la tradizione cantautorale italiana da originale Songwriter.\nHa partecipato pi\u00f9 volte a Demo, l'Acchiappatalenti classificandosi 2\u00ba nell'edizione 2010/2011 con il brano \"...Che proprio in Via D'Amelio\" dopo essersi esibito dal vivo negli studi di Saxa Rubra (Rai).\nNel Marzo 2011 \u00e8 tra gli artisti selezionati al \"Buskers Antimafia Festival\" nella Giornata nazionale della Musica contro la mafia indetta dall'associazione \"Libera\" di Don Ciotti con un brano dedicato a Paolo Borsellino ed alla sua scorta.\nColleziona negli anni una notevole attivit\u00e0 concertistica che lo vede il 2 dicembre 2011 Opening act nel concerto di Gianmaria Testa al \"Naima Club\" di Forl\u00ec.\nDopo aver partecipato a vari concorsi nel 2012 si classifica secondo a Folkest nella selezione territoriale \u201cItalia Centro Meridionale\u201d facendosi notare nella programmazione estiva con un concerto tenutosi a Goricizza di Codroipo in provincia di Udine. Nello stesso anno \u00e8 Premio Meeting delle etichette indipendenti vincendo con il brano \"La settima casa\" il Concorso regionale \"La musica libera, Libera la musica\", promosso dall'Assessorato alla Cultura della Regione Emilia-Romagna e realizzato in collaborazione con Porretta Soul Festival, \"la Scuola di Musica Popolare di Forlimpopoli\" e \"il Festival La Musica nelle Aie\".\n\u00c8 stato trasmesso da diverse radio nazionali quali Radio Rai, Isoradio, Radio 3i, Radio San Marino, Radio Koper Capodistria.\nMax Arduini \u00e8 stato distribuito da EGEA Distribution, gi\u00e0 produttori di nomi quali: Peppe Servillo, Gianmaria Testa, Fabrizio Bosso, Roy Paci e tanti altri.\nil 20 febbraio 2014 si esibisce all'Edicola Fiore di Fiorello proponendo il brano sul Passatore \"La rivalona\".\nNel giugno 2014 \u00e8 stato pubblicato il quinto album in studio \"Patchwork Playing\" registrato a Roma in collaborazione con \"The BandHits\", il gruppo che accompagna Max Arduini in concerto. La buona riuscita del brano \"Api\" sul tema dell'estinzione, convince il giornalista Renato Marengo a recensirlo su \"Classic Rock\" nel dicembre 2014.\nIl 25 aprile 2015 Max Arduini si \u00e8 esibito con il suo nuovo spettacolo \"Con Passo a Compasso\" al Teatro Titano di San Marino per raccogliere fondi destinati alla distrofia muscolare su iniziativa della \"Commissione Authority per le Pari Opportunit\u00e0\" e \"la segreteria alla cultura\" della Repubblica di San Marino in collaborazione con San Marino RTV media partner della giornata dedicata alla disabilit\u00e0 e intitolata \"Insieme si pu\u00f2 fare\".\nil 21 giugno 2015 partecipa a Demo D'autore di Michael Pergolani, evento tenutosi nel parco del Ex Manicomio Santa Maria della Piet\u00e0 nella prima edizione di \"Musica \u00e8 salute\" manifestazione itinerante, organizzata da ASL Roma E con il patrocinio dell'Assessorato Cultura e Turismo di Roma Capitale per valorizzare il Parco di Santa Maria della Piet\u00e0 come luogo della salute e del benessere.\nIl 30 luglio 2015 si esibisce a San Marino con il suo spettacolo intitolato \"Son proprio mille i motivi che ricordan Garibaldi\" nell'ambito della manifestazione dedicata alle 12 ore di Garibaldi a San Marino \"In fuga da Roma, salvo a San Marino\" organizzata dalla Segreteria di Stato e dal Ministero della Cultura della Repubblica di San Marino e dal Comune di Ravenna.\n2017: \u00bd vivo \u00bd postumo.\nil 14 febbraio 2016 in un'intervista a San Marino RTV annuncia la pubblicazione del nuovo album dal titolo \"1/2 Vivo 1/2 Postumo\". Il 6 aprile viene confermato anche sul sito della Regione Emilia Romagna. Tuttavia l'album verr\u00e0 pubblicato ufficialmente il 9 giugno del 2017 con la supervisione di Renato Marengo e la produzione di Claudio Poggi storico produttore dell'album Terra mia di Pino Daniele su etichetta ClapoMusic e distribuzione Edel.\n2019: La scienza di stare in fila.\nil 13 giugno 2019 annuncia tramite il suo ufficio stampa, l'imminente pubblicazione del nuovo album di inediti; decimo album in carriera, intitolato \"La scienza di stare in fila\" da cui viene selezionata la canzone \"Plano\" semifinalista al Premio Lunezia nel luglio 2019.\nA dicembre 2019 presenta alla commissione del Festival di Sanremo 2020 la canzone \"Cieco cercai la luna di Troia\" dedicata a Rino Gaetano, senza per\u00f2 essere selezionata.\ndal 2020 ad oggi: \"Lockdown - I musicisti non sono essenziali\".\nIl 19 dicembre 2020 viene annunciato il nuovo album digitale \"Lockdown - I musicisti non sono essenziali\". Il 21 dicembre viene reso disponibile il primo singolo estratto, \"Ezechiele 25:17\", presentato alla commissione del Festival di Sanremo 2021, ma escluso. Il 27 maggio 2021 viene reso disponile il nuovo singolo, \"Misteria Ma\u00eetresse\".\nIl 26 giugno 2021 annuncia tramite la sua pagina Facebook la tracklist ufficiale e pubblicazione di un album digitale dal titolo \"Diapausa\"."}
{"id": "5242070", "revid": "1613450", "url": "https://it.wikipedia.org/wiki?curid=5242070", "title": "Il gioco favorito", "text": "Il gioco favorito (\"The Favourite Game\"), conosciuto anche come Il gioco preferito \u00e8 il primo romanzo di Leonard Cohen, pubblicato nel 1963.\nStoria.\nScritto prevalentemente sull'isola di Idra nel 1959, dove l'autore si era rifugiato grazie a un premio di 2000 dollari del Canada Council, il romanzo aveva titolo provvisorio di \"Beauty at Close Quarters\". Tornato in Canada nel 1960, il libro fu rifiutato dalle edizioni McClelland &amp; Stewart, dove Jack McClelland, preoccupato per l'aspetto autobiografico che coinvolgeva persone viventi, prevedeva possibili guai, oltre a ritenere ci fosse una dose secondo lui eccessiva di scene di sesso. Altri editori gli chiesero di accorciarlo, e infine, dopo diversi tagli (scrisse all'amico e poeta Irving Layton: \"chiunque ha un minimo di orecchio si accorger\u00e0 che ho squassato orchestre intere per arrivare a una piccola linea melodica\") fu pubblicato nel 1963 presso Secker &amp; Warburg.\nIn italiano fu pubblicato da Longanesi nel 1972 e successivamente da Fazi nel 2002.\nAdattamento cinematografico.\nDal romanzo \u00e8 stato tratto nel 2003 un film intitolato \"The Favourite Game\", diretto da Bernar H\u00e9bert ed interpretato da JR Bourne e Mich\u00e8le-Barbara Pelletier."}
{"id": "5242071", "revid": "852396", "url": "https://it.wikipedia.org/wiki?curid=5242071", "title": "Voskhod 1", "text": ""}
{"id": "5242072", "revid": "852396", "url": "https://it.wikipedia.org/wiki?curid=5242072", "title": "Voskhod 2", "text": ""}
{"id": "5242074", "revid": "852396", "url": "https://it.wikipedia.org/wiki?curid=5242074", "title": "Voskhod 3", "text": ""}
{"id": "5242076", "revid": "425388", "url": "https://it.wikipedia.org/wiki?curid=5242076", "title": "Il gioco preferito", "text": ""}
{"id": "5242082", "revid": "827882", "url": "https://it.wikipedia.org/wiki?curid=5242082", "title": "Sommo (disambigua)", "text": ""}
{"id": "5242083", "revid": "85155150", "url": "https://it.wikipedia.org/wiki?curid=5242083", "title": "Sommo con Porto", "text": ""}
{"id": "5242084", "revid": "28592", "url": "https://it.wikipedia.org/wiki?curid=5242084", "title": "Sommo Groppo", "text": ""}
{"id": "5242085", "revid": "28592", "url": "https://it.wikipedia.org/wiki?curid=5242085", "title": "Monastero di Parma", "text": ""}
{"id": "5242086", "revid": "28592", "url": "https://it.wikipedia.org/wiki?curid=5242086", "title": "Sommo del Porto", "text": ""}
{"id": "5242087", "revid": "228587", "url": "https://it.wikipedia.org/wiki?curid=5242087", "title": "Sommi", "text": ""}
{"id": "5242088", "revid": "28592", "url": "https://it.wikipedia.org/wiki?curid=5242088", "title": "Leone De Sommi", "text": ""}
{"id": "5242089", "revid": "28592", "url": "https://it.wikipedia.org/wiki?curid=5242089", "title": "Ubaldo I", "text": ""}
{"id": "5242090", "revid": "486946", "url": "https://it.wikipedia.org/wiki?curid=5242090", "title": "Frati Benedettini", "text": ""}
{"id": "5242096", "revid": "61051", "url": "https://it.wikipedia.org/wiki?curid=5242096", "title": "Chiesa e convento di Sant'Anna (Sommariva del Bosco)", "text": "La chiesa e convento di Sant'Anna, insieme ai fabbricati annessi e ora adibiti a casa di riposo per anziani, costituiscono uno dei complessi architettonici pi\u00f9 interessanti di Sommariva del Bosco, le cui origini risalgono alla prima met\u00e0 del Cinquecento. Nell'anno 1573 i Padri Serviti, cui erano stati affidati chiesa e convento, insistettero presso le autorit\u00e0 ecclesiastiche per insediarvi la seconda parrocchia. La costruzione del monumento religioso divenne per alcuni anni oggetto di vivaci dispute sulla costruzione della nuova parrocchia, in aperta competizione con quella precedente edificata sul \u201cpodio\u201d, la collina del castello. Con materiali recuperati dal preesistente pilone, fu edificata una colonna quadrata all'angolo del sagrato. Fino al 1777 nei sotterranei della cripta e del sagrato venivano sepolti i defunti, le spoglie dei quali ancora riposano nella cripta che si estende sotto al pavimento della chiesa. Realizzata in cotto a vista, si caratterizza per la sua semplicit\u00e0 architettonica, con forme assai regolari. Lo spazio interno, inaspettatamente alto e arioso, custodisce lunette e finestroni rinascimentali, tra gli elementi di maggior pregio dell'edificio, insieme alle otto cappelle laterali ricche di marmi e stucchi di epoca barocca con alcuni ex voto. Nel coro una lapide tombale marmorea testimonia la presenza nella chiesa dei Padri Serviti, prolungatasi per oltre tre secoli e cela l'accesso ai sotterranei sepolcrali del complesso, una notevole cripta occupa tutta l'estensione della chiesa. Il pilone quadrato, posto all'angolo del piazzale antistante la chiesa, presentava ai quattro lati altrettanti affreschi del pittore sommarivese Giovanni Maria Borri risalenti al 1855 di cui oggi rimangono solo finissime tracce all'occhio attento, quasi completamente perduti. Leggenda vuole che l'anima del pilone custodisca una struttura lignea."}
{"id": "5242103", "revid": "228587", "url": "https://it.wikipedia.org/wiki?curid=5242103", "title": "Operti", "text": ""}
{"id": "5242111", "revid": "1305772", "url": "https://it.wikipedia.org/wiki?curid=5242111", "title": "Giorno della Costituzione", "text": ""}
{"id": "5242112", "revid": "6923", "url": "https://it.wikipedia.org/wiki?curid=5242112", "title": "Michel duCille", "text": "Attivit\u00e0 professionale.\nIl primo premio Pulitzer, per la fotografia, gli \u00e8 stato assegnato nel 1986 per il lavoro svolto durante l'attivit\u00e0 eruttiva del vulcano Nevado del Ruiz, per il Miami Herald. Nel 1988 gli venne riconosciuto l'ambito premio per la seconda volta, per il servizio fotografico reso per la stessa testata giornalistica sul caso crack a Miami. Successivamente \u00e8 passato al Washington Post dove vinse, nel 2008, il terzo premio Pulitzer della sua carriera, per un servizio fotografico sulle cure prestate ai veterani di guerra statunitensi.\nNel 2014 \u00e8 stato inviato in Liberia per documentare l'epidemia del virus Ebola scoppiata nella regione e dove muore, a seguito di un infarto, l'11 dicembre 2014, all'et\u00e0 di 58 anni."}
{"id": "5242125", "revid": "123574281", "url": "https://it.wikipedia.org/wiki?curid=5242125", "title": "Lo stadio di Wimbledon", "text": "Lo stadio di Wimbledon \u00e8 il primo romanzo pubblicato nel 1983 dallo scrittore italiano Daniele Del Giudice.\nTrama.\nLa voce narrante, che non ha un nome, \u00e8 un giovane che ambisce a diventare scrittore; si reca a Trieste sulle tracce di un uomo di cultura di nome Roberto Bazlen. Bazlen era un conoscente di Italo Svevo e di Eugenio Montale, frequent\u00f2 il mondo delle lettere, si interess\u00f2 sempre di scrittura eppure non scrisse mai nulla.\nIl narratore appare incuriosito dall'apparente distanza che Bazlen vedeva tra la letteratura e la vita; coloro che lo conobbero, ancora quasi tutti in vita e molto disponibili a incontrarlo e aiutarlo nella ricerca, sostengono che Bazlen \u201cscriveva la vita degli altri\u201d. La distanza temporale dagli avvenimenti non favorisce la comprensione. Quasi tutti gli intervistati indicano come essenziale la testimonianza di Ljuba Blumenthal, un'ebrea espatriata in Inghilterra durante le leggi razziali fasciste; la donna \u00e8 la destinataria di una breve poesia di Montale, \u201cA Ljuba che parte\u201d.\nAncora senza una risposta al suo quesito, il narratore si reca a Londra, per la precisione a Wimbledon dove vive la donna. Avr\u00e0 con lei due colloqui che innescheranno, volontariamente o meno, una soluzione. Durante un breve passaggio dal vuoto stadio di Wimbledon, il narratore cesser\u00e0 di porsi la domanda che l\u2019aveva spinto a recarsi a Trieste all'inizio della sua ricerca.\nCritica.\nIl romanzo d'esordio di Daniele Del Giudice \u00e8 attraversato da un forte senso d'inquietudine; la ricerca del narratore senza nome si svolge intorno a un dilemma, \u201cperch\u00e9 Bobi Bazlen non ha scritto nulla?\u201d che si scioglie solo poco prima del finale, e in maniera ambigua. D'altronde lo stesso stile scelto dall'autore lo rende di interpretazione non univoca: \u00e8 una storia inventata ma con personaggi reali, in bilico tra saggio e r\u00e9portage, quasi un apocrifo, sorretto da una tensione sottile e una struttura circolare. Il narratore passa da un'intervista all'altra muovendosi in un ambiente geografico che non \u00e8 il suo, fra Trieste e Londra, per raccontare la vita di un uomo che in vita non ha voluto raccontare nulla.\nSecondo Italo Calvino, la \u201cdomanda\u201d dell'io narrante a Bobi Bazlen potrebbe essere formulata esplicitamente cos\u00ec:\nLo stile usato da Del Giudice \u00e8 ricercato e particolare, con l'effetto di un ingrandimento istantaneo dell'oggettivit\u00e0: d\u00e0 l'impressione che non vi sia nessuna volont\u00e0 di raccontare e che sia sorretto solo dall'esigenza di autoriflessione, con alcune divagazioni che al contrario disintegrano ogni traccia di oggettivit\u00e0. La tensione della ricerca \u00e8 risolta nel finale, quando il narratore cessa di domandarsi quale sia il rapporto tra la scrittura e la vita: a quel punto anche il lettore, che ha seguito l'intero percorso, \u00e8 propenso alla medesima soluzione, che \u00e8 una soluzione dell'intreccio narrativo ma non del quesito di fondo.\nCinema.\nIl romanzo \u00e8 stato adattato al cinema da Mathieu Amalric sotto il titolo \"Le stade de Wimbledon\" (2002), con l'attrice Jeanne Balibar nel ruolo principale."}
{"id": "5242128", "revid": "149485", "url": "https://it.wikipedia.org/wiki?curid=5242128", "title": "Futbol'nyj Klub Selenga Ulan-Ud\u0117", "text": "Il Selenga Ulan-Ud\u0117, ufficialmente Futbol'nyj Klub Selenga Ulan-Ud\u0117 () \u00e8 una societ\u00e0 calcistica russa con sede ad Ulan-Ud\u0117.\nStoria.\nUnione Sovietica.\nFondata nel 1958 col nome di Lokomotiv, ha subito avuto la possibilit\u00e0 di giocare nella Klass B, all'epoca seconda serie del campionato sovietico di calcio. Nel 1961 cambi\u00f2 nome in Bajkal; rimase in seconda serie fino alla fine del 1962 quando, con la riforma del campionato la Klass B divenne terza serie.\nNel 1966 (dopo un breve periodo in cui fu noto come Armeec), prese il nome di Selenga; giunta seconda nel proprio girone, ebbe la possibilit\u00e0 di disputare i play-off promozione, da cui fu per\u00f2 subito eliminato. L'anno dopo, pur giunto quinto nel proprio girone, fu ripescato in seconda serie. Dopo due anni di permanenza al termine della stagione 1969 l'ulteriore riforma dei campionati costrinse la squadra al ritorno in terza serie.\nTra il 1978 e il 1983 torn\u00f2 la nome originale di Lokomotiv, per poi riprendere la denominazione di Selenga. Rimase in terza serie fino al termine della stagione 1989 quando l'ultima riforma dei campionato port\u00f2 la squadra nella Vtoraja Niz\u0161aja Liga, quarta serie del campionato.\nRussia.\nCon la fine dell'Unione Sovietica e la nascita del campionato russo di calcio, fu collocato in Pervaja Liga, la seconda serie; al secondo anno in seconda serie, anche a causa della riforma dei campionati retrocesse in Vtoraja Liga. Vi rimase fino al 2003, anno in cui fin\u00ec ultimo nel proprio girone e retrocesse nei dilettanti.\nIn seguito ha assunto la denominazione di Kommunal'nik tre il 2004 e il 2007 e quella di Burjatija fino al 2011, prima di tornare al nome di Selenga."}
{"id": "5242129", "revid": "339392", "url": "https://it.wikipedia.org/wiki?curid=5242129", "title": "Selenga Ulan-Ude", "text": ""}
{"id": "5242132", "revid": "287204", "url": "https://it.wikipedia.org/wiki?curid=5242132", "title": "William Inge (disambigua)", "text": ""}
{"id": "5242134", "revid": "1494169", "url": "https://it.wikipedia.org/wiki?curid=5242134", "title": "William Dunbar", "text": ""}
{"id": "5242139", "revid": "28592", "url": "https://it.wikipedia.org/wiki?curid=5242139", "title": "Heraclea Pontica", "text": ""}
{"id": "5242148", "revid": "594360", "url": "https://it.wikipedia.org/wiki?curid=5242148", "title": "Inspiring Generation", "text": ""}
{"id": "5242152", "revid": "363629", "url": "https://it.wikipedia.org/wiki?curid=5242152", "title": "Anlaids", "text": "Anlaids (Associazione Nazionale per la Lotta contro l'AIDS) \u00e8 stata fondata nel 1985 da un gruppo di medici, ricercatori, giornalisti, attivisti e volontari. Il presidente in carica \u00e8 Bruno Marchini che nel dicembre 2015 prende il posto di Mauro Moroni (infettivologo, gi\u00e0 direttore della clinica malattie infettive e tropicali dell'ospedale \"Luigi Sacco\" di Milano, e professore emerito dell'Universit\u00e0 degli Studi di Milano) scomparso a luglio 2015.\nScopo.\nL'obiettivo di Anlaids, condiviso con la comunit\u00e0 internazionale, \u00e8 di ridurre al minimo, idealmente a \"zero\", il numero dei nuovi contagi, il numero di morti per AIDS, le discriminazioni.\nPer il raggiungimento di questi obiettivi, Anlaids si concentra su quattro aree:"}
{"id": "5242162", "revid": "767487", "url": "https://it.wikipedia.org/wiki?curid=5242162", "title": "Giovanni della Scala", "text": "Biografia.\nEra figlio naturale di Francesco della Scala, a sua volta figlio di Bartolomeo I della Scala, signore di Verona e di Costanza di Antiochia.\nFu un diplomatico al servizio di Cangrande II della Scala e nel 1353 stipul\u00f2 un'alleanza con la famiglia nemica dei Carraresi. Ricopr\u00ec la carica di podest\u00e0 di Vicenza. Nel 1354 venne coinvolto nella ribellione di Fregnano della Scala contro Cangrande per il possesso di Verona e fu tra coloro che uccisero il ribelle sul Ponte Navi. A causa di una possibile cospirazione contro il signore di Verona, Giovanni fu costretto a rifugiarsi a Padova nel 1355. Rientr\u00f2 in seguito nella citt\u00e0 di origine dopo essersi riconciliato con Cangrande.\nMor\u00ec nel 1359 e venne sepolto nella chiesa dei Santi Fermo e Rustico al ponte Navi. La tomba venne spostata e collocata nella Arche scaligere nel 1831 in fondo al cimitero, sulla parete esterna di una casa.\nDiscendenza.\nGiovanni ebbe una figlia, China (Chichina) (?-1355)."}
{"id": "5242163", "revid": "1776051", "url": "https://it.wikipedia.org/wiki?curid=5242163", "title": "Eiszeit", "text": "Eiszeit \u00e8 il quarto album in studio del gruppo musicaleNeue Deutsche H\u00e4rte tedesco Eisbrecher, pubblicato nel 2010."}
{"id": "5242164", "revid": "594360", "url": "https://it.wikipedia.org/wiki?curid=5242164", "title": "Im Soo-hyang", "text": "\u00c8 iscritta alla Chung-Ang University nel dipartimento di teatro, ma \u00e8 in pausa a causa degli impegni lavorativi."}
{"id": "5242167", "revid": "16758", "url": "https://it.wikipedia.org/wiki?curid=5242167", "title": "Die H\u00f6lle muss warten", "text": "Die H\u00f6lle muss warten \u00e8 il quinto album in studio del gruppo musicale Neue Deutsche H\u00e4rte tedesco Eisbrecher, pubblicato nel 2012."}
{"id": "5242170", "revid": "287204", "url": "https://it.wikipedia.org/wiki?curid=5242170", "title": "Migliacciu", "text": "Il migliacciu (Corso: Pl. \"migliacci\") \u00e8 una specialit\u00e0 della cucina corsa. Si tratta di una preparazione salata basata su prodotti lattiero-caseari di capra o pecora. I Migliacci possono essere cotti su un fuoco di legna o in forno e consumati caldi o freddi.\nLa loro preparazione richiede un impasto di farina di frumento, sale, siero di latte, lievito e formaggio tagliato a dadini. L'impasto deve lievitare per un paio d'ore. Successivamente, \u00e8 diviso in gallette rotonde spesse un cm e aventi quindici centimetri di diametro, sulle quali si sparge una miscela di uova e latte. Dopo aver riposato, i migliacci vengono cucinati per quindici minuti su foglie di castagno."}
{"id": "5242171", "revid": "287204", "url": "https://it.wikipedia.org/wiki?curid=5242171", "title": "Apex Predator - Easy Meat", "text": "Apex Predator - Easy Meat \u00e8 il quindicesimo album in studio del gruppo musicale britannico Napalm Death, pubblicato il 27 gennaio 2015 dalla Century Media Records.\nSono stati creati due videoclip per le canzoni \"Dear Slum Landlord...\" e \"Smash a Single Digit\"."}
{"id": "5242172", "revid": "481349", "url": "https://it.wikipedia.org/wiki?curid=5242172", "title": "Statue parlanti", "text": ""}
{"id": "5242173", "revid": "28592", "url": "https://it.wikipedia.org/wiki?curid=5242173", "title": "Aladino e la lampada magica", "text": ""}
{"id": "5242174", "revid": "767487", "url": "https://it.wikipedia.org/wiki?curid=5242174", "title": "Tocca qui", "text": "Tocca qui \u00e8 un singolo del gruppo musicale italiano Articolo 31, pubblicato nel 1993 dalla Crime Squad come primo estratto dall'album di debutto del duo \"Strade di citt\u00e0\", ed \u00e8 l'unico tra i singoli estratti ad avere riscosso un notevole successo."}
{"id": "5242177", "revid": "28592", "url": "https://it.wikipedia.org/wiki?curid=5242177", "title": "Folklore russo", "text": ""}
{"id": "5242183", "revid": "1632387", "url": "https://it.wikipedia.org/wiki?curid=5242183", "title": "Solarflesh - A Gospel of Radiant Divinity", "text": "Solarflesh - A Gospel of Radiant Divinity \u00e8 l'ottavo album in studio del gruppo musicale death metal polacco Hate, pubblicato nel 2013.\nFormazione.\nGruppo"}
{"id": "5242185", "revid": "726373", "url": "https://it.wikipedia.org/wiki?curid=5242185", "title": "Der letzte Zeuge (serie televisiva)", "text": "Der letzte Zeuge (\"L'ultimo testimone\") \u00e8 una serie televisiva tedesca ideata da Gregor Edelmann e prodotta dal 1998 al 2007 dalla ZDF Protagonisti della serie sono Ulrich M\u00fche, Gesine Cukrowski, J\u00f6rg Gudzuhn, Renate Schroeter, Volker Ranisch, Dieter Mann e Theresa Scholze.\nLa serie si compone di 9 stagioni, per un totale di 73 episodi , di 45 minuti ciascuno.\nIn Germania, il primo episodio, intitolato \"Das Dreiecks des Todes\", fu trasmesso per la prima volta il 23 marzo 1998; l'ultimo, intitolato \"Botschafts des M\u00f6rders\" fu trasmesso in prima visione il 6 luglio 2007\nLa serie, pluripremiata nel suo Paese d'origine, \u00e8 andata in onda anche in Francia con il titolo \"Le dernier t\u00e9moin\"\nDescrizione.\nProtagonista della serie \u00e8 una squadra di anatomo-patologi che deve scoprire le cause di morte di persone vittime di morte violenta. A capo di questa squadra c'\u00e8 il Dottor Robert Kolmaar, affiancato dalla Dottoressa Judith Sommer."}
{"id": "5242193", "revid": "69592949", "url": "https://it.wikipedia.org/wiki?curid=5242193", "title": "Larisa Dirij", "text": ""}
{"id": "5242195", "revid": "762947", "url": "https://it.wikipedia.org/wiki?curid=5242195", "title": "Anton Paulik", "text": "Paulik ha studiato medicina ed era un medico ma era attratto dalla musica. Ha poi studiato musica a Budapest e Vienna. \nDal 1921 al 1938 \u00e8 stato Maestro di cappella del Theater an der Wien dove ha diretto fino al 1930 numerose opere ed operetta viennesi, tra cui nel 1924 le prime assolute delle operette \"Gr\u00e4fin Mariza\" di Emmerich K\u00e1lm\u00e1n con enorme successo, nel 1928 di Die Herzogin von Chicago con Richard Waldemar e Joseph Egger, nel 1931 di \"Der Bauerngeneral\" di Oscar Straus, nel 1932 di \"Sissy\" di Fritz Kreisler, nel 1933 di \"Die Dame mit dem Regenbogen\" di Jean Gilbert, nel 1935 di \"Dschainah\" di Paul Abraham e nel 1936 di \"Axel an der Himmelst\u00fcr\" di Ralph Benatzky.\nNel 1931 ha diretto \"La comtesse Maritza\" a Parigi.\nPoi \u00e8 diventato direttore al Wiener Staatsoper debuttando nel 1938 con Die Fledermaus (59 recite fino al 1975) seguita da H\u00e4nsel e Gretel (opera) rimanendovi fino alla fine della Seconda guerra mondiale. Dopo la guerra fu come Kapellmeister associato alla Wiener Volksoper fino alla sua morte.\nNel 1939 dirige \"Das Gl\u00f6ckchen des Eremiten\" di Aim\u00e9 Maillart, Cavalleria rusticana (opera), \"Der Waffenschmied\" di Albert Lortzing e \"Schwarzer Peter\" di Norbert Schultze, nel 1940 \"Boccaccio\" di Franz von Supp\u00e9 (60 recite fino al 1953) ed Il paese del sorriso con Esther R\u00e9thy, nel 1942 Pagliacci (opera) e Don Pasquale con Alda Noni ed Anton Dermota, nel 1943 Wiener Blut (operetta) con la R\u00e9thy ed Erich Kunz (169 recite fino al 1955) e La sposa venduta, nel 1945 Le nozze di Figaro con Sena Jurinac e Martha (opera), nel 1946 Madama Butterfly, nel 1947 \"Schwanda, der Dudelsackpfeifer\" di Jarom\u00edr Weinberger con Julius Patzak, \"Le mariage aux lanternes\" e \"L'\u00eele de Tulipatan\" di Jacques Offenbach, nel 1949 \"Der Bettelstudent\" di Karl Mill\u00f6cker con Maria Cebotari (149 recite fino al 1955) e Tausend und eine Nacht con la R\u00e9thy (88 recite fino al 1955), nel 1950 \"Les brigands\" di Offenbach e \"Gasparone\" di Mill\u00f6cker con la R\u00e9thy, nel 1952 \"Der Opernball\" di Richard Heuberger con la R\u00e9thy, \"Der Vogelh\u00e4ndler\" di Carl Zeller con Wilma Lipp (76 recite fino al 1955) e \"Der arme Jonathan\" di Mill\u00f6cker con Walter Berry, nel 1953 Die lustige witwe con la R\u00e9thy (50 recite fino al 1955) e nel 1954 \"Girofl\u00e9-Girofla\" di Charles Lecocq e Der Graf von Luxemburg con la R\u00e9thy.\nAl Festival di Salisburgo nel 1941 dirige 3 spettacoli di balletto con i Wiener Philharmoniker.\nPer il Teatro Verdi (Trieste) nel 1957 dirige \"Die Fledermaus\".\nEra sposato con la stella dell'operetta viennese Esther R\u00e9thy. Nel 1961 \u00e8 stato nominato professore. Ha ricevuto numerosi premi e riconoscimenti, tra cui il l'Ordine al merito della Repubblica austriaca nel 1958 e la Croce d'Onore Austriaca per la Scienza e l'Arte nel 1971.\nL'etichetta discografica statunitense Vanguard Records ha fatto dal 1950 numerose registrazioni su Long playing con la musica della famiglia Strauss e di altri compositori come Oskar Fetra\u015b, Iosif Ivanovici, Joseph Lanner, Oskar Nedbal , Juventino Rosas, Eduard Strauss, \u00c9mile Waldteufel e Carl Michael Ziehrer. Queste registrazioni hanno contribuito a rendere questa musica ed i compositori conosciuti in tutto il mondo. Fece anche due registrazioni per la Vanguard Records di Der Zigeunerbaron da Johann Strauss (figlio) e \"Der Bettelstudent\" di Mill\u00f6cker. Ma ha anche preso cura di registrazioni per altre etichette, come ad esempio Eine Nacht in Venedig (operetta) e l'operetta \"Die sch\u00f6ne Galath\u00e9e\" di Franz von Supp\u00e9 registrata durante il Festival di Bregenz nel 1951 condotto per l'etichetta inglese Saga e di \"Gr\u00e4fin Mariza\" per la Decca.\nAncora allo Staatsoper di Vienna nel 1973 dirige \"Die Fledermaus\" con Eberhard Waechter, Edda Moser, Erich Kunz, Christa Ludwig ed Edita Gruberov\u00e1.\nNel 1974 era in Inghilterra dove ha condotto \"Die Fledermaus\" per l'English National Opera al London Coliseum di Londra."}
{"id": "5242197", "revid": "69593028", "url": "https://it.wikipedia.org/wiki?curid=5242197", "title": "COMSTRIKFORSOUTH", "text": ""}
{"id": "5242198", "revid": "69593033", "url": "https://it.wikipedia.org/wiki?curid=5242198", "title": "STRIKFORSOUTH", "text": ""}
{"id": "5242199", "revid": "767487", "url": "https://it.wikipedia.org/wiki?curid=5242199", "title": "Monuments to an Elegy", "text": "Monuments to an Elegy \u00e8 il nono album in studio del gruppo musicale alternative rock statunitense The Smashing Pumpkins, pubblicato nel 2014.\nIl disco.\nIl disco \u00e8 stato registrato a partire dal marzo 2014, mese in cui il gruppo ha annunciato la firma di un contratto con la BMG. Quest'album e il previsto successivo \"Day for Night\", come il gi\u00e0 il precedente \"Oceania\", avrebbero dovuto far parte del progetto \"Teargarden by Kaleidyscope\".\nNel maggio seguente viene annunciata la partecipazione all'album del batterista Tommy Lee, membro dei M\u00f6tley Cr\u00fce; contestualmente viene comunicato l'addio alla band del batterista Mike Byrne.\nAnche Nicole Fiorentino (bassista) ha rivelato di non prendere parte alle registrazioni del disco, ma di supportare la band in futuro dal vivo.\nIn base a queste notizie, Billy Corgan e Jeff Schroeder sono gli unici due membri ufficiali degli Smashing Pumpkins ad aver partecipato al disco.\nNell'ottobre 2014 \u00e8 stato diffuso il singolo \"Being Beige\", seguito alcune settimane dopo da \"One and All (We Are)\".\nIl terzo singolo \"Drum + Fife\" \u00e8 stato pubblicato il 21 novembre 2014 e il quarto \"Run2me\" solo il 22 ottobre 2015.\nLa band ha iniziato nel novembre 2014 il tour di supporto dell'album, con il batterista Brad Wilk dei Rage Against the Machine e il bassista Mark Stoermer dei Killers come turnisti.\nTracce.\nTutti i brani sono di Billy Corgan."}
{"id": "5242200", "revid": "834", "url": "https://it.wikipedia.org/wiki?curid=5242200", "title": "Rugby a sette ai II Giochi olimpici giovanili estivi", "text": ""}
{"id": "5242201", "revid": "834", "url": "https://it.wikipedia.org/wiki?curid=5242201", "title": "Rugby a sette ai II Giochi olimpici giovanili estivi - Torneo femminile", "text": ""}
{"id": "5242202", "revid": "834", "url": "https://it.wikipedia.org/wiki?curid=5242202", "title": "Rugby a sette ai II Giochi olimpici giovanili estivi - Torneo maschile", "text": ""}
{"id": "5242203", "revid": "436907", "url": "https://it.wikipedia.org/wiki?curid=5242203", "title": "Ti sto parlando", "text": "Ti sto parlando \u00e8 un singolo del gruppo musicale italiano Articolo 31, pubblicato nel 1993 dalla Crime Squad. \u00c8 il secondo estratto dall'album di debutto Strade di citt\u00e0. Nel lato B del singolo \u00e8 presente un remix di Tocca qui realizzato da Albertino.\nVideo musicale.\nIl videoclip della canzone, l'unico realizzato per la promozione dell'album, \u00e8 stato realizzato completamente in bianco e nero e mostra J-Ax e DJ Jad che fanno la loro performance prima in uno studio al buio e dopo in una strada di Milano davanti ad un muro con disegnati dei graffiti."}
{"id": "5242205", "revid": "1305772", "url": "https://it.wikipedia.org/wiki?curid=5242205", "title": "Tomorrowland (disambigua)", "text": ""}
{"id": "5242209", "revid": "965985", "url": "https://it.wikipedia.org/wiki?curid=5242209", "title": "Tomorrowland (Ryan Bingham)", "text": "Tomorrowland \u00e8 il quarto album in studio del cantautore statunitense Ryan Bingham, pubblicato nel 2012."}
{"id": "5242216", "revid": "115495630", "url": "https://it.wikipedia.org/wiki?curid=5242216", "title": "Let the River Run", "text": "Let the River Run \u00e8 un brano pop, scritto ed inciso nel 1988 da Carly Simon e facente parte della colonna sonora del film \"Una donna in carriera\" (\"Working Girl\").\nIl brano si aggiudic\u00f2 nel 1989 il Premio Oscar e il Golden Globe per la miglior canzone originale.\nIl singolo usc\u00ec su etichetta Arista Records.\nCover.\nUna cover del brano \u00e8 stata incisa dai seguenti artisti:"}
{"id": "5242221", "revid": "1602064", "url": "https://it.wikipedia.org/wiki?curid=5242221", "title": "Benzani", "text": "Benzani (in croato Bencani) \u00e8 un centro abitato istriano, frazione del comune di Portole (2,2\u00a0km da Portole).\nStoria.\nAbitata da popolazioni venete fin dall'XI secolo, nel 1421 fu annessa alla Serenissima. Dopo la caduta di Venezia pass\u00f2 sotto il dominio austriaco. Per un breve periodo, in seguito alla conquista francese dell'Istria Benzani fu annessa al Regno d'Italia napoleonico, poi la cittadina torn\u00f2 a far parte dell'impero austriaco.\nIn seguito al trattato di Rapallo la cittadina entr\u00f2 a far parte dell'Italia.\nIn seguito alla seconda guerra mondiale, dalla quale l'Italia usc\u00ec sconfitta, la cittadina fu ceduta alla Jugoslavia.\nL'annessione alla Jugoslavia segn\u00f2 l'inizio di una politica di slavizzazione forzata, la quale assunse i contorni di una pulizia etnica, infatti in non pochi casi si arriv\u00f2 all'eliminazione fisica degli italiani, gettati vivi nelle foibe. Altri italiani intrapresero la strada dell'esodo. Dal 1991 Benzani fa parte della Croazia."}
{"id": "5242224", "revid": "28592", "url": "https://it.wikipedia.org/wiki?curid=5242224", "title": "Strachov", "text": ""}
{"id": "5242227", "revid": "400518", "url": "https://it.wikipedia.org/wiki?curid=5242227", "title": "Scienze matematiche", "text": ""}
{"id": "5242237", "revid": "1924342", "url": "https://it.wikipedia.org/wiki?curid=5242237", "title": "Indicud", "text": "Indicud \u00e8 il terzo album del rapper statunitense Kid Cudi. L'album \u00e8 stato pubblicato il 12 aprile 2013 sotto la Republic Records. \u00c8 il primo album di Cudi a non appartenere alla serie \u201cMan on the Moon\u201d. La copertina \u00e8 stata disegnata da Kid Cudi stesso che ha svolto anche il ruolo di produttore esecutivo dell'intero disco. Scopo dell'artista era quello di creare un album la cui musica avesse un messaggio pi\u00f9 positivo e vivace: per questo \u00e8 stato descritto come una totale rivoluzione rispetto ai lavori precedenti.\nLa produzione \u00e8 stata seguita per intero da Cudi: le uniche eccezioni sono Hit Boy\nche ha coprodotto una traccia (\u201cRed Eye\u201d) e Dot Da Genius (membro con Cudi di\nWZRD) che ha lavorato alle sezione ritmica di due canzoni. L'album annovera\nvari ospiti tra cui i rapper statunitensi King Chip, Kendrick Lamar, Too Short,\nRZA e ASAP Rocky, i cantautori Father John Misty e Michael Bolton e il gruppo indie\nrock HAIM.\n\"Indicud\" \u00e8\nstato preceduto da quattro singoli - \u201cJust What I Am\u201d con King Chip, \u201cKing\nWizard\u201d, \u201cImmortal\u201d e \u201cGirls\u201d a cui partecipa Too Short. Indicud ha debuttato\nal secondo posto in USA con 140,000 copie vendute e al 32\u00ba posto nel Regno\nUnito diventando l'album di Cudi con il pi\u00f9 alto posizionamento in classifica\ngrazie anche al numero 2 nella Classifica R&amp;B sempre nel Regno Unito. Il\ndisco ha ricevuto varie critiche in gran parte anche positive dalla maggioranza\ndella critica."}
{"id": "5242238", "revid": "767487", "url": "https://it.wikipedia.org/wiki?curid=5242238", "title": "Linked by Fate (film 1919)", "text": "Linked by Fate \u00e8 un film muto del 1919 diretto da Albert Ward.\nTrama.\nDopo un naufragio, un religioso - prima di morire - sposa due dei sopravvissuti. La coppia viene separata ma riuscir\u00e0 a riunirsi, salva sulla stessa isola.\nProduzione.\nIl film fu prodotto dalla G.B. Samuelson Productions.\nDistribuzione.\nDistribuito dalla General Film Distributors (GFD), il film usc\u00ec nelle sale cinematografiche britanniche nell'agosto 1919. Negli Stati Uniti, il film fu distribuito dalla Second National Pictures Corp. con il titolo \"Broken Shadows\"."}
{"id": "5242247", "revid": "287204", "url": "https://it.wikipedia.org/wiki?curid=5242247", "title": "Coppa Italia Dilettanti Lazio 2014-2015", "text": "La Lega Nazionale Dilettanti (LND) ha organizzato, per la stagione sportiva 2014-2015, la 24\u00aa edizione della Coppa Italia Dilettanti, fase regionale Lazio, alla quale hanno avuto diritto di partecipare le societ\u00e0 iscritte al campionato di Eccellenza Lazio 2014-15.\nLa squadra vincitrice del torneo, l', ha avuto accesso alla fase nazionale della Coppa Italia Dilettanti 2014-2015.\nTorneo.\nTurno preliminare.\nAndata il 10 settembre 2014, ritorno il 17 settembre 2014.\nSedicesimi di finale.\nAndata il 15 ottobre 2014, ritorno il 29 ottobre 2014.\nOttavi di finale.\nAndata il 12 novembre 2014, ritorno il 26 novembre 2014.\nQuarti di finale.\nAndata il 10 dicembre 2014, ritorno il 17 dicembre 2014.\nSemifinale.\nAndata il 7 gennaio 2015, ritorno il 21 gennaio 2015.\nFinale.\nGara secca, giocata il 28 gennaio 2015 a Frascati."}
{"id": "5242254", "revid": "599013", "url": "https://it.wikipedia.org/wiki?curid=5242254", "title": "Fernando Bonamartini", "text": "Carriera.\nDifende la porta del Messina per due stagioni in Serie B, esordendo il 21 febbraio 1937 nella partita Messina-Catania (1-2), poi disputa altre due stagioni a Ferrara con la Spal: la prima in Serie B con 31 presenze, la seconda in Serie C."}
{"id": "5242256", "revid": "1305772", "url": "https://it.wikipedia.org/wiki?curid=5242256", "title": "The Pale Emperor", "text": "The Pale Emperor \u00e8 il nono album in studio del gruppo musicale statunitense Marilyn Manson, pubblicato il 16 gennaio 2015 sotto etichetta Hell, ecc., di propriet\u00e0 di Marilyn Manson, e distribuito negli Stati Uniti dalla Loma Vista Recordings, in Canada dalla Dine Alone Records e nel resto del mondo dalla Cooking Vinyl. L'album \u00e8 stato pubblicato in versione standard, deluxe e limitata su CD e vinile, oltre che in una versione speciale chiamata \"Definitive Box\". La versione standard dell'album contiene dieci tracce, mentre la deluxe include tre versioni acustiche come tracce bonus.\nProdotto dallo stesso Marilyn Manson e dal nuovo componente del gruppo Tyler Bates, conosciuto da Manson sul set della serie TV \"Californication\", \"The Pale Emperor\" abbandona l'industrial rock tipico della band in favore di suoni pi\u00f9 blues rock. Si tratta inoltre del primo disco del gruppo che non vede la partecipazione di Twiggy Ramirez dal suo rientro nella band nel 2008. L'album \u00e8 dedicato alla madre di Manson, deceduta durante la composizione dell'album dopo una battaglia durata otto anni contro la demenza e la malattia di Alzheimer.\nIl disco si \u00e8 rivelato un successo sia commerciale che di critica dopo la pubblicazione, ricevendo opinioni generalmente positive dai critici musicali, con svariate recensioni che definiscono \"The Pale Emperor\" come il miglior lavoro di Manson in oltre un decennio. L'album ha debuttato in ottava posizione della \"Billboard 200\" con 51.000 copie vendute nella prima settimana, segnando cos\u00ec il miglior debutto di un album per la band sin dai tempi di \"Eat Me, Drink Me\" del 2007, nonch\u00e9 il sesto disco consecutivo a sfondare la top 10 negli Stati Uniti. Ha inoltre raggiunto la vetta della classifica musicale svizzera, e toccato le prime venti posizioni in altri 14 Paesi. Un singolo ufficiale, \"Deep Six\", \u00e8 stato tratto dall'album, ed \u00e8 riuscito a diventare il singolo dei Marilyn Manson dalla posizione pi\u00f9 alta mai raggiunta nella \"Billboard\" Mainstream Rock Chart dai tempi di \"The Dope Show\" del 1998; sono inoltre stati pubblicati \"Third Day of a Seven Day Binge\" e \"Cupid Carries a Gun\" come singoli promozionali.\nL'album \u00e8 supportato dalla band con il \"The Hell Not Hallelujah Tour\".\nStoria.\nLa band inizi\u00f2 la produzione di \"The Pale Emperor\" nel 2013. L'album \u00e8 stato scritto e prodotto insieme all'autore di colonne sonore Tyler Bates, che Manson conobbe grazie alla serie televisiva \"Californication\", alla quale Manson prese parte con un cameo mentre Bates ne cur\u00f2 la colonna sonora. La prima sessione di stesura dei brani del disco avvenne in un \"\"piccolo magazzino\", insieme all'ex batterista degli Slayer Dave Lombardo, ma Manson afferm\u00f2 che quella sessione \"non port\u00f2 a nulla\" poich\u00e9 lui non \u00e8 \"molto bravo nell'adattarmi all'idea di improvvisare\"\". Successivamente, Bates rivel\u00f2 che i due si incontrarono nello studio di casa sua per le sessioni seguenti, ed arrivarono a scrivere \"Birds of Hell Awaiting\" in \"un dialogo spontaneo\".\nSegu\u00ec subito \"Third Day of a Seven Day Binge\", e Manson afferm\u00f2 che le registrazioni dell'album \"divennero ritmiche. Erano un qualcosa che adoravo fare\". Questo va in netto contrasto con i due precedenti album di Manson, \"The High End of Low\" (2009) e \"Born Villain\" (2012), per i quali spesso e volentieri, si ritrovava \"trascinato in studio alle tre di notte\" per registrare le parti vocali. In seguito, Manson attribu\u00ec questo entusiasmo al processo collaborativo instaurato tra lui e Bates, dicendo che \"\"mi sono reso conto dopo la prima performance [di] \"Birds of Hell\", [che] l'avevo semplicemente cantata. Non sapevo nemmeno dove la musica sarebbe andata a finire e io le sono solo andato dietro, e il tutto \u00e8 risultato davvero naturale. E questo ha poi aperto una parte totalmente differente della mia mente\"\".\nLa maggior parte dell'album \u00e8 stata registrata nel giro di tre mesi, con la successiva procedura di overdubbing eseguita durante i sei mesi successivi, tra gli impegni recitativi di Manson in \"Sons of Anarchy\" e quelli musicali di Bates alle prese con la colonna sonora del film \"Guardiani della Galassia\". All'inizio del 2014, il batterista degli Stolen Babies Gil Sharone rivel\u00f2 di essere al lavoro sull'album sin da novembre. Il 1\u00ba febbraio, il creatore di \"Sons of Anarchy\" Kurt Sutter conferm\u00f2 la presenza di Manson nella sua serie, nei panni del sostenitore della supremazia bianca Ron Tully. Sutter afferm\u00f2 di aver scritto una canzone insieme a Shooter Jennings, con la partecipazione di Manson per quanto riguarda la voce; il brano sarebbe apparso nella stagione finale della serie. Afferm\u00f2 inoltre che anche Jennings stava collaborando al nuovo disco, ma il suo lavoro non appare sull'album. Il 25 giugno, il bassista Fred Sablan annunci\u00f2 di aver lasciato la band restando in buoni rapporti. Lo storico membro della band Twiggy Ramirez non ha preso parte alla scrittura n\u00e9 alla registrazione del disco.\nIl 3 settembre, Manson conferm\u00f2 che il nuovo album si stava \"preparando ad atterrare\", annunciando che la produzione del disco era ormai terminata. \"The Pale Emperor\" \u00e8 dedicato alla madre di Manson, Barbara Warner, deceduta durante la composizione dell'album nel giorno della Festa della mamma 2014, dopo una battaglia durata otto anni contro la demenza.\nComposizione e stile.\nIn occasione di un'intervista rilasciata a gennaio 2014 alla rivista \"Kerrang!\", Brian Warner (Manson) descrisse il suono del nuovo album come \"\"molto cinematografico\", affermando che \"il redneck che c'\u00e8 in me salta fuori con la mia voce\" a causa delle influenze \"vecchio blues\" dell'album, nonostante contenga anche \"elementi duri\" dei suoi precedenti dischi. In una successiva intervista con \"The Fader\", Manson disse \"non faccio pi\u00f9 indossare [i miei] sentimenti a personaggi e grandi metafore\", preferendo invece \"lasciare che sia la melodia a guidare\" l'album. Sostenne di essere \"un uomo di poche parole in questo disco. Ci\u00f2 che non ho mai trovato, finora, \u00e8 il blues. Il blues ha cambiato il mio modo di cantare [nel disco]. E la musica ha di per s\u00e9 una melodia ed un linguaggio\", mentre il caporedattore Naomi Zeichner accost\u00f2 il disco agli Interpol ed al \"biker rock da bar retro che fa da colonna sonora a 'Sons of Anarchy'.\"\"\nMusicalmente parlando, \"The Pale Emperor\" si discosta molto dal classico stile della band, allontanandosi dall'industrial, dall'elettronica e dall'heavy metal che avevano caratterizzato i precedenti lavori, e virando invece verso un suono pi\u00f9 vicino al blues e all'hard rock, con Manson che ha citato Muddy Waters, i Rolling Stones e i Doors come fonti di ispirazione. Steven Hyden di \"Grantland\" ha fatto un confronto tra \"The Pale Emperor\" e l'album dei Doors \"L.A. Woman\" del 1971, notando come l'album dei Marilyn Manson \"\"ricorda il modo in cui [i Doors] riconcepirono la loro magia nell'ultima parte della loro carriera\", paragonando Brian Warner (Manson) e Jim Morrison a \"sgabelli sconclusionati\"\" che hanno oscuramente reinventato la loro carriera tra una maestosit\u00e0 effeminata e drogata\". Ha poi accostato la voce di Brian Warner (Manson) in \"Warship My Wreck\" agli \"\"ululati dissoluti\" di Morrison, continuando con l'affermare che l'\"autodistruttiva autoespansione\"\" di Morrison si pu\u00f2 ritrovare in brani come \"The Mephistopheles of Los Angeles\" e \"Third Day of a Seven Day Binge\".\nIl titolo dell'album richiama l'Imperatore romano Costanzo Cloro \u2013 conosciuto anche come \"Costanzo il Pallido\" (\"pale\", appunto, in inglese). Dal punto di vista dei testi, l'album affronta varie tematiche come la morte, la guerra, la violenza, la schiavit\u00f9 e la religione, con riferimenti alla mitologia greca e al folklore tedesco, specie per quanto riguarda la storia di Faust e Mefistofele. \"\"The Mephistopheles of Los Angeles\" era il titolo originale dell'album, e l'omonimo brano \u00e8 a detta di Manson \"il cuore dell'album\"\". Nel disco si nota un largo utilizzo di metafore, nelle quali Manson paragona la sua carriera alla vita di Faust, spiegando al \"Philadelphia Inquirer\" che ha \"\"venduto l'anima per diventare una rock star, e ['The Pale Emperor' rappresenta] il pagamento per intero \u2013 con gli interessi, considerando gli ultimi conti che non ho pagato\", rivelando che \"The High End of Low\" e \"Born Villain\" sono da lui considerati come \"obiettivi mancati\"\". In un'altra intervista rilasciata a \"Classic Rock\", ha detto:\nI testi di diverse tracce sono intenzionalmente brevi, e Manson spiega di aver lasciato \"\"buchi in queste storie, cos\u00ec [l'album pu\u00f2] diventare la vostra storia. Diventa pi\u00f9 cinematografico. Per esempio, nel film 'Rosemary's Baby', non si vede il bambino [fisicamente] ma nella vostra mente lo vedete\". Tutti i testi provengono da un singolo taccuino; Manson afferma in proposito che i testi del lavoro precedente erano \"\"spesso troppo sparpagliati\", poich\u00e9 erano composti da materiale tratto da \"circa 20\"\" taccuini diversi.\nPubblicazione ed edizioni.\n\"The Pale Emperor\" fu annunciato tramite il sito ufficiale dei Marilyn Manson il 9 novembre 2014. \u00c8 stato pubblicato in diversi formati a partire dal 15 gennaio 2015, tra i quali una versione standard e una deluxe su CD, un doppio vinile da 180 grammi, disponibile in versione nera, bianca e in edizione limitata con effetto grigio marmo, quest'ultima acquistabile in esclusiva presso Hot Topic, e come download digitale, anche in versione alta qualit\u00e0 a 24 bit su file in formato AIFF e WAV, disponibile su Qobuz. I dischi in vinile sono stati prodotti dalla Record Technology, Inc. di Camarillo utilizzando impianti di stampa HQ-180\u2122. Nelle versioni in vinile \u00e8 incluso il download digitale gratuito del disco. Le versioni dell'album su CD hanno una faccia speciale sensibile al calore che appare nera quando la confezione viene aperta la prima volta, ma rivela uno sfondo bianco e un'immagine di Manson quando esposta al calore di un lettore CD.\nL'album \u00e8 stato pubblicato anche in versione limitata chiamata \"Definitive Box\", reperibile solo ed esclusivamente tramite il negozio ufficiale online di Manson. Progettata dallo stesso Manson con la collaborazione di Willo Perron, questo set include l'album sia in versione deluxe su CD che su vinile bianco, oltre a diversi oggetti esclusivi tra i quali una scatola da collezione rilegata e numerata, cinque litografie realizzate dall'artista Nicholas Cope, un poster da 24, custodie dell'album stampate con tecnologia a raggi ultravioletti ed una maglietta \"The Pale Emperor\".\nPromozione.\nManson present\u00f2 \"Cupid Carries a Gun\" il 27 aprile 2014, in occasione della prima puntata della serie televisiva \"Salem\", per la quale il brano \u00e8 stato utilizzato come colonna sonora. Gran parte del brano \"Killing Strangers\" \u00e8 stata inclusa nel film \"John Wick\" con Keanu Reeves, uscito nei cinema il 24 ottobre. Il gruppo ha eseguito diverse nuove canzoni dal vivo per la prima volta tra ottobre ed inizio novembre, in occasione di una manciata di concerti in giro per la California. Durante la notte di Halloween, la band fu raggiunta sul palco da Johnny Depp e Ninja dei Die Antwoord per una performance di \"The Beautiful People\" al Roxy Theatre. La band annunci\u00f2 i dettagli dell\"Hell Not Hallelujah Tour\", iniziato il 21 gennaio 2015. Il 5 dicembre, Manson mise da parte uno screzio durato quindici anni con il leader degli Smashing Pumpkins Billy Corgan, esibendosi in \"Third Day of a Seven Day Binge\" e \"Ava Adore\" insieme alla band al Camden Palace Theatre di Londra. L'album \u00e8 stato reso disponibile per lo streaming sul sito Rap Genius e su Soundcloud il 12 gennaio, otto giorni prima della pubblicazione ufficiale del disco in tutto il mondo. La band si esibir\u00e0 al Soundwave in Australia dal 21 febbraio al 1\u00ba marzo 2015, al Rock am Ring in Germania dal 5 al 7 giugno, al Download Festival, nel Regno Unito, il 14 giugno e in Francia all'Hellfest il 20 giugno.\nSingoli.\n\"Third Day of a Seven Day Binge\" fu pubblicato come primo singolo promozionale dell'album. Il brano debutt\u00f2 su BBC Radio 1 al Rock Show di Daniel P. Carter il 26 ottobre 2014. Subito dopo la trasmissione, il brano fu reso disponibile per il download gratuito sul sito ufficiale della band, mentre fu pubblicato come singolo ufficiale presso diversi negozi digitali il 10 novembre. Una versione limitata del singolo in vinile \u2013 contenente come lato B la versione acustica del brano, intitolata \"Day 3\" \u2013 fu resa disponibile con i preordini della versione in vinile dell'album presso alcuni negozi di musica indipendenti.\n\"Deep Six\" venne pubblicato come singolo di lancio ufficiale dell'album il 16 dicembre. Il brano \u00e8 accompagnato da un videoclip diretto da Bart Hess e pubblicato su YouTube tre giorni dopo l'uscita del singolo. Il brano debutt\u00f2 in posizione numero 33 della Mainstream Rock Chart di \"Billboard\" il 23 dicembre 2014, come \"greatest gainer\" di quella settimana, prima di raggiungere la 17\u00aa posizione il 7 febbraio 2015, rendendo cos\u00ec \"Deep Six\" il singolo della band arrivato in posizione pi\u00f9 alta in quella classifica dai tempi di \"The Dope Show\" del 1998. Un singolo speciale a doppio lato A contenente \"Third Day of a Seven Day Binge\" e \"Deep Six\" venne distribuito in esclusiva presso i negozi Best Buy negli Stati Uniti il 23 dicembre.\n\"Cupid Carries a Gun\" fu pubblicato come singolo promozionale il 7 gennaio 2015.\nAccoglienza.\nCritica.\nL'accoglienza iniziale della critica nei confronti di \"The Pale Emperor\" \u00e8 stata generalmente positiva. Secondo \"Metacritic\", che assegna un punteggio da 1 a 100 sulla base di tutte le recensioni professionali, l'album ha ottenuto un punteggio medio di 71 su 100, sulla base di 16 recensioni. Dave Hanratty di \"Drowned in Sound\" ha scritto: \"Marilyn Manson ha sempre avuto l'abilit\u00e0 di scrivere e produrre musica in grado di parlare con la sua coinvolgente lunghezza e tonalit\u00e0. Qui [Manson] scatena quella parte del suo stanco personaggio per la prima volta in circa 14 anni\". In una positiva recensione, \"Kerrang!\" afferm\u00f2 che \"\"Il \"God of Fuck\" baratta shockanti brividi con qualcosa di persino pi\u00f9 oscuro\"\". In un'altra recensione positiva, Adam Rees di \"Metal Hammer\" scrisse che si tratta del \"miglior [album] degli ultimi dieci anni per colui che fu il capo dei cattivi d'America\". Louis Patton di \"NME\", disse invece che \"\"non \u00e8 scontato, ma forse la sorpresa qui \u00e8 che la musica di Manson funziona anche senza il solito shock\". Scrisse inoltre che \"la pi\u00f9 grande sorpresa sul nuovo album del \"God of Fuck\" \u00e8 che traspare il vero Manson pi\u00f9 di quanto sia stato finora\"\". Jeff Miers del \"The Buffalo News\" scrisse: \"\"The Pale Emperor \u00e8 il primo lavoro assolutamente eccellente di Manson nel mondo post-millennio. Nel corso dell'album, i suoni di Manson sono sia ispirati che disgustosi, che \u00e8 il filo su cui lui solitamente cammina quando sta facendo il suo lavoro migliore\". Allo stesso modo, Corey Deiterman del \"Houston Press\" scrisse: \"The Pale Emperor rappresenta un trionfale ritorno ai principi di scrittura delle canzoni che l'hanno reso famoso in primo luogo\", prima di terminare dicendo che l'album \u00e8 \"il suo lavoro pi\u00f9 forte in anni ed anni\" e che \"la persona di Manson ha finalmente dato spazio al musicista superiore che ha sempre vissuto in lui\".\nDan Bogosian di \"Consequence\" \u00e8 invece stato pi\u00f9 neutrale nella sua valutazione, affermando: \"La mancanza di 'oomph' impedisce all'album di assestare un pugno in pancia che coprirebbe tutti i suoi difetti. Come un pugile che sta invecchiando, Manson piazza affondi e qualche montante, ma non riesce mai a sconfiggere il suo avversario\"\". Allo stesso modo, Daniel Sylvester di \"Exclaim!\" scrisse che \"\"The Pale Emperor \u00e8 assolutamente ambizioso quando vuole esserlo e sciatto quando pu\u00f2 farla franca\"\".\nVendite.\nGli analisti affermarono che \"The Pale Emperor\" avrebbe debuttato in top 10 nella \"Billboard 200\", con circa 50.000 copie vendute nella prima settimana. Cos\u00ec \u00e8 stato: ha debuttato in ottava posizione con oltre 51.000 copie vendute, segnando il miglior debutto per un album dei Manson da quando \"Eat Me, Drink Me\" nel 2007 debutt\u00f2 nella stessa posizione con 88.000 copie vendute. \u00c8 diventato l'ottavo album della band a raggiungere la top 10 di quella classifica, nonch\u00e9 il sesto di fila. Il disco ha inoltre debuttato in sesta posizione nella Top Album Chart di \"Billboard\" \u2013 l'equivalente della precedente \"Billboard 200\" \u2013 e in terza posizione nella Top Rock Albums, mentre ha debuttato direttamente alla numero 1 nella Top Hard Rock Albums. Nella Billboard Canadian Albums Chart, \"The Pale Emperor\" ha debuttato in quarta posizione con oltre 5.000 copie vendute nella prima settimana secondo Nielsen SoundScan.\nIn Europa, l'album ha debuttato in posizione numero 10 della Russian Albums Chart il 18 gennaio 2015, sulla base delle vendite di tre giorni su iTunes russo, raggiungendo poi la seconda posizione dopo la sua prima settimana ufficiale di vendite nel Paese. Il disco ha debuttato direttamente in vetta alla Schweizer Hitparade, diventando cos\u00ec il primo album della band a raggiungere tale risultato sin dai tempi di \"The Golden Age of Grotesque\" (2003). Allo stesso modo, ha debuttato in posizione numero 21 sia della Irish che della Dutch Albums Chart, diventando cos\u00ec l'album della band con la pi\u00f9 alta posizione raggiunta in entrambi i Paesi dai tempi di \"The Golden Age of Grotesque\". \"The Pale Emperor\" \u00e8 stato il quinto album da top 10 in Francia, dove ha debuttato in quinta posizione con oltre 6.700 copie vendute nella prima settimana, secondo SNEP. Nel Regno Unito, l'album ha debuttato in posizione numero 16 della UK Albums Chart con 5.984 copie vendute nella prima settimana, diventando il settimo album della band ad entrare in Top 20.\nIn Giappone, \"The Pale Emperor\" ha debuttato in 25\u00aa posizione nella classifica album Oricon, con un totale di 3.610 copie vendute nella prima settimana. Il disco ha infine debuttato in sesta posizione della ARIA Albums Chart, diventando la pi\u00f9 alta nuova entrata di quella settimana nonch\u00e9 il lavoro della band a raggiungere la pi\u00f9 alta posizione in quella classifica dai tempi di \"The Golden Age of Grotesque\".\nCrediti e personale.\nCrediti adattati dalle note presenti nella versione deluxe di \"The Pale Emperor\"."}
{"id": "5242259", "revid": "380453", "url": "https://it.wikipedia.org/wiki?curid=5242259", "title": "Shirley Ferrer", "text": "Carriera.\nClub.\nLa carriera di Shirley Ferrer inizia nella stagione 2009, quando esordisce nella Liga de Voleibol Superior Femenino con la maglia delle , franchigia alla quale resta legata per tre annate, vincendo lo scudetto nel campionato 2011. Dopo due stagioni con le , nel campionato 2014 passa alle , per poi cambiare maglia ancora una volta nel campionato seguente, giocando per le .\nNella stagione 2016-17 gioca per la prima volta all'estero, ingaggiata dal , nella Ligue A francese, club con il quale conquista la Coppa di Francia. Si trasferisce quindi in Indonesia, dove partecipa alla Proliga 2018 col . Nel campionato 2018-19 \u00e8 nuovamente nella massima divisione transalpina, questa volta difendendo i colori del . \nNella stagione 2020 \u00e8 nuovamente in patria, difendendo i colori delle , mentre nella stagione seguente approda alle neonate .\nNazionale.\nNel 2010 riceve le prime convocazioni nella nazionale portoricana, con la quale in seguito vince la medaglia di bronzo alla NORCECA Champions Cup 2015 e al campionato nordamericano 2015 e poi quella d'argento alla Coppa panamericana 2016. \nConquista altri tre bronzi rispettivamente alla Coppa panamericana 2017, alla Volleyball Challenger Cup 2018 e ai XXIII Giochi centramericani e caraibici. Nel novembre 2020 annuncia il proprio ritiro dalla nazionale."}
{"id": "5242270", "revid": "599013", "url": "https://it.wikipedia.org/wiki?curid=5242270", "title": "Vittorio Parigini", "text": "Biografia.\nNasce nella prima cintura torinese; la madre e la sorella sono native di Atripalda, in provincia di Avellino.\nCaratteristiche tecniche.\nGiocatore dalle spiccate attitudini offensive nonch\u00e9 dotato di forza fisica, tecnica, accelerazione ed esplosivit\u00e0, nasce come prima punta fin quando Roberto Fogli, suo tecnico nella formazione Giovanissimi del Torino, decide di trasformarlo in esterno d'attacco. Impiegato principalmente sulla fascia destra, pu\u00f2 essere utilizzato coi medesimi risultati anche a sinistra, ma grazie alla sua duttilit\u00e0 sa esprimersi su buoni livelli pure come trequartista o attaccante. Agli esordi \u00e8 stato paragonato ad Alessio Cerci per le sue movenze in campo, soprattutto per quanto concerne velocit\u00e0 e capacit\u00e0 di saltare l'avversario.\nCarriera.\nClub.\nGli inizi.\nInizia a dare i primi calci al pallone all'et\u00e0 di 4 anni nel Pancalieri, societ\u00e0 dilettantistica dell'omonimo paese dell\"hinterland\" di Torino. Notato da Silvano Benedetti, dopo un provino entra a 10 anni nel vivaio del , dove cresce compiendo tutta la trafila delle squadre giovanili: qui ha modo di mettersi in mostra soprattutto tra gli Allievi Nazionali e nella Primavera, col tecnico Moreno Longo il quale non esita a schierarlo, con profitto, anche contro avversari di et\u00e0 maggiore.\nJuve Stabia e Perugia.\nNel 2013, a 17 anni, il Torino lo gira in prestito alla ; alla sua prima stagione da professionista disputa 14 gare in Serie B con le \"Vespe\", di cui 5 da titolare, senza per\u00f2 riuscire a segnare.\nL'anno successivo il Torino lo cede nuovamente in prestito tra i cadetti, stavolta al neopromosso . Debutta con gli umbri il 23 agosto 2014 nella sfida di Coppa Italia al Curi contro lo , realizzando la rete del definitivo 2-1 ai supplementari. Esordisce poi in campionato alla prima giornata, nella vittoria interna 2-1 sul , subentrando nella ripresa e fornendo l\"assist\" a Falcinelli per il raddoppio biancorosso; alla quinta giornata debutta da titolare contro il , mentre nella vittoria per 2-1 contro l' realizza la sua prima rete in un campionato in cui gioca con continuit\u00e0, raggiungendo con i \"Grifoni\" i play-off.\nNell'estate 2015 Torino e Perugia rinnovano il prestito del giocatore. Nella sua seconda stagione in Umbria \u00e8 frenato dagli infortuni, che limitano il suo rendimento, totalizzando comunque 4 gol in 19 partite di campionato.\nChievo, Bari e Benevento.\nTornato al Torino, con il quale prende parte al ritiro estivo, nell'agosto 2016 viene ceduto in prestito al . Esordisce con i \"Clivensi\" il 13 dello stesso mese, subentrando allo scadere nella vittoria interna contro l' (3-0) valida per il terzo turno della Coppa Italia. L'esordio in Serie A avviene otto giorni dopo, a 20 anni, entrando in campo al Bentegodi all'86' della vittoria giallobl\u00f9 2-0 sull'.\nDopo la sfortunata parentesi clivense con solo 3 presenze in campionato, il 10 gennaio 2017 passa in prestito al , in Serie B; il 27 febbraio 2017 sigla il suo unico gol in maglia barese, nella sfida interna al San Nicola contro il . L'estate seguente il Torino lo cede in prestito al , neopromosso in massima serie, con obbligo di riscatto in caso di salvezza; mette a referto 21 presenze in campionato con la maglia degli \"Stregoni\", che retrocedono per\u00f2 in cadetteria.\nTorino.\nNell'estate 2018 rientra a Torino dove, per la prima volta in carriera, \u00e8 inserito in pianta stabile nella rosa della prima squadra. Il successivo 16 settembre, in occasione della trasferta di campionato sul terreno dell' (1-1), subentra al compagno Berenguer all'88' facendo cos\u00ec il suo esordio in maglia granata dopo ben un lustro in prestito. Dopo essere stato impiegato con buona continuit\u00e0 nella prima stagione in Piemonte, in quella successiva \u00e8 invece relegato ai margini della rosa torinista.\nGenoa e Cremonese.\nNel gennaio 2020 viene venduto a titolo definitivo al che, contestualmente, lo cede in prestito ai cadetti della . Esordisce con il club lombardo il successivo 8 febbraio, in occasione della partita persa 1-0 in trasferta col , mentre tre giorni dopo segna la sua prima rete con la maglia grigiorossa, nella sconfitta esterna per 3-2 contro lo .\nA fine stagione torna al Genoa, con cui esordisce il 19 ottobre 2020 nel pareggio per 0-0 sul campo del , subentrando al 79' a Pandev. Rimane in Liguria per un semestre.\nAscoli e Como.\nViene ceduto in prestito all' il 1\u00ba febbraio 2021, collezionando 10 presenze nel suo semestre coi marchigiani. Il 31 luglio dello stesso anno il Genoa lo cede nuovamente in prestito, questa volta al . Il 16 ottobre 2021 segna la prima rete con i lariani, nel successo per 2-0 sull'.\nNazionale.\nNel 2013 ha partecipato con la nazionale Under-17 all'Europeo U-17 dove l'Italia \u00e8 stata finalista, e al Mondiale U-17 dove l'Italia \u00e8 stata eliminata negli ottavi di finale.\nEsordisce con la nazionale Under-21 il 13 ottobre 2015, nella partita di qualificazione all'Europeo 2017 contro l', nella quale realizza il gol decisivo per la vittoria dell'Italia (1-0). Un infortunio occorso nel finale della stagione 2018-2019 non gli permette di essere convocato per l'Europeo di categoria del 2019 ospitato dall'Italia; termina quindi la sua esperienza in Under-21 con 7 gol in 21 presenze.\nStatistiche.\nPresenze e reti nei club.\n\"Statistiche aggiornate al 5 dicembre 2021.\""}
{"id": "5242274", "revid": "109274832", "url": "https://it.wikipedia.org/wiki?curid=5242274", "title": "Herbert Zschelletzschky", "text": " \nBiografia.\nInfanzia e studi.\nHerbert Georg Zschelletzschky nacque nel 1902 come primogenito del dentista Georg Zschelletzschky e di sua moglie Martha Pohorzeleck, a Waldheim in Sassonia. Dopo il trasferimento a Lipsia, studi\u00f2 nel liceo \"Thomasgymnasium\" dal 1913 al 1922 e contemporaneamente lavor\u00f2 alla stamperia cittadina dove si interess\u00f2 sempre pi\u00f9 alla storia dell\u00b4arte.\nNel 1923 si iscrisse all\u00b4Universit\u00e0 di Lipsia dove studi\u00f2 storia dell'arte, filosofia e pedagogia. Suoi professori furono, tra gli altri, Hermann Beenken, Leo Bruhns e Wilhelm Pinder. Nel 1932 ottenne il dottorato con una tesi dal titolo \"Die fig\u00fcrliche Graphik Heinrich Aldegrevers\". Inoltre tra il 1922 e il 1926 frequent\u00f2 la Hochschule f\u00fcr Grafik und Buchkunst Leipzig, una accademia serale di arte grafica. Sul finire degli anni \u00b420 lavor\u00f2 come giornalista freelance.\nDurante il nazismo.\nAll'inizio del 1933 si spos\u00f2 con Helene Scheibe (nata il 29 ottobre del 1899 a Sloboda-Prokowskaja, Russia, e morta il 22 aprile 1955 a Berlino). Con lei e la figlia neonata Leonore, si trasfer\u00ec nel 1934 a Breslavia, a causa del suo noto antifascismo che non gli consentiva di trovare lavoro a Lipsia. A Breslavia lavor\u00f2 come redattore culturale nel giornale \"Schlesische Sonntagspost\". Ma le crescenti pressioni perch\u00e9 si iscrivesse al partito nazista lo obbligarono a cercare un nuovo impiego. Nel 1939 si trasfer\u00ec per questa ragione a Berlino, dove lavor\u00f2 come redattore culturale nel giornale \"Die Gr\u00fcne Post\". Nonostante le difficolt\u00e0 riusc\u00ec a non iscriversi mai al partito o ad una delle sue organizzazioni. \nAll\u00b4inizio nel 1943 venne arruolato nella Wehrmacht e stazionato dall'autunno dello stesso anno nel sud della Francia. Qui venne catturato nella primavera del 1945 dagli americani e liberato nel maggio successivo.\nDopo il 1945.\nDall'autunno del 1945 lavor\u00f2 a Berlino per l\u00b4agenzia stampa sovietica e dal 1948 per quella della Germania dell\u00b4Est. Fino alla met\u00e0 degli anni \u00b450 fu direttore della sezione culturale, e successivamente, sia pur per poco tempo, lavor\u00f2 anche per la televisione. Dalla seconda met\u00e0 degli anni \u00b450 fino al 1972 fu docente e ricercatore nell\u00b4istituto di storia dell\u00b4arte della Humboldt-Universit\u00e4t a Berlino.\nVita privata.\nHerbert e Helene ebbero tre figlie, Leonore, Regine e Ottilie."}
{"id": "5242275", "revid": "767487", "url": "https://it.wikipedia.org/wiki?curid=5242275", "title": "Paris Smith", "text": "\u00c8 nota per aver interpretato Maddie Van Pelt nella serie TV statunitense di Nickelodeon \"Emma una strega da favola\" (\"Every Witch Way\"), trasmessa in Italia da Boing e da TeenNick."}
{"id": "5242276", "revid": "380453", "url": "https://it.wikipedia.org/wiki?curid=5242276", "title": "Stephanie Salas", "text": "Carriera.\nClub.\nLa carriera di Stephanie Salas inizia quando nel 2009 si trasferisce per motivi di studio negli Stati Uniti d'America, dove gioca per due annate prima nella squadra del , poi per quella della , quest'ultima nella NCAA Division I.\nFa il suo esordio da professionista quando nel corso della stagione 2013 viene ingaggiata dalle , nella Liga de Voleibol Superior Femenino. Nella stagione seguente gioca invece per le , dove resta per due annate.\nDopo una stagione di inattivit\u00e0, ritorna in campo nel campionato 2017 con le , e poi nella Liga de Voleibol Superior Femenino 2019 con le . Per il campionato 2020 difende invece i colori delle ."}
{"id": "5242282", "revid": "1305772", "url": "https://it.wikipedia.org/wiki?curid=5242282", "title": "Tangled Up in Blue", "text": "Tangled Up in Blue \u00e8 un brano musicale scritto ed eseguito dal cantautore statunitense Bob Dylan, incluso nell'album \"Blood on the Tracks\" del 1975. Pubblicata su singolo (B-side: \"If You See Her, Say Hello\"), la canzone raggiunse la posizione numero 31 nella classifica \"Billboard\" Hot 100. La rivista \"Rolling Stone\" ha inserito il brano alla posizione numero 68 nella lista delle 500 migliori canzoni di sempre da loro redatta.\nIl brano.\n\"Tangled Up in Blue\" \u00e8 uno dei pi\u00f9 chiari esempi del tentativo da parte di Dylan di scrivere canzoni \"multi-dimensionali\" che definiscano concetti indefinti di spazio e tempo. All'epoca Dylan era influenzato dai suoi studi sulla pittura e sulla corrente artistica del Cubismo, che si prefiggeva di rappresentare figurativamente la realt\u00e0 incorporando punti prospettici diversi all'interno di un singolo punto di vista. Neil McCormick nel 2003 defin\u00ec la canzone: \"Un'epopea davvero straordinaria del personale, una narrazione inaffidabile scavata fuori da ricordi passati come un musical su Proust della durata di cinque minuti e mezzo\". Nel corso di un'intervista del 1978, Dylan spieg\u00f2 lo stile di scrittura impiegato nel brano: \u00abQuello che c'\u00e8 di diverso \u00e8 la presenza di un codice tra le parole del testo, ed inoltre non c'\u00e8 un senso del tempo. Non c'\u00e8 rispetto per esso. Hai ieri, l'oggi e il domani tutti insieme nella stessa stanza, e c'\u00e8 veramente poco da immaginare che non stia succedendo\u00bb.\nIl testo \u00e8 alle volte di difficile decifrazione, ma l'argomento della canzone sembra essere (come nella maggior parte dell'album) il racconto di un amore ormai finito, anche se non per scelta.\nDylan riscrisse pi\u00f9 volte il testo del brano, persino anche dopo la pubblicazione della canzone sul disco. Per esempio, la versione dal vivo contenuta nell'album\" Real Live\" ha un testo radicalmente differente. Nella prima versione incisa in studio a New York nel settembre 1974, Dylan cantava alcune strofe in terza persona, in contrasto con il punto di vista personale in prima persona della versione presente in \"Blood on the Tracks\". Secondo Bob Dylan, la versione migliore della canzone \u00e8 quella inclusa nell'album \"Real Live\" del 1984. Inoltre, egli afferm\u00f2 come per creare la canzone ci fossero voluti \"dieci anni di vita e altri due per comporla\".\nCover e riferimenti.\n\"Tangled Up In Blue\" \u00e8 stata reinterpretata da numerosi artisti, tra i quali: Great White, Jerry Garcia, Dickey Betts &amp; Great Southern, Mike McClure, The Byrds, Half Japanese, Robyn Hitchcock, Indigo Girls, Kim Larsen, KT Tunstall, Ani Difranco, The String Cheese Incident, Jennifer Charles &amp; The Whitlams.\nNella canzone degli Hootie &amp; the Blowfish intitolata \"Only Wanna Be with You\", Darius Rucker canta: \"\u00abYeah I'm tangled up in blue / Only wanna be with you / You can call me your fool / Only wanna be with you\u00bb.\" Inoltre il ritmo del pezzo sembra essere ispirato alla canzone stessa di Dylan.\nLa band Cameo apriva spesso i suoi concerti con una versione funk di \"Tangled Up In Blue\". Barb Jungr e Louis Durra ne hanno inciso delle versioni jazz.\nIl presentatore televisivo belga Bart Peeters, anche cantautore, fece una versione in olandese del brano modificando il testo originale in modo da rispecchiare la sua storia dell'incontro con la moglie. Il titolo di questa versione \u00e8 \"Prachtig in het blauw\".\nIl musicista country texano Hayes Carll incluse il verso: \"\u00abYou was openly frustrated / you said Dylan's overrated / while singing Tangled Up In Blue\u00bb\" nella sua canzone del 2011 \"Another Like You\"."}
{"id": "5242285", "revid": "371529", "url": "https://it.wikipedia.org/wiki?curid=5242285", "title": "Tangled Up In Blue", "text": ""}
{"id": "5242288", "revid": "1543377", "url": "https://it.wikipedia.org/wiki?curid=5242288", "title": "Akyem", "text": "Gli Akyem sono un popolo Akan.\nIl termine Akyem (Akim o Aki) indica anche un gruppo di tre stati indipendenti localizzati nella Regione Orientale (Ghana) del Ghana: Akyem Abuawka, Akyem Kotoku e Akyem Bosome. Similmente il termine indica anche la zona in cui l'etnia Akyem si concentra.\nIl gruppo etnico Akyem rappresenta il 3-9% della popolazione del Ghana (a seconda di come lo si definisce) ed \u00e8 molto attivo in tutti gli aspetti della vita Ghaniana.\nGli Akyem sono una stirpe matrilineare. Coraggiosi guerrieri, sono riusciti a creare un prosperoso e spesso influente stato indipendente nel Ghana moderno.\nNella storia del Ghana vengono menzionati spesso i Big Six, la maggior parte dei quali Akyem, che hanno giocato un ruolo importante nell'indipendenza del Ghana.\nStoria dello stato Akyem.\nGenesi.\nLa tradizione orale riporta che il popolo Akyem sia stato una delle prime genti Akan ad emigrare a sud del Sahel, verso l'area che sarebbe poi diventata lo stato Bono e la zona di origine gelle attuali popolazioni Akan.\nVerso la met\u00e0 del XIV secolo un gruppo di genti Akan lasci\u00f2 il Bonoman per formare il Regno degli Adansi. Questi ultimi erano rinomati per l'abilit\u00e0 di costruire strutture rinomate nel proprio regno, da cui il nome \"adansi\" ovvero costruttori.\nNella prima met\u00e0 del XVII secolo, l'area oggi chiamata Ghana era suddivisa in tre stati: quello dei Denkyera, quello degli Akwamu e quello appunto degli Adansi. All'interno dello stato degli Adansi nella Regione Occidentale vi erano poi tre importanti postazioni militari: Akyem Abuawka, Akyem Kotoku ed Akyem Bosome. La parte orientale invece perse via via la sua identit\u00e0 fino ad essere incorporata nell'impero Denkyra.\nAssimilatosi col potente impero Ashanti, l'impero Denkyra cerc\u00f2 di imporsi come unica popolazione della regione. Gli Adansi (Akyem), per non perdere la loro autonomia, si rifugiarono presso il fiume Pra per potenziare le loro postazioni militari.\nL'esercito Denkyra-Ashanti, guidato da Nana Osi Tutu, si pprt\u00f2 anch'esso verso il Pra con l'intento di sterminare gli Akyem. Questi ultimi per\u00f2 tesero un agguato ai primi e riuscirono a sbaragliare l'esercito nemico. Importante in tale conflitto fu il giuramento fatto dai vinti il giorno stesso della fine della guerra (Gioved\u00ec) \"Meka Yawada\" (Giuramento del gioved\u00ec).I vincitori furono proclamati abuakwanfo (combattenti di guerriglia). Dopo il conflitto gli Akyem si spostarono verso sud-est, dove grazie al contatto con gli Akwamu, essi si modernizzarono.\nLa guerra Akyem-Akwanu e nascita dello stato ghanese.\nGli Akyem, in particolare le \u00e9lite Abuakwas e Kotokus, combatterono e vinsero contro gli Akwamu, annettendo cos\u00ec ai propri domini Accra e dello stato Ga. Tali territori furono governati per conto di Owsusu Akyem, fratello di una sorella del re, divenne governatore della zona Adangbe.\nLo storico JK Fynn scrive quanto segue:\n\"La conquista degli Akwamu nel 1730 \u00e8 stata una delle vittorie pi\u00f9 decisive nella stori della Gold Coast. L'evento \u00e8 descritto dai contemporanei come la pi\u00f9 grande rivoluzione che aveva avuto luogo in quella parte del mondo visto che aveva demolito il vecchio stato Ga degli Akwamu durato fino al XVIII secolo.\"\nLa sede di governo quindi fu spostata in capitali temporanee, quali Praso, Pameng e successivamente, durante il regno di Nana Ofori Panin, a Kyebirie (nome della citt\u00e0 derivato dal cappello nero indossato dai cacciatori locali), fino all'attuale Kyebi.\nLa vittoria sugli Akwanu ha infine favorito, data l'acquisizione di giacimenti d'oro, intensi scambi commerciali con l'Europa.\nDurante il governato dell'okyehene (re) Nana Dokua dei ribelli si opposero allo sgabello d'oro e si trasferirono nel parte sud del regno che la rinominarono col nome di New Juaben con capitale Koforidua e governata dal caporivolta Nana Kwaku Boateng.\nDal XX secolo lo stato, dopo il crollo del colonialismo europeo, lo stato Akyem divenne quello che oggi \u00e8 il Ghana.\nOhum Festival.\nUn'importante festa legata al popolo Akyem \u00e8 l'Ohum Festival. Tale festa \u00e8 un ringraziamento verso il fiume \"di diamante\" Birim (fonte della rigogliosit\u00e0 della foresta pluviale antestante) e ai sotto-capi e capi (okyehene). Inoltre \u00e8 vietato fare rumore col fufu di marted\u00ec e secondo la leggenda se qualcuno inciampa e cade nel viaggio di ritorno dal santuario Gyempremo (santuario presso cui durante le festivit\u00e0 vengono fatti sacrifici e rituali) non vivr\u00e0 per vedere il nuovo anno."}
{"id": "5242298", "revid": "2048388", "url": "https://it.wikipedia.org/wiki?curid=5242298", "title": "Pamela Cartagena", "text": "Carriera.\nClub.\nLa carriera di Pamela Cartagena inizia nel 2006, quando per motivi di studio si trasferisce negli Stati Uniti d'America, dove prende alla NCAA Division II con la fino al 2009. Nella stagione 2010 diventa professionista, facendo il suo esordio nella Liga de Voleibol Superior Femenino con le , aggiudicandosi subito lo scudetto.\nNel campionato 2012 passa alle , mentre nel campionato successivo gioca con le . Nella stagione 2014 cambia ancora una volta maglia, ingaggiata questa volta dalle , con le quali gioca per due annate e raggiunge un finale scudetto.\nNella stagione 2016 firma per le , dove milita un biennio, raggiungendo ancora una finale scudetto. Torna poi in campo nella Liga de Voleibol Superior Femenino 2019 con le , conquistando il suo secondo scudetto, mentre nella stagione 2020 difende nuovamente i colori delle .\nNazionale.\nNel 2010 esordisce nella nazionale portoricana, partecipando al campionato mondiale, e un anno dopo invece viene convocata per il campionato nordamericano."}
{"id": "5242300", "revid": "606039", "url": "https://it.wikipedia.org/wiki?curid=5242300", "title": "Dendrobates amoenus", "text": ""}
{"id": "5242301", "revid": "88740", "url": "https://it.wikipedia.org/wiki?curid=5242301", "title": "Microgame (gioco)", "text": "Un microgame (a volte scritto MicroGame) \u00e8 gioco da tavolo o wargame confezionato in una confezione di dimensioni ridotte ad un prezzo molto economico. Questo tipo di giochi ha goduto di una certa popolarit\u00e0 negli anni ottanta.\nIl termine in generale si riferisce a giochi o wargame confezionati e venduti con la mappa o tavoliere di gioco stampati come libretto o come un grande foglio ripiegato fino a dimensioni tascabili (circa 10x18 cm). I componenti di gioco (gettoni e pedine erano stampati su fogli di cartoncino leggero che i giocatori dovevano ritagliare da soli. In alcuni casi erano stampati su cartoncino spesso pretagliato come per i normali wargame. Generalmente erano confezionati all'interno di buste di plastica o di carta, la Steve Jackson Games usava invece delle confezioni in plastica rigida (\"pocket box\").\nIl termine \u00e8 stato usato per la prima volta dalla Metagaming Concepts per la pubblicazione del wargame \"Ogre, MicroGame #1\" nel 1977, anche se erano gi\u00e0 stati pubblicati wargame e giochi da tavolo in confezioni minime, come per esempio la Micro Series Games della Tabletot Games\nTra gli editori che hanno pubblicato giochi in questo formato ci sono:"}
{"id": "5242302", "revid": "606039", "url": "https://it.wikipedia.org/wiki?curid=5242302", "title": "Dendrobates latimaculatus", "text": ""}
{"id": "5242303", "revid": "606039", "url": "https://it.wikipedia.org/wiki?curid=5242303", "title": "Hylaplesia aurata", "text": ""}
{"id": "5242304", "revid": "767487", "url": "https://it.wikipedia.org/wiki?curid=5242304", "title": "The Last Rose of Summer (film 1920 Ward)", "text": "The Last Rose of Summer \u00e8 un film muto del 1920 diretto da Albert Ward.\nTrama.\nPer riuscire a mettere le mani su un prezioso servizio da t\u00e8, un collezionista si mette a corteggiare la figlia zitella del proprietario.\nProduzione.\nIl film fu prodotto dalla G.B. Samuelson Productions.\nDistribuzione.\nDistribuito dalla Granger, il film usc\u00ec nelle sale cinematografiche britanniche nel febbraio 1920."}
{"id": "5242305", "revid": "1494169", "url": "https://it.wikipedia.org/wiki?curid=5242305", "title": "Microgame", "text": "Microgame pu\u00f2 riferirsi a:"}
{"id": "5242306", "revid": "606039", "url": "https://it.wikipedia.org/wiki?curid=5242306", "title": "Phyllobates auratus", "text": ""}
{"id": "5242307", "revid": "1573940", "url": "https://it.wikipedia.org/wiki?curid=5242307", "title": "Arturo Mario Zambrino", "text": " Eletto al Senato nella XIII legislatura, subentr\u00f2 al posto del dimissionario Maurizio Ronconi."}
{"id": "5242311", "revid": "1543377", "url": "https://it.wikipedia.org/wiki?curid=5242311", "title": "Fort Carondelet", "text": "Fort Carondelet era un antico trading post situato lungo il fiume Osage, nei pressi della confluenza con il Marais des Cygnes, nella attuale Contea di Vernon nel Missouri occidentale. Il forte fu costruito nel 1795 da Auguste Chouteau, un commerciante di pellicce di origini francesi, per incrementare i suoi affari con gli Osage che abitavano la regione. Il forte venne intitolato al barone Francisco de Carondelet, allora governatore spagnolo della Louisiana."}
{"id": "5242320", "revid": "767487", "url": "https://it.wikipedia.org/wiki?curid=5242320", "title": "Queen of My Heart", "text": "Queen of My Heart \u00e8 un film muto del 1917 diretto da Albert Ward.\nProduzione.\nIl film fu prodotto dalla Clarendon.\nDistribuzione.\nDistribuito dalla Globe, il film - di cui non si conosce n\u00e9 la durata n\u00e9 la data di uscita nelle sale - viene considerato una pellicola perduta."}
{"id": "5242321", "revid": "767487", "url": "https://it.wikipedia.org/wiki?curid=5242321", "title": "Giuseppe Garuti", "text": "Biografia.\nCondotti gli studi in ragioneria nella citt\u00e0 natale, si trasferisce a Genova con la madre nel 1888. Abbandonato dopo pochi mesi un posto di lavoro in banca, Garuti si dedica alla carriera di illustratore, dapprima in periodici satirici, poi per \"Il Secolo XIX\".\nDal 1895 collabora con l'editore Donath, per il quale realizza le illustrazioni di molti romanzi di Emilio Salgari e nel 1901 disegna le provocanti illustrazioni dell\"'Eneide\" in versi genovesi di Niccol\u00f2 Bacigalupo.\nNegli stessi anni presta la sua opera di illustratore per cartelloni teatrali per le compagnie del Politeama Genovese e dal 1902 collabora con la compagnia di operette di Giulio Marchetti al fianco di Luigi Sapelli, dapprima come cartellonista e poi come figurinista. Sembra da escludere il precoce debutto al Teatro Carlo Felice, gi\u00e0 nel 1892, quale costumista del \"Cristoforo Colombo\" di Alberto Franchetti.\nDal 1904 collabora con i fratelli Giovanni (librettista) e Domenico Monleone (compositore) per la realizzazione scenica delle loro opere. Nel 1907 sono di Pipein Gamba le scene e i costumi per la \"Cavalleria rusticana\" dei Monleone, autorizzata da Giovanni Verga e rappresentata ad Amsterdam e in diverse citt\u00e0 europee, ma poi bloccata dall'editore Sonzogno su sollecitazione di Pietro Mascagni.\nNei primi anni dieci Gamba collabora con il Teatro alla Scala e con il Teatro Col\u00f3n di Buenos Aires, dove nel 1914 realizza i costumi per la prima mondiale di \"El Sue\u00f1o de Alma\" di L\u00f3pez Buchardo. Tornato a Genova, negli anni Venti il mutamento del gusto e la fine della belle \u00e9poque genovese lo escludono dalle scene."}
{"id": "5242322", "revid": "28592", "url": "https://it.wikipedia.org/wiki?curid=5242322", "title": "Basilica cattedrale del Santissimo Salvatore", "text": ""}
{"id": "5242324", "revid": "28592", "url": "https://it.wikipedia.org/wiki?curid=5242324", "title": "Basilica cattedrale del Santissimo Salvatore (Mazara del Vallo)", "text": ""}
{"id": "5242328", "revid": "1543377", "url": "https://it.wikipedia.org/wiki?curid=5242328", "title": "Giannino Pieralisi Volley 2003-2004", "text": "Questa voce raccoglie le informazioni riguardanti il Giannino Pieralisi Volley nelle competizioni ufficiali della stagione 2003-2004.\nStagione.\nLa stagione 2003-04 \u00e8 per il Giannino Pieralisi Volley, sponsorizzato dalla Monte Schiavo e dalla Banca Marche, la terza consecutiva in Serie A1; in panchina arriva Giuseppe Cuccarini, mentre la rosa viene rafforzata con gli acquisti di Tatiana Artmenko, Magdalena Szryniawska, Logan Tom e Dan Wu, che si vanno ad unire alle riconfermate Elisa Togut, Manuela Leggeri, Marcela Ritschelov\u00e1 ed Eleonora Lo Bianco: tra le cessioni invece spiccano quelle di Carolina Costagrande e Prikeba Phipps.\nIl campionato inizia con due vittorie consecutive, mentre la prima sconfitta arriva alla terza giornata conto la Pallavolo Chieri, seguita da un altro stop contro l'Asystel Volley: il resto del girone di andata \u00e8 un alternarsi di successi e sconfitte che portano il club marchigiano all'ottavo posto in classifica. Nelle prime sette giornate del girone di ritorno, il Giannino Pieralisi Volley perde una sola partita, mentre nelle ultime quattro giornate delle reguar season, il successo arriva solo contro il Robursport Volley Pesaro, chiudendo al quinto posto in classifica. Nei quarti di finale dei \"play-off\" scudetto incontra la Pallavolo Sirio Perugia: dopo aver vinto gara 1 e perso gara 2 riesce a conquistare il passaggio del turno grazie alla vittoria di gara 3, in trasferta, al \"tie-break\"; in semifinale la sfida \u00e8 contro il Volley Bergamo, il quale vince le tre gare necessarie per accedere alla finale.\nTutte le squadre partecipanti alla Serie A1 2003-04 sono qualificate di diritto alla Coppa Italia: grazie ai risultati ottenuti nella stagione 2002-03, la squadra di Jesi parte direttamente dai quarti di finale, venendo per\u00f2 immediatamente eliminata, sconfitta per 3-2 dalla Pallavolo Sirio Perugia.\nIl secondo posto al termine delle \"regular season\" e l'eliminazione nei \"play-off\" scudetto nella stagione 2002-03 consente al Giannino Pieralisi Volley di partecipare alla Coppa CEV, partendo direttamente dagli ottavi di finale, evitando la fase a gironi: negli ottavi supera con una doppia vittoria il Racing Club Villebon 91, mentre nei quarti di finale ha la meglio sul Bayer 04 Leverkusen, qualificandosi per la \"Final Four\" di Treviglio. Superato in semifinale il Balakovskaja AES, perde la finale contro un'altra squadra italiana, il Volley Bergamo, per 3-2.\nOrganigramma societario.\nArea direttiva\nArea tecnica\nArea sanitaria"}
{"id": "5242329", "revid": "1573940", "url": "https://it.wikipedia.org/wiki?curid=5242329", "title": "Italo Marri", "text": ""}
{"id": "5242338", "revid": "1543377", "url": "https://it.wikipedia.org/wiki?curid=5242338", "title": "Regno floristico delle Figi", "text": "Le Figi occupano un arcipelago di circa 322 isole e isolette. Le isole pi\u00f9 piccole sono composte maggiormente da rocce ignee mentre le isole pi\u00f9 grandi, Vanua Levu (1032\u00a0m) e Viti Levu (1324\u00a0m), sono composte da una robusta roccia interna. Le barriere coralline e le lagune, che contornano le isole, costituiscono una delle principali caratteristiche biologiche e fisiche che si possono trovare sulle isole Figi.\nClima.\nIl clima caldo e umido \u00e8 caratteristico dell'estate, mentre durante il resto dell'anno le isole sono soggette a precipitazioni distribuite in maniera discontinua. Questo gradiente crea delle zone poce piovose, che sono divenute dei perfetti ecosistemi per la crescita delle foreste monsoniche (nel 1980 queste foreste ricoprivano 8110 km\u00b2, quindi il 44% dell'area totale). La foresta monsonica \u00e8 confinata sulle larghe isole di Viti Levu, Vanua Levu, Rambi e Taveuni. Sull'isola di Vanua Levu il 50 % delle foreste pluviali sono state disboscate e ci si aspetta che in futuro il 90 % delle foreste restanti far\u00e0 la stessa fine. Delle foreste rimarranno solamente 313 km\u00b2, protetti nelle varie riserve.\nStoria.\nLo sviluppo della vegetazione delle Figi pu\u00f2 essere suddiviso in due fasi: una prima fase \"pre\" e una seconda fase \"post\" arrivo degli europei. Una volta arrivati sull'isola gli europei modificarono il paesaggio, disboscando le foreste che si trovavano lungo le spiagge e sulle pianure, per dare spazio all'agricoltura, alle piantagioni di piante esotiche e all'allevamento di diversi animali domestici. In seguito gli europei introdussero i raccolti di olio di cocco, di cotone e di zucchero, limitando la diversit\u00e0 di specie di piante. \nDall'isola di Solomon tra Vanuatu, Tonga e Samoa, l'Oceano pacifico \u00e8 composto da piccole isole, molte delle quali sono caratterizzate da foreste umide che comprendono foreste pluviali nelle zone ad alta quota. I principali fattori che controllano la tipologia della vegetazione su queste isole sono la topografia, l\u2019altitudine, ma soprattutto l'attivit\u00e0 dell'uomo. Oggigiorno le foreste tropicali si trovano solo nell'est del Pacifico, sulle isole di grandi dimensioni, mentre sulle isole pi\u00f9 piccole le foreste sono completamente scomparse. La lunga isolazione ha contribuito alla nascita di differenti specie di piante e di animali endemiche, specialmente tra gli uccelli. La diminuzione dell'habitat e l'introduzione di predatori sull'isola per conto degli uomini hanno portato all'estinzione di molte di queste specie. Le Figi possiedono circa 900 km\u00b2 di piantagioni e di foreste, delle quali 340 km\u00b2 sono composte da legno massiccio, come ad esempio il mogano, che \u00e8 caratterizzato dalla specie Swietenia macrophylla. I restanti 560 km\u00b2 sono composti da aree secche caratterizzate principalmente dalla specie Pinus caribaea. Una delle principali conseguenze risultante dall'attivit\u00e0 di disboscamento e dalla creazione di piantagioni, \u00e8 l'estinzione di alcune specie di alberi.\nTabella: Famiglie di piante in una piantagione di mogano (10\u00a0m X 10\u00a0m) \nBiodiversit\u00e0.\nPur trattandosi di un arcipelago del Pacifico la flora in queste isole non \u00e8 molto ricca. Questo problema pu\u00f2 essere dovuto al tasso di umidit\u00e0 tropicale. Ci sono approssimamente 1500 piante vascolari nat\u00ece sull'isola. Di queste 1500, il 40% sono endemiche. La maggior parte delle piante endemiche dipende dalla foresta e si estende in una zona ristretta. il numero di mammiferi nativi sull'isola \u00e8 particolarmente ridotto: sei pipistrelli, incluso il pipistrello da frutta Pteralopex acrodonta, e 124 specie di uccelli (tra cui 24 endemiche). Come i mammiferi anche i rettili, gli anfibi e gli insetti includono generi e specie endemiche. Sull'isola si possono vedere 27 specie di rettili, tra iguana crestata, serpenti, e gechi. Lungo la costa, nelle zone pi\u00f9 popolate, oltre a maiali, cani e gatti, come animale domestico troviamo anche la mangusta (introdotta per cacciare i ratti), responsabile della scomparsa di diverse specie di animali. \nOltre all'uomo, anche i disastri naturali sono responsabili del cambiamento di vegetazione. Cicloni e frane infatti hanno modificato l'ambiente creando dei nuovi ecosistemi. Come gli animali, anche le piante si sono adattate a questi ambienti instabili. \nPrincipali tipi di vegetazione.\nI parametri ambientali che determinano la distribuzione della vegetazione nelle Figi possono essere radunati in quattro gruppi: clima, topografia, variazione del suolo e influenza da parte dell'uomo. A partire da questi fattori possiamo riconoscere le principali vegetazioni che caratterizzano le isole:\nPossiamo subito fare una distinzione tra le vegetazioni che si trovano nelle zone secche e quelle che si trovano nelle zone umide. La zona umida esposta allo scambio dei venti si trova a sud est dell'isola, mentre la zone secca si trova a nord ovest. Il limite delle due zone \u00e8 difficile da stabilire, in quanto la transizione da umido a secco \u00e8 graduale. Tra questi otto tipi di vegetazione i primi tre si possono trovare in zone umide, i due seguenti (Foresta arida e Vegetazione Talasiqa) si trovano in zone secche, mentre le ultime tre categorie sono caratterizzate da specie miste, tra cui possiamo riconoscere la specie Palaquium hornei . La maggior parte delle piante che si trova nell'entroterra si \u00e8 adattata alla dispersione dei semi da parte degli animali. Oltre all'oceano e agli animali, il 10 % dei semi \u00e8 stato trasportato nel tempo grazie ai venti e ai cicloni che hanno permesso una dispersione delle specie in tutto l'arcipelago. \nForeste pluviali delle pianure.\nSulle Figi sono presenti due tipi di foreste pluviali: foresta delle pianure nelle zone umide, ossia una zona coperta dalla specie Calophyllum endospermum, e una zona mista intermedia. Nella zona intermedia arida possiamo trovare tre generi di conifere: Agathis, Podocarpus e Dacrydium, mentre decrescono Endospermum macrophyllum, Myristica castaneifolia e Calophyllum vitiense. Tra le specie presenti sull'isola, che caratterizzano le foreste pluviali, possiamo trovare anche Epipremnum pinnatum, Freycinetia impavida, F.Caudata, Piper insectifugum.\nForeste tropicali dell'altopiano.\nVicino alla costa, sulla catena sotto l'esposizione dei venti (400\u00a0m), la foresta comincia a diminuire. A queste altitudini la foresta diventa alpina con una forte concentrazione di piante a fiore. Grazie a diversi studi sono stati individuati due tipi di foreste alpine: foreste zone umide e foreste zone intermedie. La vegetazione nelle zone intermedie pu\u00f2 essere soggetta a dei periodi secchi (meno di 100\u00a0mm di precipitazioni per mese). Queste isole di foresta alpina confinano con una pirofitica estesa erbosa che si propaga fino alla pianura. La vegetazione nelle zone alpine umide si caratterizza per la foresta di Agathis podocarpus. Questi due tipi di conifere (Agathis vitiensis e Podocarpus vitiensis) compongono il 50 % della nostra zona. L'altro 50% della foresta alpina \u00e8 composta da diverse specie di piante. La zona secca di questa foresta \u00e8 descritta come foresta di tipo Agathis\u00a0\u2013 Dacrydium. In questa zona possiamo trovare le stesse specie che abbiamo gi\u00e0 incontrato nella foresta tropicale delle pianure. La parte inferiore degli alberi \u00e8 composta da felci della specie Cyathea lunulata, e da piccole subcanopie che includono differenti famiglie: Apocynaceae, Araliaceae, Myrsinaceae, Euphorbiaceae.\nForesta nebulosa.\nSi tratta di una foresta umida sempre verde tropicale. La canopia di questo tipo di foresta si trova ad altezza pi\u00f9 bassa rispetto alle foreste tropicali dell'altopiano. Sotto la canopia l'intensit\u00e0 della luce \u00e8 ridotta al 30% della luce naturale, con un'elevata concentrazione di umidit\u00e0. Per questo motivo la vegetazione di questa foresta \u00e8 composta da una minore variet\u00e0 di piante, tra le quali possiamo trovare una grande biodiversit\u00e0 di felci e di licheni.\nForesta arida.\nNelle alte isole delle Figi, le foreste aride native sono state quasi completamente distrutte dal pascolo e dagli incendi. Il nome di foresta arida \u00e8 dato dalle stagioni aride che toccano questa zona. Durante l'estate la foresta riceve tanta acqua quanto le altre zone dell'isola. La foresta arida \u00e8 detta Dacrydium-Fagraeae, dalla presenza delle specie D.nidulum e F. gracilepes. Come nelle zone appena descritte, anche questa \u00e8 composta da pi\u00f9 di una specie di canopie, tra cui due tipi di conifere: Podocarpus neriifolius e Gymnostoma vitiense. Le famiglie principali di questa zona sono: Ulmaceae, Moraceae, Verbenaceae . A causa dei cambiamenti ambientali quest'area ha sviluppato altre famiglie non originarie del posto: Myrtaceae, Tiliaceae, Santalaceae.\nVegetazione Talasiqa.\nLa vegetazione Talasiqa indica un paesaggio bruciato dal sole. Il termine fa riferimento all'ecosistema di questa zona, modificata da vari incendi. Il terreno \u00e8 ricoperto da felci ( pteridium aquilinum e dicranopteris linearis) e da erbe (sporobolus indicus). Nella zona Talasiqa possiamo trovare delle distese aperte (solo un terzo della zona \u00e8 coperta), che sono composte dalla savana. L'espressione \"paesaggio bruciato\" si riferisce alla prateria gialla alla fine della stagione secca, dovuta alla mancanza di posti all'ombra. In questa zona si possono riconoscere due savane, due praterie e una zona mista (composta da canne, erba, felci). All'inizio dello scorso secolo tutta la vegetazione della Talasiqa era coperta da una foresta nat\u00eca. La popolazione sull'isola era solita utilizzare il fuoco per preparare i campi che venivano utilizzati per le piantagioni o per l'agricoltura. Con l'arrivo degli europei il numero di foreste diminu\u00ec drasticamente, lasciando spazio alla vegetazione Talasiqa. In 100 anni la foresta \u00e8 diventata rapidamente un mosaico tra savane, praterie e felci. \nEsistono quattro tipi di praterie responsabili dell'espansione degli incendi: 1) Miscanthus, caratterizzato dalla specie M. floridulus; 2) Pennisetum polystachyon, che prende il nome dalla specie pi\u00f9 comune; 3) Sporobolus indicus, principale erba della savana in coppia con Psidium guajava e Casuarina equisetifolia; 4) Pteridium aquilinum e Dicranopteris linearis, ossia le principali specie indigene di felci che compongono la prateria.\nVegetazione paludi d'acqua dolce.\nQuesto tipo di vegetazione, ristretta a una piccola zona soggetta ad alluvioni, si trova soprattutto nelle zone umide sull'isola di Viti Levu. L'area si trova tra i due fiumi Rewa e Navua. Questo tipo di vegetazione occupa solamente lo 0,5 % del paesaggio. Due sono i principali motivi che possono spiegare questa percentuale: innanzitutto la superficie umida si trova solamente nelle aree vicino alle montagne pi\u00f9 alte delle isole. Inoltre lo spazio delle pianure \u00e8 limitato a causa delle montagne che crescono vicino alle coste. Il substrato di questa zona pu\u00f2 essere descritto come l'insieme di torba e di masse fangose. Questi suoli sono coperti da tre specie di carici (Eleocharis ochrostachys, E.dulcis, Scleria polycarpa) e da due specie aliene di Cyperus. Nelle zone pi\u00f9 umide si pu\u00f2 trovare anche la specie nat\u00eca di sfagno: Sphagnum cuspidatum. Le attivit\u00e0 dell'uomo, il fuoco, i pascoli e le coltivazioni hanno influenzato la vegetazione che cresceva in questa zone, trasformandola in ciuffi di vegetazioni legnose o in boschetti. Le parti che non sono state toccate sono le aree vicino ai delta dei fiumi. Queste zone infatti sono periodicamente sommerse dall'acqua che straborda dai fiumi.\nForesta di mangrovie.\nLe mangrovie sono spesso associate alla vegetazione delle zone paludose che si pu\u00f2 trovare vicino alla costa o presso i delta dei fiumi. In queste aree possiamo trovare pi\u00f9 specie nello stesso, posto tra cui: Rhizophora spp, Bruguiera gymnorrhiza, xylocarpus granatum, Excoecaria agallocha e Lumnitzera littorea. Questo arrangiamento \u00e8 ripetuto lungo tutti i delta dei fiumi dell'isola di Viti Levu e di Vanua Levu. In totale la foresta di mangrovie comprende sette specie di piante tra cui la pi\u00f9 conosciuta, ma in questo caso meno diffusa, Rhizophora mangle. Le mangrovie possono crescere in quattro differenti condizioni ambientali: 1) delta o estuari, 2) lagune,3) sulla superficie delle barriere coralline, 4) entroterra in zone di depressione. \nLe mangrovie sono delle barriere naturali che separano la vegetazione dell'isola. Durante il periodo caldo, a causa di una forte evaporazione, il suolo che ospita le mangrovie diventa un ambiente estremamente salato e quindi poco ospitale. A partire da diversi studi si stima che le mangrovie abbiano 4000 anni e si siano create dopo lo scioglimento dei ghiacciai, che in quel tempi avevano provocato un innalzamento delle acque. Le mangrovie che si trovano sulle Figi sono importanti per quanto riguarda l'aspetto economico del mercato del pesce, esse rappresentano dei nidi per molte specie di animali. Come le foreste anche le mangrovie stanno subendo dei cambiamenti per mano dell'uomo. Dal 1970 ad oggi molte mangrovie sono state tagliate e rimosse per fare spazio all'agricoltura. Sulle isole restano solo 520 km\u00b2 di foreste di mangrovie.\nVegetazioni delle spiagge costali.\nLa vegetazione delle spiagge costali \u00e8 caratterizzata da chiazze di prati, arbusti e alberi che si intercalano tra loro. I primi semi di queste specie di piante possono essere state trasportate dall'oceano. Sulle spiagge costali le zone sono soggette a un continuo stress da parte dei surfisti che influenzano la crescita di questo posto. In queste zone la vegetazione risulter\u00e0 come l'unione tra arbusti (Scaevola taccada, wollastonia biflora, sophora tomentosa) e prati (Vigna marina, Ipomoea pes-caprae, canavalia rosea). Una volta lasciata la zona di transizione di questa vegetazione si incontra un'altra vegetazione composta da pi\u00f9 specie di piante: Barringtonia asiatica, Terminalia catappa, Hernandia nymphaeifolia, Calophyllum inophyllum, Cordia subcordata, Hibiscus tiliaceus, Thespesia populnea e Cocos nucifera.\nVegetazione marina.\nOltre alla vegetazione terrestre nelle Figi sono presenti anche delle piante marine: Morris and Pratt hanno creato una lista dettagliata della 422 taxa (39 Cyanophyceae, 113 Chlorophycecae, 42 Phaeophyceae e 288 Rhodophyceae).\nFlora.\nLe 188 famiglie che si possono trovare nelle Figi con i rispettivi numeri di specie.\nSpecie in via d'estinzione.\n10 delle 16 Specie in via d'estinzione"}
{"id": "5242344", "revid": "1543377", "url": "https://it.wikipedia.org/wiki?curid=5242344", "title": "Nazionale di hockey su pista dell'India", "text": "La nazionale di hockey su pista dell'India \u00e8 la selezione maschile di hockey su pista che rappresenta l'India in ambito internazionale.\nAttiva dal 1980, opera sotto la giurisdizione della Federazione di pattinaggio dell'India.\nAl 31 dicembre 2015 occupa il 43\u00ba posto nel ranking FIRS."}
{"id": "5242347", "revid": "76963", "url": "https://it.wikipedia.org/wiki?curid=5242347", "title": "Jean Del Val", "text": "Biografia.\nInizi\u00f2 a recitare nel cinema muto a Hollywood all'inizio del 1917 col film \"The Fortunes of Fifi\". Durante la sua carriera fu anche doppiatore delle versioni francesi di alcuni film americani. Nel 1966 interpret\u00f2 uno scienziato muto nel film \"Viaggio allucinante\".\nDel Val mor\u00ec all'et\u00e0 di 83 anni, a causa di un attacco cardiaco, a Los Angeles, nel sobborgo di Pacific Palisades. \u00c8 sepolto nel cimitero di Holy Cross Cemetery, a Culver City."}
{"id": "5242349", "revid": "287204", "url": "https://it.wikipedia.org/wiki?curid=5242349", "title": "Nazionale di hockey su pista del Canada", "text": "La nazionale di hockey su pista del Canada \u00e8 la selezione maschile di hockey su pista che rappresenta il Canada in ambito internazionale.\nEsord\u00ec in Cile nel Campionato mondiale del 1980, posizionandosi al 14\u00ba e terzultimo posto. Partecip\u00f2 anche alla successiva edizione del 1982 i Portogallo, chiudendo al 7\u00ba posto. In seguito partecip\u00f2 al Campionato mondiale B nel 1988, 1990, 1992, 1994 e 1998. Nel Campionato mondiale B maschile di hockey su pista Chatham 2000 vinse la medaglia di bronzo."}
{"id": "5242351", "revid": "1305772", "url": "https://it.wikipedia.org/wiki?curid=5242351", "title": "Idiot Wind", "text": "Idiot Wind \u00e8 un brano musicale scritto ed interpretato dal cantautore statunitense Bob Dylan, incluso nell'album \"Blood on the Tracks\" del 1975.\nIl brano.\nIl brano venne presumibilmente composto da Dylan nell'estate del 1974, dopo il suo tour con The Band. Su suggerimento di suo fratello, Dylan ri-registr\u00f2 la met\u00e0 dei brani presenti in \"Blood on the Tracks\", inclusa \"Idiot Wind\", stravolgendone totalmente gli arrangiamenti, e \"Idiot Wind\" fu una di quelle canzoni a subire il trattamento pi\u00f9 radicale, inclusa l'aggiunta di una band elettrica a quella che era prevalentemente una incisione acustica in solitario. Le sessioni nelle quali Dylan rielabor\u00f2 il materiale si svolsero dopo la stampa delle prime copie promozionali di \"Blood on the Tracks\", tuttavia, i session men utilizzati non comparvero nei crediti sull'album finito. \nLa versione riregistrata di \"Idiot Wind\", incisa a Minneapolis nel dicembre 1974 ed inclusa in \"Blood on the Tracks\", \u00e8 indicata della durata di sette minuti e quarantotto secondi. Una delle registrazioni originali della canzone, eseguita a New York nel settembre 1974 e successivamente inserita in \"The Bootleg Series Volumes 1\u20133\", dura invece 8:52.\nUna rancorosa versione dal vivo, della durata di 10:21, \u00e8 inclusa nell'album live \"Hard Rain\".\nMentre Dylan afferm\u00f2 sempre che il testo del brano non facesse riferimento alla travagliata situazione dell'epoca del suo matrimonio con Sara Lownds dalla quale avrebbe presto divorziato, suo figlio Jakob Dylan a proposito di \"Blood on the Tracks\" disse in varie interviste: \"le canzoni su quell'album parlano dei miei genitori\".\nLa rivista \"American Songwriter\" ha inserito \"Idiot Wind\" alla posizione numero 16 nella classifica \"The 30 Greatest Dylan Songs\".\nInfluenza.\nIl comico inglese Mel Smith, alla domanda postagli \"quale canzone potrebbe essere la colonna sonora della tua vita?\", rispose: \"\u00abIdiot Wind\u00bb\".\nAlcuni versi del testo di \"Idiot Wind\" sono citati nella canzone \"Only Wanna Be with You\" della band statunitense Hootie &amp; the Blowfish.\nLa musicista svedese Amanda Bergman si esibisce con il nome d'arte \"Idiot Wind\".\nLou Reed cit\u00f2 \"Idiot Wind\" come la \"canzone che avrebbe voluto scrivere lui stesso\"."}
{"id": "5242352", "revid": "1543377", "url": "https://it.wikipedia.org/wiki?curid=5242352", "title": "Regno floristico Malese", "text": "La Regione Malese (regno floristico) si trova sull'equatore, situata tra il confine dell'Indomalesia e dell'Australasia. Fa parte del regno Paleotropicale, dove prevalgono le piante tropicali. Alcune tra le famiglie caratteristiche sono: Pandanaceae, Dipterocarpaceae, Nepenthaceae, Musaceae, Zingiberaceae, Ebenaceae, Arecaceae, Araliaceae, Liliaceae, Euphorbiaceae, Salvadoraceae, Pedaliaceae, ecc.\nMancano invece le Bromeliaceae e quasi tutte le Cactaceae.\nRegione biogeografica Malese.\nLa Malesia (regione biogeografica) si estende dal Sud-Est asiatico e Penisola Malese fino all'Est della Nuova Guinea. Questa regione viene suddivisa in tre aree: \nClima.\nRegione situata sull'equatore, con clima tropicale, caldo e umido. Le piogge sono abbondanti, alimentate dai monsoni provenienti da nord-est e da sud-est. I primi vanno da met\u00e0 novembre fino a marzo, mentre i secondi si verificano da maggio a settembre.\nRegno floristico.\nLa regione floristica Malese comprende: \nLa flora di questa regione deriva principalmente da quella asiatica, ma condivide anche elementi della flora australe e antartica, come le conifere della famiglia delle Podocarpaceae e Araucariaceae. A questa zona si sovrappongono quattro distinte regioni faunistiche.\nVegetazione.\nSi possono trovare diversi tipi di biomi, dalla foresta tropicale alla foresta nebulosa montana, con alcune zone pi\u00f9 aride nell'area Sud. Le ecoregioni dell'ecozona Indomalese che si trovano nella regione Malese, sono:\nSempre in questa regione, si estendono alcune delle foreste tropicali considerate come le pi\u00f9 antiche della Terra.\nFlora.\nQuesta \u00e8 una regione floristica estremamente diversificata, con oltre 25,000 specie di angiosperme (400 generi sono considerati endemici). Uno dei motivi per cui \u00e8 presente una cos\u00ec alta biodiversit\u00e0, \u00e8 la sopravvivenza delle piante durante le glaciazioni del Pleistocene, grazie alla posizione della regione presso l'equatore. Il clima infatti rimane caldo e umido, con un alto tasso di piovosit\u00e0. Circa il 27% dei generi di piante pi\u00f9 alte presenti nella regione malese hanno origini asiatiche e il 4% vengono dall'Australia. Il 14% circa dei generi invece sono endemici, mentre il 27% sono principalmente distribuiti in Malesia. \nLa foresta tropicale \u00e8 caratterizzata da una dominanza della famiglia Dipterocarpaceae, mentre si possono trovare ovunque le famiglie Guttiferae, Moraceae e Annonaceae. Il gruppo pi\u00f9 grande che si pu\u00f2 trovare in questa regione \u00e8 la famiglia delle Orchidaceae, con pi\u00f9 di 4000 specie descritte. Le tre famiglie delle Dipterocarpaceae contengono pi\u00f9 di 500 specie, alcune delle quali sono molto importanti per il legname. Si possono anche trovare due variet\u00e0 di banana selvatica, da cui si pensa discendano le variet\u00e0 coltivate. La regione malese ospita la \"Rafflesia\", una pianta endoparassitaria con il fiore pi\u00f9 grande al mondo. Ci sono anche molte piante che vengono vendute in tutto il Mondo come ornamentali (ad esempio le piante carnivore del genere Nepenthes) e un gran numero di piante con propriet\u00e0 medicinali. Infatti, circa il 10% delle piante vascolari descritte \u00e8 stato documentato avere propriet\u00e0 medicinali e probabilmente ancora molte sono da scoprire.\nFlora endemica.\nIl regno floristico Malese comprende circa 400 generi di piante endemiche, di cui 130 si trovano nella divisione Ovest, 15 nella parte Sud e 150 nell'area Est.\n Una spiegazione per un cos\u00ec alto tasso di piante endemiche sta nel fatto che questa regione \u00e8 composta da un gran numero di isole, e l'isolamento favorisce il processo di speciazione.\nLa Nuova Guinea, la pi\u00f9 grande isola della regione Malese, condivide alcune specie con la vicina Australia (come \"Eucalyptus\"), ma ospita comunque 124 generi endemici. Il Borneo, leggermente pi\u00f9 piccolo, ne ha 59. Anche la penisola della Malesia e le Filippine hanno molte specie endemiche, al contrario di Giava, Sulawesi, Molucca e Isole della Sonda, dove se ne trovano in minor numero.\nAlcune zone di interesse (ecoregioni).\nIsola di Sumatra: bassopiano e foreste montane.\nQuest'area indonesiana di 335,000\u00a0km\u00b2 \u00e8 composta da tre ecoregioni: la foresta tropicale di pini di Sumatra, la foresta pluviale del bassopiano di Sumatra e la foresta pluviale di altitudine di Sumatra.\nSi tratta di foreste estremamente diversificate, con un alto tasso di endemismo locale e regionale. Infatti, rappresentano una delle ultime possibilit\u00e0 di conservazione delle popolazioni della tigre di Sumatra, del rinoceronte di Sumatra (\"Dicerorhinus sumatrensis\"), del tapiro malese (\"Tapirus indicus\") e degli orangutan (\"Pongo pygmaeus\"). Ma non sono i soli animali che si possono incontrare, qui vivono anche elefanti asiatici e numerosi uccelli endemici, come \"Chloropsis venusta\" e \"Dicrurus sumatranus\".\nNelle foreste dell'altopiano crescono pi\u00f9 di 100 specie di fico, ognuna impollinata esclusivamente da una singola specie di vespa. Si pu\u00f2 trovare anche la \"Rafflesia\", fiore pi\u00f9 grande del mondo che attira le mosche per farsi impollinare grazie all'odore di carne putrefatta che emana. Sempre restando nei record, in quest'area cresce anche \"Amorphophallus titanium\", il fiore pi\u00f9 alto del mondo (quasi 2\u00a0m) che anch'esso effonde un fetido odore per attirare gli impollinatori, emesso soprattutto di notte. La pianta di \"Amorphophallus titanium\", non fiorisce tutti gli anni e quando succede, il fiore rimane per un giorno, prima di cadere.\nPurtroppo quest'area \u00e8 fortemente a rischio. Dal 65 all'80% della foresta \u00e8 stata distrutta per far spazio all'agricoltura, soprattutto piantagioni di palma da olio. Anche la deforestazione per ricavare legno pregiato (ad esempio di \"Eusideroxylon zwageri\") \u00e8 un grosso problema.\nForeste umide delle Filippine.\nQuest'area di 280,000\u00a0km\u00b2 \u00e8 formata da 7 ecoregioni: Foreste pluviali di Mindoro, Foreste pluviali di Mindanao-Visayas orientali, Foreste pluviali montane di Mindanao, Foreste pluviali di Luzon, Foreste pluviali di Negros-Panay, Pineta tropicale di Luzon, Foreste pluviali montane di Luzon.\nIn quest'area si riscontra un alto tasso di endemismo tra mammiferi, uccelli, rettili e anfibi. Tra i mammiferi locali si possono trovare il tamar\u00f9 (\"Bubalus mindorensis\"), piccolo bovide minacciato in stato critico, il roditore \"Anonymomys mindorensis\", trovato solo sull'isola di Mindoro, il pipistrello della frutta pigmeo delle Filippine (\"Haplonycteris fischeri\") o anche il tarsio delle Filippine (\"Carlito syrichta\"). Tra i numerosi uccelli endemici, possiamo citare l'oriolo dalle redini (\"Oriolus albiloris\") e il piccione imperiale di Mindoro (\"Ducula mindorensis\"). Tra le quasi 12,000 specie di piante e funghi, circa 3,500 sono endemiche.\nQueste specie spesso sono fortemente minacciate a causa dello stato di conservazione critico dell'area. L'habitat \u00e8 fortemente degradato per colpa dell'industria del legno, dell'agricoltura, dell'erosione del suolo e della caccia. Mindoro \u00e8 probabilmente l'isola delle Filippine che ha subito (e sta tuttora subendo) la maggiore deforestazione.\nForesta umida di Palawan.\nL'isola Palawan \u00e8 una provincia delle Filippine, ma la sua fauna e flora assomigliano molto a quella di alcune isole dell'Indonesia, specialmente al Borneo. Quest'isola, con una costa di almeno 2000\u00a0km, \u00e8 circondata da 1780 isolotti e comprende una vasta zona di foresta vergine che si estende sulle montagne. A Palawan sono presenti due siti patrimonio dell'umanit\u00e0: il Parco naturale della barriera corallina di Tubbataha e il Parco nazionale del fiume sotterraneo di Puerto Princesa. Si possono trovare diversi tipi di habitat, come le foreste d\u2019altitudine, le foreste semi-decidue, le foreste tropicali del bassopiano, le mangrovie. La densit\u00e0 della popolazione dell'isola \u00e8 piuttosto bassa e questo ha permesso di mantenere un'estesa area ricoperta da foresta; nonostante ci\u00f2 ampie aree sono state comunque degradate e lo stato di conservazione di questa zona resta critico.\nPalawan ospita numerose specie endemiche. Alcuni tra i mammiferi locali sono il raro cervo delle Calamian (\"Axis calamianensis\"), la volpe volante dalle orecchie bianche (\"Acerodon leucotis\") e il tasso delle Filippine (\"Mydaus marchei\"), mentre per gli uccelli endemici possiamo citare il codaracchetta testablu (\"Prioniturus platenae\") e il piccione imperiale grigio (\"Ducula pickeringii\").\nPersistono attivit\u00e0 illegali di deforestazione, bracconaggio e incendi. Il sistema di protezione dell'area non \u00e8 abbastanza funzionante e le leggi esistenti sono inadeguate.\nPenisola della Malesia: foreste d'altitudine e del bassopiano.\nQuesta zona di 142,500\u00a0km\u00b2 \u00e8 composta da due ecoregioni terrestri: la foresta pluviale d\u2019altitudine della penisola Malese e la foresta pluviale della penisola Malese.\nIn questa regione (che comprende il Sud della Penisola Malese, Singapore e anche una parte della Thailandia) c'\u00e8 una ricca fauna e flora, con circa 8,000 specie di piante, 200 di mammiferi, 110 specie di serpenti, migliaia di specie di insetti e una ricca diversit\u00e0 di uccelli. La penisola Malese ospita fra l'altro il pi\u00f9 piccolo rinoceronte del mondo, il rinoceronte di Sumatra, specie fortemente minacciata, la tigre (\"Panthera tigris\"), l'elefante asiatico (\"Elephas maximus\"), il tapiro malese e la rara civetta lontra (\"Cynogale bennettii\").\nUna delle pi\u00f9 grandi aree protette del Sud-Est asiatico, il Parco Nazionale di Taman Negara, \u00e8 caratterizzata da foreste pluviali d'altitudine, foreste calcaree e la pi\u00f9 grande area di foresta del bassopiano di dipterocarpaceae rimasta in Malesia.\nL'area calcarea ha una flora molto ricca. Si possono trovare pi\u00f9 di 1,200 specie di piante vascolari, di cui almeno 129 sono endemiche di questo habitat. Nella foresta pluviale della Penisola Malese ci sono pi\u00f9 di 6,000 specie di alberi.\nCome per le altre ecoregioni citate prima, il problema principale che porta alla deforestazione \u00e8 l'agricoltura (sia nell'altopiano che nel bassopiano), ma anche il turismo, la costruzione di strade, i progetti idrici di irrigazione e l'estrazione nelle aree calcaree. L'espansione urbana \u00e8 soprattutto nociva per le ultime foreste di dipterocarpaceae che si trovano sulla costa e che ospitano un gran numero di mammiferi e uccelli.\nBorneo: foreste del bassopiano e montane.\nQuesta ecoregione globale di 540,000\u00a0km\u00b2 \u00e8 composta da due ecoregioni: la foresta pluviale del bassopiano del Borneo e la foresta pluviale d\u2019altitudine del Borneo.\nLa regione comprende numerosi tipi di habitat, tra cui una grande area carsica (altopiano brullo calcareo con doline, canali e grotte) e una foresta palustre di altitudine. Inoltre vi si trova il monte Kinabalu, con una elevazione di 4,095\u00a0m sul livello del mare. Questo conferisce al Borneo il sesto posto come isola pi\u00f9 alta.\nQuesti habitat inusuali sono una delle ragioni per cui si sono evoluti molti animali e piante endemici. Solo negli ultimi 25 anni sono state scoperte 422 nuove specie di piante, delle quali alcune con importanti propriet\u00e0 medicinali. Purtroppo molte scoperte potrebbero venire perse a causa di un'inadeguata protezione delle foreste. In totale ci sono circa 15,000 specie di angiosperme con 3,000 specie di alberi (267 sono dipterocarpaceae). La flora che si pu\u00f2 trovare \u00e8 particolarmente ricca, tra cui possiamo citare:\nTra gli animali, possiamo invece trovare l'orangutan, il rinoceronte di Sumatra, la nasica (\"Nasalis larvatus\"), il tarsio occidentale (\"Cephalopachus bancanus\") o l'aquila serpentaria di Kinabalu (\"Spilornis kinabaluensis\").\nAnche questa regione \u00e8 fortemente degradata a causa delle attivit\u00e0 umane. Tra queste, il commercio illegale di legname, l'agricoltura su vasta scala di palme da olio o t\u00e8, le attivit\u00e0 minerarie, la costruzione di dighe, il bracconaggio e lo sviluppo di infrastrutture, stanno causando immensi danni alla foresta. Se la deforestazione continua con questo ritmo, la foresta del bassopiano e la sua biodiversit\u00e0 spariranno fra non molti anni. Per fortuna la foresta d'altitudine \u00e8 economicamente meno attrattiva e meno raggiungibile, per questo per il momento non \u00e8 stata ancora attaccata selvaggiamente.\nBoscaglia montana di Kinabalu.\nIl Monte Kinabalu, con i suoi 4,101\u00a0m di altezza, \u00e8 la montagna pi\u00f9 alta del Sud-Est asiatico, situato nel Nord-Est del Borneo. Questa ecoregione di 4,300\u00a0km\u00b2, ospita la pi\u00f9 alta concentrazione di orchidee selvatiche (pi\u00f9 di 77 specie) e il maggior numero di specie di magnolie che in qualsiasi altra zona comparabile. Si stima esserci circa 4,500 specie di piante vascolari distribuite in pi\u00f9 di 180 famiglie diverse. Anche la fauna \u00e8 particolarmente ricca, con 289 specie di uccelli (254 stanziali), 290 specie di farfalle e falene, 7 specie di tupaie (inclusa l'endemica \"Tupaia montana\"), 28 delle 34 specie di scoiattolo nel Borneo e pi\u00f9 di 90 specie di mammiferi del bassopiano. Le specie tipiche per quanto riguarda la flora, sono i rododendri (\"Rhododendron buxifolium\" e \"Rhododendron ericoides\"), le orchidee, le piante carnivore del genere Nepenthes, i fichi, le felci e i muschi. Invece tra gli animali caratteristici di questa regione, ci sono le tupaie, il presbite grigio di Giava (\"Presbytis comata\"), la civetta lontra (\"Cynogale bennettii\"), lo scoiattolo pigmeo dal ciuffo (\"Exilisciurus whiteheadi\") e il topo arboricolo dalla coda a pennello maggiore (\"Chiropodomys major\"). A Kinabalu ci sono molti uccelli endemici, tra cui la pernice delle alture del Borneo (\"Arborophila hyperythra\") e il serpentario montano (\"Spilornis kinabaluensis\").\nNonostante questa ecoregione sia relativamente intatta, ci sono comunque delle minacce da tenere in conto: il turismo, la raccolta illegale di piante rare, il commercio del legno, le coltivazioni soprattutto nelle zone meno elevate della parte Ovest, e la deforestazione di parte del parco di Kinabalu per attivit\u00e0 minerarie e per la costruzione di un campo da golf.\nLe mangrovie delle Grandi isole della Sonda.\nLe isole della Sonda si estendono dalla Penisola Malese in direzione della Nuova Guinea. Le pi\u00f9 grandi sono conosciute come \u201cle Grandi Isole della Sonda\u201d, e comprendono Sumatra, Giava, Borneo e Sulawesi (Celebe). Proprio su queste isole si possono trovare numerosi habitat creati dalle mangrovie. Questa ecoregione, che si estende per 37,000\u00a0km\u00b2, ha un'importanza enorme nella protezione di alcuni rari uccelli acquatici e funge anche da nursery per svariate specie di pesci e gamberetti.\nAlcune delle specie locali che si possono trovare, sono la \"Nypa fruticans\" (famiglia delle Arecaceae), e per quanto riguarda gli animali, l'orcella asiatica (\"Orcaella brevirostris\"), il coccodrillo marino (\"Crocodylus porosus\"), il falso gaviale (\"Tomistoma schlegelii\"), il pellicano grigio (\"Pelecanus philippensis\"), il martin pescatore dal becco di cicogna (\"Pelargopsis capensis\") e molte altre specie di rettili, anfibi e pesci.\nPurtroppo queste mangrovie fanno parte della foresta pi\u00f9 minacciata dell'arcipelago. Nonostante si estendano ancora per gran parte delle coste est di Sumatra, le mangrovie vengono abbattute con un ritmo preoccupante. L'agricoltura, gli allevamenti di gamberetti, gli insediamenti umani, il disboscamento illegale, le saline sono tutte cause della drastica diminuzione di questo habitat. Anche il bracconaggio e il commercio illegale compromettono l'esistenza di numerose specie locali, soprattutto il coccodrillo marino.\nFiumi e acquitrini del Sundaland.\nSundaland \u00e8 una regione biogeografica di 1,000,000\u00a0km\u00b2 che comprende il Borneo, Sumatra, Giava, Bali e la Penisola Malese. Questa grande ecoregione racchiude numerosi habitat di acqua dolce, come le sorgenti, le pianure alluvionali e le torbiere. I fiumi Kapuas, Pawan e Pesaguan partono dalle colline centrali del Borneo e scorrono verso sud-ovest, creando paludi e delta.\nIn questa regione si pu\u00f2 trovare una ricca diversit\u00e0 di pesci e decapodi, con varie specie endemiche trovate soprattutto nei bacini idrografici. A Sumatra, le specie totali di pesci d'acqua dolce finora conosciute sono 272 (30 endemiche) e nel Borneo 394 (149 endemiche).\" Cyprinidae\", pesci palla, botia pagliaccio (\"Chromobotia macracanthus\"), \"Balantiocheilos melanopterus\" e sogliole sono tutti pesci che si possono trovare in quest'area. Alcune delle specie endemiche di pesci d'acqua dolce sono i pangasidi (Pangasiidae), i \"Betta\" e l'ormai minacciato pesce drago (\"Scleropages formosus\").\nIl culmine della stagione delle piogge nella maggior parte del Sundaland \u00e8 fra dicembre e gennaio.\nQuesto habitat \u00e8 minacciato dalla deforestazione, dalla conversione di vaste aree in zone agricole, dalla pesca intensiva, dall'introduzione di specie esotiche, dalle acquaculture e dall'inquinamento causato dalle miniere. Anche le dighe possono mettere a repentaglio il regime naturale del fiume e la mobilit\u00e0 degli organismi che vi abitano.\nFauna.\nNonostante le differenti specie si spostino in modi differenti, compiendo tragitti di diversa entit\u00e0, in generale esistono frontiere zoogeografiche che mostrano piuttosto bene la distribuzione della fauna. Ci possono essere delle zone di transizione, ad esempio la zona della Wallacea, situata nell'Indonesia centrale, e che include Filippine, Celebe, Molucche e Sonda. Localizzata tra il regno Paleotropicale e quello Australe, Wallacea ospita la faune di entrambe le regioni, ma anche un gran numero di specie endemiche. Non sembra per\u00f2 che questa divisione sia la medesima per la flora.\nPer quanto riguarda il regno Paleotropicale, gli ordini endemici dei mammiferi sono Pholidota (pangolini) e Proboscidea (elefanti). Alcuni tra gli altri ordini presenti, ma che si possono trovare anche fuori da questo regno, sono i Cercopithecidae (scimmie del vecchio Mondo), Lorisidae (maki, potto e lori), Hystricidae (porcospini del vecchion Mondo), Viverridae (civette, genette), Rhinocerotidae (rinoceronti) e Tragulidae (trguli). Le famiglie endemiche tra gli uccelli sono i Bucerotidae (buceri) e Pittidae (pitti), mentre per i rettili sono i Chamaleontidae (camaleonti del Vecchio Mondo).\nProblematiche.\nCome visto in precedenza, la deforestazione per far spazio ad attivit\u00e0 umane \u00e8 un problema molto sentito. Agricoltura (soprattutto di palme da olio), industria del legno, urbanizzazione, bracconaggio, estrazione mineraria, costruzione di dighe, turismo, sono solo alcune delle molteplici minacce che incombono su questa regione e che rischiano di diminuire drasticamente l'enorme biodiversit\u00e0 esistente.\nPreservazione.\nLa degradazione dell'ambiente nella zona Malese \u00e8 stata riconosciuta a livello nazionale nel 1974, mentre nel 2004 \u00e8 stato formato un nuovo Ministero delle risorse naturali e dell'ambiente.\nNuove strategie di gestione della biodiversit\u00e0 e pianificazioni per il futuro sono in via di sviluppo in accordo con la Convenzione sulla diversit\u00e0 biologica (CBD), di cui la Malesia fa parte come membro. Vista la sua immensa diversit\u00e0, la Regione Malese \u00e8 stata il fulcro delle attenzioni internazionali sul tema biodiversit\u00e0, sia per la conservazione che in vista alla distruzione dell'habitat a causa dello sviluppo economico. I biologi della regione hanno enfatizzato l'importanza della protezione degli habitat e della valorizzazione della biodiversit\u00e0, anche per il valore futuro delle risorse genetiche. Questo per ricordare che materiali genetici potenzialmente utili possono essere portati sul mercato in maniera sostenibile, cos\u00ec da promuovere anche lo sviluppo economico.\nNonostante ci\u00f2, generalmente il sistema di protezione dell'area non funziona in modo adeguato e le leggi correnti sono decisamente troppo tolleranti. Purtroppo continuano azioni illegali, come bracconaggio e deforestazione per ricavare legno pregiato."}
{"id": "5242354", "revid": "838137", "url": "https://it.wikipedia.org/wiki?curid=5242354", "title": "Assassinio di Alessandro II", "text": ""}
{"id": "5242359", "revid": "1494169", "url": "https://it.wikipedia.org/wiki?curid=5242359", "title": "William Chambers", "text": ""}
{"id": "5242360", "revid": "38120", "url": "https://it.wikipedia.org/wiki?curid=5242360", "title": "Bill Chambers", "text": ""}
{"id": "5242361", "revid": "287204", "url": "https://it.wikipedia.org/wiki?curid=5242361", "title": "William Chambers (politico)", "text": ""}
{"id": "5242362", "revid": "125854961", "url": "https://it.wikipedia.org/wiki?curid=5242362", "title": "Satiro in riposo", "text": "Copia romana di epoca imperiale, tratta da un originale greco del tardo classicismo. Risalente ca. 130 d.C. (la copia), al IV secolo a.C. (l'originale di Prassitele).\nIl Satiro in riposo, noto anche come \"Satiro anapauomenos\" (dalla lingua greca \u1f00\u03bd\u03b1\u03c0\u03b1\u03c5\u03cc\u03bc\u03b5\u03bd\u03bf\u03c2, \u1f00\u03bd\u03b1\u03c0\u03b1\u03cd\u03c9-a riposo) \u00e8 una tipologia di statua generalmente attribuita originariamente all'antico scultore greco classico Prassitele. A tutt'oggi ne sono noti 115 esempi, di cui la copia pi\u00f9 famosa \u00e8 quella conservata ai musei capitolini a Roma.\nDescrizione.\nViene rappresentato un giovane sileno, identificabile chiaramente dalle orecchie equine a punta (presenta anche una posa a chiasmo talmente accentuata che ha bisogno di un appoggio per risultare armonico) e dalla pardalide o \"pelle di pantera\" indossata: drappeggiata casualmente sulla spalla destra, attorno alla vita sinistra e dietro la schiena, di modo che la testa dell'animale selvaggio ricada sulla spalla destra e finisca col coprire parte del petto. L'espressione della testa animale \u00e8 calma, come se dormisse.\nIl corpo dell'adolescente \u00e8 leggermente paffuto, emanante un senso d'inesperienza ma estremamente affascinante. La testa \u00e8 leggermente inclinata verso sinistra rivolgendo verso lo spettatore un'espressione dolce, seria ed introversa ma con, al contempo, un accenno di sorriso.\nAppoggia in atto di riposo il gomito destro su un tronco d'albero ed in una posizione alquanto instabile, mantenendo come supporto solamente la gamba sinistra. La sua gamba destra rimane piegata, col piede incuneato all'indietro fino a sfiorare il tallone sinistro.\nIn una serie di copie successive gli autori hanno aggiunto un oggetto che viene tenuto nella mano destra, solitamente un flauto di Pan, mentre quella sinistra si trova appoggiata al fianco tenendo cos\u00ec premuta la pelle di pantera.\nI tratti del viso sono ben definiti ed il naso \u00e8 leggermente arricciato e appiattito; i capelli sono folti, ricciuti e molto curati (ricordando in questo l'iconografia inerente alle divinit\u00e0 fluviali (di Fauno e Silvano), trattenuti sulla fronte da un cordoncino o da una corona, le orecchie ed il collo.\nAttribuzione.\nIl \"Satiro in riposo\" (\"riposo del satiro\") \u00e8 tradizionalmente identificato con il satiro peribo\u00eatos di cui parla Plinio il Vecchio nella sua \"Historia naturalis\" XXXIV, 69: Prassitele ha prodotto una scultura in bronzo di Liber, famosa divinit\u00e0 ebbra che i greci denominano satiro periboetos.\nLo studioso tedesco del XVIII secolo Johann Joachim Winckelmann l'ha intesa come celebre e famosa e ci\u00f2 difatti spiegherebbe il gran numero di esempi esistenti di essa, che ne hanno fatto uno dei tipi pi\u00f9 popolari nell'intera area del Mediterraneo, pi\u00f9 di un centinaio di cui quindici presenti solamente a Roma ed otto in Grecia.\nNella cultura di massa.\nLa statua ispira parte degli eventi dell'opera di Hawthorne Il fauno di marmo."}
{"id": "5242370", "revid": "767487", "url": "https://it.wikipedia.org/wiki?curid=5242370", "title": "Pavol Majern\u00edk", "text": "Carriera.\nNazionale.\nHa giocato la sua unica partita con la maglia della propria Nazionale nel 2006."}
{"id": "5242371", "revid": "1543377", "url": "https://it.wikipedia.org/wiki?curid=5242371", "title": "Regione Indocinese", "text": "Il termine Indocina era utilizzato in passato per indicare la regione continentale del sud est asiatico, questa \u00e8 infatti situata geograficamente tra India e Cina. Al giorno d'oggi questo termine si riferisce alla regione biogeografica situata nell'ecozona indomalese e alla regione floristica del regno floristico paleotropicale. \nQuesta superficie si estende nella parte continentale-peninsulare del sud-est asiatico; dal sud della Thailandia, attraverso il Laos, il Vietnam, la Cambogia e la Birmania, sviluppandosi fino al sud della Cina, ivi comprese alcune isole situate nell'oceano indiano.\nSi discute tuttora per definire se il sud della Cina (compreso anche Taiwan) e le isole situate nel mare delle Andamane (Isole Andamane e isole Nicobare) debbano essere comprese nella regione indocinese o in quelle circostanti. \nNel sud della Cina ed in Taiwan, esistono delle zone dove sono presenti foreste subtropicali e tropicali con caratteristiche simili alla regione indocinese. Tuttavia questi territori sono sempre pi\u00f9 rari dato l'alto tasso di urbanizzazione. Queste zone presentano inoltre delle caratteristiche dell'ecozona paleartica (zone di alta montagna).\nLe Isole Andamane e Nicobare condividono molte caratteristiche comuni con la regione indocinese, quali le foreste tropicali e le mangrovie. Date le peculiarit\u00e0 della zona si \u00e8 piuttosto propensi a pensare che questa faccia parte dell'ecoregione indiana.\nA volte la penisola malese viene inserita nella regione indocinese (separandola quindi dalla zona marittima malese) avendo alcune caratteristiche in comune, come il tipo di foreste e il tipo di clima. \u00c8 confermato per\u00f2 che la penisola faccia parte della regione malese. \nGeografia.\nLa regione Indocinese confina a sud con la Malaysia. A ovest con il golfo del Bengala e a est con l'oceano pacifico, pi\u00f9 precisamente con il golfo del Siam e il Mar cinese meridionale. A nord-ovest con le appendici delle catene montuose Himalayane. A nord-est con gli altipiani cinesi. \nQuesta regione \u00e8 caratterizzata da montagne e altipiani ricoperte di foreste. La struttura geologica \u00e8 molto complessa nella parte settentrionale, mentre a sud i rilievi sono pi\u00f9 regolari. Le catene a nord sono state create dagli stessi eventi geologici che hanno creato l'Himalaya. \nGeneralmente questa serie di catene montuose sono parallele tra loro e attraversano la regione quasi senza interruzioni da nord a sud. Le altitudini sono pi\u00f9 elevate a nord e decrescono andando verso sud. Nella zona meridionale le montagne sono basse e meno numerose. Questi rilievi creano profonde valli, ancora oggi poco esplorate. Alla base delle montagne nascono le pianure alluvionali.\nLa regione del nord-ovest dell'Indocina \u00e8 caratterizzata da varie zone di montagna. A nord della Birmania e nella provincia cinese di Yunnan (montagna di Hengduan) i rilievi sono un continuum delle montagne della regione autonoma del Tibet. La cima pi\u00f9 alta raggiunge i 5'881m situata a Hkakabo Razi (in Birmania).\nLungo la costa orientale della regione, troviamo la Catena Annamita che si estende per circa 1'100km attraversando Laos, Vietnam e una piccola parte della Cambogia. Il punto pi\u00f9 alto della catena \u00e8 di 2'819 m a Phou Bia (Laos). Questa \u00e8 una delle pi\u00f9 rilevanti dal punto di vista della biodiversit\u00e0 (tuttora scarsamente esplorata). \nSul territorio indocinese sono presenti anche altre catene montuose come i monti Arakan, la catena Pegu Yoma, l'altopiano Shan, la zona collineare del Tenasserim, ecc.\nLa regione indocinese \u00e8 attraversata da molti fiumi; molti dei quali nascono dalle montagne situate pi\u00f9 a nord. Le montagne dividono i bacini dei grandi fiumi creando delle vaste pianure alluvionali. La separazione naturale creata dai rilievi ha portato a dei problemi di comunicazione tra i popoli indocinesi che abitavano nelle diverse pianure. I fiumi erano e sono dunque le vie principali di comunicazione e di accesso alle citt\u00e0, per questo sono di vitale importanza. Da sempre hanno avuto un ruolo fondamentale per l'economia dei paesi del sud-est asiatico dato che fungono da vie naturali per il traffico con la Cina. \nIl fiume pi\u00f9 importante \u00e8 il Mekong, con una lunghezza di 4'880km. La sorgente si situa nell'altopiano del Tibet, attraversa la Cina, la Birmania, la Thailandia, il Laos, la Cambogia per poi sfociare in Vietnam, nella citt\u00e0 di Ho Chi Minh. Circa 70 milioni di abitanti vivono nel suo bacino idrografico e usufruiscono della sua acqua (agricoltura, pesca, pescicoltura, produzione di energia idroelettrica, trasporto merci, ecc.).\nL'Irrawaddy \u00e8 un ulteriore importante fiume dal punto di vista commerciale con una lunghezza di circa 2'250 km. Questo nasce in Cina e attraversa tutto la Birmania. \nNella regione indocinese ci sono altri fiumi di minore rilievo, quali il Saluen, il Saigon, il Chao Phraya, il fiume rosso (anche chiamato Yuan Jiang) e molti altri. \n&lt;br&gt;Clima.\nLa regione indocinese si trova nell'area climatica tropicale dove il clima \u00e8 prevalentemente tropicale e monsonico. Nelle regioni pi\u00f9 a nord \u00e8 presente un clima pi\u00f9 temperato. \u00c8 da tenere presente che in alcuni casi le differenze di altitudine, latitudine e la presenza o assenza di catene montuose possono creare delle condizioni particolari (creazione di microclimi).\nNella regione indocinese il clima \u00e8 di fondamentale importanza per la popolazione. Data l'esistenza di un clima di tipo monsonico, il tardo arrivo o il prolungamento dei monsoni possono portare a grandi periodi di siccit\u00e0 o causare disastrose alluvioni. L'agricoltura dell'Indocina \u00e8 particolarmente sensibile ai cambiamenti climatici (per esempio per le coltivazioni di riso). \nIl clima monsonico si sviluppa prevalentemente sulle coste. Le temperature durante l'arco dell'anno non scendono sotto ai 18 \u00b0C. Il periodo pi\u00f9 caldo dell'anno \u00e8 tra marzo e maggio (si possono superare i 40 \u00b0C). Le precipitazioni annuali sono molto abbondanti, ma confinate a pochi mesi dell'anno. Si distinguono due stagioni; quella secca e quella delle piogge. La stagione delle piogge dura tra giugno a novembre. I forti venti provenienti dall'oceano indiano portano un'alta percentuale di umidit\u00e0 (tra 70% e 90%), causando forti precipitazioni quando incontrano le catene montuose. Talvolta il vento soffia dalla parte occidentale (venti freddi provenienti dalla Siberia), creando delle grandi depressioni o persino dei tifoni. La stagione secca invece dura da dicembre ad aprile. Questa si pu\u00f2 suddividere in due tipi: \nNell'entroterra prevale un clima della savana. Anche questo tipo di clima \u00e8 caratterizzato da due stagioni; quella umida e quella secca. La presenza di una forte escursione termica porta le temperature ad oscillare tra i 5 \u00b0C e i 40 \u00b0C. La piovosit\u00e0 \u00e8 meno abbondante. \nI mesi delle stagioni del clima monsonico e del clima della savana possono variare da nord a sud. \nNel sud della Thailandia il clima si pu\u00f2 definire come clima tropicale equatoriale caratterizzato da temperature medie tra i 28 \u00b0C, abbondanti precipitazioni distribuite durante l'arco dell'anno e un'alta percentuale di umidit\u00e0. Non c'\u00e8 pressoch\u00e9 differenza di stagioni. \nFlora.\nLa vegetazione della regione floristica Indocinese \u00e8 composta prevalentemente da foreste equatoriali e tropicali con un'alta diversit\u00e0 di specie. Sono presenti anche praterie, paludi e foreste costiere.\nQuesta \u00e8 una zona di transizione tra la regione floristica indiana e la regione floristica malese. Al sud troviamo le zone influenzate dalla Malaysia, mentre verso nord-ovest troviamo quelle influenzate dall'India con presenza di elementi boreali. \nIl territorio indocinese \u00e8 uno tra i meno studiati al mondo. Uno dei motivi per la quale la comunit\u00e0 scientifica non ha potuto studiare la flora della regione \u00e8 dovuta all'instabilit\u00e0 politica degli ultimi decenni. Negli ultimi anni per\u00f2 la situazione si \u00e8 stabilizzata, permettendo cos\u00ec ai ricercatori di riscoprire questa regione. In alcuni paesi, come la Thailandia si stanno redigendo dei volumi descrittivi della flora. Un'altra causa per cui la vegetazione rimane poco conosciuta \u00e8 la presenza di foreste primarie intatte, di cui non tutte le specie vegetali sono conosciute. La flora totale della regione \u00e8 stimata essere di circa 15'000 specie, di cui almeno 1/3 \u00e8 endemica. L'alta biodiversit\u00e0 della regione indocinese (come per l'intera ecozona Indomalese) \u00e8 data dalla sopravvivenza delle piante durante le ultime grandi glaciazioni e alla posizione biogeografica situata presso l'equatore dove il clima rimane generalmente caldo e umido. \nNelle regioni di montagna nel nord sono presenti delle foreste temperate di conifere (con dominanza del genere \"Pinus\").\nLe foreste dell'Indocina corrono un grande pericolo di estinzione. Si stima che nel sud-est asiatico la scomparsa di foreste sia pi\u00f9 veloce che in qualunque altro luogo del pianeta e se non si metteranno in atto soluzioni per preservarne l'esistenza entro i prossimi 10 anni, queste scompariranno. Le foreste vengono distrutte per ricavarne zone agricole e zone urbane. Pure lo sfruttamento intensivo delle foreste ed il disboscamento illegale contribuiscono alla sua distruzione. Molte delle specie di alberi presenti vengono considerate come legname prezioso per uso industriale e domestico. Ad esempio in Vietnam sono circa 300 le specie di alberi sfruttate, di cui 42 categorizzate come legname prezioso. Una delle piante pi\u00f9 presenti nel commercio \u00e8 il teak.\nNell'Indocina le piante a scopo medicinale sono presenti in grande numero, circa 6'500 diverse specie. In passato, come al giorno d'oggi, le erbe medicinali hanno avuto grande importanza nella cultura indocinese, negli ultimi anni le ditte farmaceutiche e/o la comunit\u00e0 scientifica stanno scoprendo le propriet\u00e0 terapeutiche di queste erbe, questo contribuisce al rinnovato interesse della ricerca per queste piante.\nMolte famiglie come quella delle orchidee o quella delle Nepente stanno diventando sempre pi\u00f9 rare, queste spariscono sia a causa della perdita di habitat naturale sia a causa di una tendenza nel mercato globale al collezionismo di piante ornamentali.\nNelle foreste possiamo trovare relazioni mutualistiche tra specie di animali e piante. Un esempio pu\u00f2 essere quello del pipistrello mattutino (\"Eonycteris spelaea\") e altri chirotteri, che sono importanti pollinizzatori delle angiosperme (una delle principali piante pollinizzate dai pipistrelli \u00e8 il Durian). Oppure un altro caso pu\u00f2 essere quello del gibbone che mangiando i frutti delle piante di dipterocarpi e delle piante di fico (famiglia Moraceae)ne diffondono i semi, in cambio questi possono vivere su questi alberi e nutrirsi. Si presuppone che la sparizione di una di queste specie, avr\u00e0 come conseguenza la sparizione dell'altra.\nBiomi.\nNel tipo di clima tropicale equatoriale, dove le condizioni rimangono stabili durante l'arco dell'anno, si sviluppa un tipo di foresta pluviale tropicale e subtropicale. Le foreste pluviali del sud-est asiatico sono tra le pi\u00f9 antiche foreste del mondo. Queste rappresentano il bioma con la massima diversit\u00e0. Presenta una formazione vegetale arborea molto alta e densa (anche se non imponente come le foreste malesi). Le piante sono principalmente di tipo sempreverdi. Questo tipo di foreste sono presenti in piccole zone lungo tutta la regione, ma si trovano principalmente nella regione sud ed a est dell'Indocina. \nIn questo tipo di foreste non esiste una specie predominante ad eccezione di quelle dove vi sono condizioni ambientali specifiche.\nLe piante delle foreste non fruttificano allo stesso tempo, a causa del breve ciclo dei nutrienti del suolo, alcune di queste piante possono fruttificare in una notte, altre in 10 anni. Per via dell'aria densa, nelle giungle pochi alberi dipendono dalla pollinizzazione del vento. Spesso si trovano delle specie con un odore molto penetrante, questa strategia serve ad attirare animali ed insetti in modo che i pollini e/o i semi possano essere trasportati lontani. Esempi di questo tipo di strategia sono la Rafflesia (l'unica specie presente in Indocina \u00e8 la \"Rafflesia kerrii\") ed il Durian. \nEsistono diversi tipi di foreste pluviali presenti nella regione indocinese:\nFanno parte delle foreste pluviali anche le foreste stagionali con vegetazione decidua e semi-decidua. Maggiormente presenti nella regione indocinese in zone con differenza stagionale. Gli alberi degli strati superiori perdono le foglie, mentre gli strati inferiori di arbusti e alberi di piccola taglia sono prevalentemente sempreverdi. \nLe foreste monsoniche sono un particolare tipo di foresta pluviale. Le piante sono prevalentemente decidue e perdono le foglie durante la stagione secca. Le piante si sono adattate a vivere in luoghi con lunghi periodi di siccit\u00e0 seguiti da periodi di piogge torrenziali. Sono presenti molti tipi di liane, piante epifite, piante di bamb\u00f9 e alberi di teak. In Thailandia esistono 41 specie indigene di bamb\u00f9 i generi pi\u00f9 importanti sono \"Bambusa\" e \"Gigantochloea.\" La fauna di queste regioni \u00e8 molto ricca, sono qui che si trovano i grandi mammiferi del sud-est asiatico.\nL'altro grande bioma \u00e8 quello delle foreste secche (o foresta decidua secca). La vegetazione \u00e8 di tipo caduca (la perdita delle foglie permette a queste piante di conservare l'acqua per lunghi periodi). Nonostante il clima secco, esistono delle piante sempreverdi, di altezza medio-bassa, questo grazie all'umidit\u00e0 intrappolata al suolo. \nQuesto tipo di vegetazione \u00e8 composto generalmente da 3 livelli:\nQueste foreste sono biologicamente meno ricche delle foreste pluviali ma offrono comunque un habitat per molti animali. Nell'Indocina questo bioma compone l'ecoregione chiamata \u201cForesta secca sempreverde del sud-est dell'Indocina\u201d. Questa ricopre un'area di circa 124'300 kilometri quadrati e si estende attraverso Cambogia, Laos, Thailandia e Vietnam, nelle regioni toccate dal Mekong.\nAnche l'ecoregione delle \u201cforeste secche dell'Indocina centrale\u201d, si estende nella regione est della Thailandia e tocca Laos, Cambogia e una piccola parte del Vietnam. Questa \u00e8 la regione pi\u00f9 secca dell'Indocina con solo 1000-1500mm di pioggia per anno, \u00e8 anche una regione densamente popolata. Molte delle foreste del luogo sono state distrutte per far spazio all'agricoltura o alle zone urbane. \nSavane e steppe cespugliose sono presenti nelle pianure dei differenti paesi dell'Indocina. La vegetazione \u00e8 principalmente di tipo caducifoglie, ricche di graminacee. Differenti fattori sono stati fondamentali nella creazione di queste zone. Uno di questi sono le montagne che possono impedire alle piogge di raggiungere le pianure e creare lunghi mesi di stagioni secche, quindi \u00e8 il deficit di acqua che crea questi biomi. Un altro elemento responsabile di questi ambienti sono gli incendi che possono avere origini naturali (stagione secca) o origini antropologiche (i popoli rurali utilizzano gli incendi per dissodare il terreno). Quando le foreste vengono bruciate, esse fanno fatica a ricrescere, si creano quindi queste savane. Le foreste sono sensibili alla deforestazione, questo permette alle savane di prendere il sopravvento. \nUn bioma importante della regione \u00e8 quello delle mangrovie. Queste \u201cforeste\u201d delimitano lo spazio tra le foreste pluviali e gli oceani. \nI mangrovieti si sviluppano lungo i litorali delle coste marine tropicali. Sono principalmente presenti in Asia, con una biodiversit\u00e0 superiore ad altri luoghi. Queste si possono trovare spesso negli estuari dei fiumi dove confluisce l'acqua dolce, sono infatti presenti lungo i delta dei grandi fiumi asiatici.\nCi sono foreste di mangrovie sparse per tutta la costa della penisola indocinese, ma al giorno d'oggi sono presenti solo a chiazze. Importanti mangrovieti sono presenti sulle isole Andamane e Nicobare. In Vietnam sono importante le mangrovie di Can Gio e del parco nazionale U Minh Thuong. Importanti foreste di mangrovie sono presenti in Taiwan (Tamsui river in Taipei, Jhonggan River in Miaoli e la Sihcao Wetlands in Tainan). \nQueste zone rimangono immerse per lunghi periodi dalla marea. La foresta di mangrovia \u00e8 costituita da fasce. Quelle esterne, sono a contatto diretto con l'acqua con alte concentrazioni di salinit\u00e0. Avvicinandosi verso l'entroterra la quantit\u00e0 d'acqua e la concentrazione salina diminuiscono proporzionalmente. Nelle immediate vicinanze dei mangrovie crescono palme e hibiscus.\nLe specie presenti nelle foreste di mangrovie sono specialmente adattate all'ambiente estremo in cui vivono. Queste sono in grado di sopravvivere in acque con una forte concentrazione di sale. L'eccesso di sale viene eliminato mediante dei sistemi specializzati che variano a seconda della specie. Un problema di queste piante \u00e8 trovare il modo per riprodursi. I germogli devono riuscire a respirare in ambienti spesso coperti di acqua. Questo problema \u00e8 stato risolto grazie a sistemi molto ingegnosi.\nCi sono 3 generi dominanti nelle mangrovie: \"Rhizophora\", \"Xylocarpus\", \"Sonneratias.\"\nLe foreste di mangrovie sono considerate le \u201cnursery degli oceani\u201d dato che ospitano i piccoli di diverse specie acquatiche che sfruttano l'ambiente per proteggersi dai grandi predatori. Inoltre questo \u00e8 ricco di nutrienti, area perfetta per svilupparsi. Le foreste di mangrovie ospitano molti animali tra cui insetti, anfibi, rettili e uccelli. Anche le scimmie o alcuni uccelli migratori visitano occasionalmente queste zone molto ricche di cibo. \nFlora dei diversi paesi.\nBirmania.\nNella Birmania sono presenti sia alberi con foglie persistenti, che alberi caducifoglie. Generalmente la flora birmana \u00e8 povera di specie, i maggiori esponenti sono le famiglie ed i generi delle Dipterocarpaceae, \"Quercus\", \"Castanopsis\", ma anche Magnoliacee. Le foreste pluviali all'estremo sud hanno una maggiore concentrazioni di piante persistenti, inoltre queste sono influenzate dalla zona malese. Il clima al nord del paese \u00e8 temperato. Troviamo delle foreste di montagna con vegetazione di rododendri e conifere. Le foreste sono ricche di teak (soprattutto la specie \"Tectona grandis\"), il 75% degli alberi di teak si trova in Birmania. Alcune foreste sono caratterizzate da specie come il gurgun (\"Dipterocarpus tuberculatus\"). Nel 1988 in Thailandia \u00e8 stato bandito il disboscamento, rendendo il taglio delle specie a rischio illegale, il commercio thailandese (mondiale) del legname si \u00e8 quindi riverso nella Birmania, causando un forte danno alle foreste. \nThailandia.\nLa Thailandia, rispetto ad altri paesi dell'Indocina presenta una flora ridotta, sono stimate 10'000 specie di piante vascolari e si stima che le foreste ricoprano il 25% del paese. La flora \u00e8 molto influenzata da quella malese, il numero di specie endemiche di conseguenza non \u00e8 particolarmente alto. Le foreste pluviali si trovano soprattutto a sud, ma anche in alcune zone del nord. Tipi di foreste secche sono presenti nel resto del paese. Sotto i 1'000 m solitamente si trovano foreste di dipterocarpi mentre sopra i 1'000m si trovano foreste montane. In Thailandia si trovano numerose specie di bamb\u00f9, alberi da frutto e un enorme variet\u00e0 di orchidee (circa 1'300 specie di orchidee selvatiche). Une delle piante pi\u00f9 particolari della foresta pluviale \u00e8 la Rafflesia (in tutta l'Indocina presente solo in Thailandia). Molte zone del paese, soprattutto nel centro, sono diventate zone di agricoltura estensiva. Le foreste di mangrovie sono confinate nelle aree costiere del sud.\nVietnam.\nIl Vietnam viene considerato come uno dei paesi con la flora pi\u00f9 diversificata al mondo. Essa \u00e8 stata stimata essere di circa 12'000 specie di piante vascolari, di cui 9'628 registrate, e circa 1'000 specie endemiche. Le foreste pluviali sono presenti nelle regioni di montagna, dove sono presenti molte specie di rododendri, bamb\u00f9 e orchidee. Le foreste secche si trovano nella regione centrale, in alcune di queste zone dominano specie della famiglia Clusiaceae. Le mangrovie sono presenti a chiazze nelle aree costiere e lungo i delta dei fiumi. \nIn passato il paese era ricoperto da rigogliose foreste, ma queste hanno subito una notevole perdita nella loro biodiversit\u00e0. I motivi di questo cambiamento, soprattutto negli ultimi decenni, \u00e8 stato causato da uno sfruttamento massiccio delle foreste, dal disboscamento illegale, dalla perdita degli habitat causato dalla pressione antropologica, e anche dalla guerra del Vietnam. Queste zone risentono ancora dei danni causati dalle truppe americane durante la guerra ventennale del Vietnam nella quale sono stati utilizzati potenti erbicidi. Sia la flora e che la fauna del Vietnam rimangono tuttavia molto ricche, tra il 1997 e il 2007 sono state scoperte circa 1'000 nuove specie tra piante e animali.\nCambogia.\nDei paesi del sud-est asiatico la Cambogia \u00e8 uno di quelli che presenta maggiore biodiversit\u00e0.\nAnimali come per esempio gli elefanti, le tigri e i coccodrilli (a rischio in altre zone) sono ancora numerosi in questo paese.\nLaos.\nIl fiume Mekong attraversa tutto il paese, permettendo l'esistenza di molte foreste pluviali e secche, la maggior parte di queste risultano a tutt'oggi ancora inesplorate.\nZone di interesse.\nEsistono alcune ecoregioni classificate dal WWF considerate come zone di interesse.\nFauna.\nLa fauna indocinese \u00e8 molto importante e ricca in biodiversit\u00e0, essa \u00e8 strettamente affine alle regioni circostanti (regione malese e regione indiana). La fauna del nord assume caratteristiche indiane, mentre quella a sud, caratteristiche malesi. Le foreste indocinesi sono dimora di grandi e piccoli mammiferi. Molti di questi animali sono endemici; come la tigre indocinese, il gibbone, etc. La ricchezza di biodiversit\u00e0 di questo regno \u00e8 superata solo dalle foreste amazzoniche. Ancora oggi vengono scoperte nuove specie (nelle foreste annamite sono stati avvistati il coniglio striato annamita (Nesolagus timminsi) o il saola (Pseudoryx nghetinhensis).\nTuttavia la maggior parte della fauna indocinese \u00e8 classificata a rischio di estinzione (solo in Thailandia sono 40 le specie di animali a rischio). Molti animali, soprattutto i grandi mammiferi sono concentrati nei parchi nazionali a causa della perdita degli habitat, del bracconaggio e altro. \nAlcuni animali col tempo sono stati addomesticati e usati come animali da lavoro, come il bufalo d'acqua (\"Bubalus bubalis\"), l'elefante (\"Elephas maximus\") o il pony birmano (\"Equus ferus caballus\").\nLe acque della regione sono dimora dei pesci tropicali e dei mammiferi marini. Inoltre \u00e8 anche une zona di migrazione di molti animali come lo squalo balena (\"Rhincodon typus\"). Molte specie di pesci gatto (Siluriformes) e della famiglia dei \"Cyprinidae\" sono endemici. Le specie acquatiche pi\u00f9 particolari si trovano nei grandi fiumi dove sono stati trovati dei \u201cpesci giganti\u201d, come il pangasio (\"Pangasianodon hypophthalmus\"), il barbo gigante (\"Catlocarpio siamensis\") e la pastinaca d'acqua dolce gigante (\"Himantura chaophraya\"). Dei mammiferi troviamo il dugongo (\"Dugong dugon\") e il delfino dell'Irrawaddy (\"Orcaella brevirostris\"). Purtroppo tutte queste specie sono a rischio a causa dell'inquinamento delle acque e della costruzione delle dighe nei grandi fiumi. \nSono presenti numerose specie di insetti (soprattutto farfalle), rettili e anfibi, molti dei quali endemici come il Coccodrillo siamese (\"Crocodylus siamemsis\"), il gecko o alcune rane. \nL'avifauna \u00e8 molto importante e diversificata, in Thailandia sono state censite circa 1000 specie tra specie residenti e migratorie. Inoltre questi paesi sono importanti perch\u00e9 fungono da rifugi temporanei o stop over per le specie di uccelli migratori (che seguono la rotta dalla Siberia al sud). Alcune famiglie endemiche sono Irenidae e Megalaimidae."}
{"id": "5242372", "revid": "799504", "url": "https://it.wikipedia.org/wiki?curid=5242372", "title": "Palazzo Brignole", "text": ""}
{"id": "5242374", "revid": "1494169", "url": "https://it.wikipedia.org/wiki?curid=5242374", "title": "Palazzo Grimaldi", "text": ""}
{"id": "5242377", "revid": "599013", "url": "https://it.wikipedia.org/wiki?curid=5242377", "title": "Branislav Ob\u017eera", "text": "Carriera.\nNazionale.\nHa collezionato 6 presenze con la maglia della propria Nazionale."}
{"id": "5242378", "revid": "38120", "url": "https://it.wikipedia.org/wiki?curid=5242378", "title": "Palazzo Grimaldi (Monaco)", "text": ""}
{"id": "5242379", "revid": "119898794", "url": "https://it.wikipedia.org/wiki?curid=5242379", "title": "Hang Cool Teddy Bear", "text": "Hang Cool Teddy Bear \u00e8 l'undicesimo album in studio del musicista hard rock statunitense Meat Loaf, pubblicato nel 2010.\nTracce.\nDisco 1 (Edizione standard)\nDisco 2: \"Casa de Carne Live Album\" (Edizione deluxe)"}
{"id": "5242380", "revid": "21880", "url": "https://it.wikipedia.org/wiki?curid=5242380", "title": "Societ\u00e0 Americana di Microbiologia", "text": ""}
{"id": "5242381", "revid": "1345938", "url": "https://it.wikipedia.org/wiki?curid=5242381", "title": "Phleng Chat", "text": "Phleng Chat (; letteralmente: \"Inno nazionale\") \u00e8 l'inno nazionale della Thailandia.\n\u00c8 stato adottato ufficialmente il 10 dicembre 1939, in sostituzione del vecchio inno \"Khun Wichitmatra\", usato dal 1932. La musica \u00e8 di Phra Jenduriyang, mentre il testo di Luang Saranupraphan."}
{"id": "5242382", "revid": "642594", "url": "https://it.wikipedia.org/wiki?curid=5242382", "title": "Palazzo Francesco Grimaldi", "text": ""}
{"id": "5242383", "revid": "1982", "url": "https://it.wikipedia.org/wiki?curid=5242383", "title": "Isola di Pasman", "text": ""}
{"id": "5242384", "revid": "729019", "url": "https://it.wikipedia.org/wiki?curid=5242384", "title": "2 cm Gebirgsflak 38", "text": "Il 2\u00a0cm Gebirgsflak 38 era un cannone automatico tedesco della seconda guerra mondiale, versione alleggerita del 2 cm FlaK 38, progettato per le truppe aviotrasportate e da montagna a doppio uso antiaereo e anticarro.\nDescrizione.\nFu realizzata in due versioni leggermente diverse, \"Gebirsflak 38\" per i Gebirgsj\u00e4ger e \"Gebirgsflak 38 mit Sonderausstattung\" (con dispositivi opzionali) per i Fallschirmj\u00e4ger.\nLa bocca da fuoco era pressoch\u00e9 la stessa, mentre l'affusto era pi\u00f9 piccolo e soprattutto pi\u00f9 leggero di oltre la met\u00e0 rispetto a quello del FlaK 38. L'arma era progettata per essere scomposta in 8 carichi pesanti meno di 40\u00a0kg per il someggio ed il trasporto aereo, ma diversamente da quello del FlaK 38, non era progettato per il traino meccanico ad alta velocit\u00e0. L'affusto era a due ruote, con brandeggio a 360\u00b0. Il cannoniere sedeva sull'affusto dietro al cannoncino, ruotando con esso, e faceva fuoco agendo su un pedale a destra dell'affusto. Elevazione e brandeggio erano comandate manualmente con due manovelle rispettivamente destra ed sinistra, a due velocit\u00e0. La vita utile delle canne era stimata tra 10.000 e 12.000 colpi.\nCome munizionamento era disponibile sia granate esplosive (\"Sprenggranaten\") da 0,30\u00a0kg che granate perforanti (\"Panzergranaten \") da 0,33\u00a0kg."}
{"id": "5242387", "revid": "119898837", "url": "https://it.wikipedia.org/wiki?curid=5242387", "title": "Hell in a Handbasket", "text": "Hell in a Handbasket \u00e8 il dodicesimo album in studio del musicista hard rock statunitense Meat Loaf, pubblicato nel 2011.\nTracce.\nVersione Europa/Nord America"}
{"id": "5242390", "revid": "767487", "url": "https://it.wikipedia.org/wiki?curid=5242390", "title": "Motorway", "text": "Motorway (\"Che sau\") \u00e8 un film del 2012 diretto da Pou-Soi Cheang.\nTrama.\nCheung (Shawn Yue), giovane della polizia stradale specializzato in inseguimenti, \u00e8 ossessionato dal catturare Jiang, rapinatore ed esperto pilota. Lo (Anthony Wong Chau-sang), collega e partner di lavoro di Cheung, con un passato incidente avvenuto nel 1995 per inseguire lo stesso Jiang, si convince ad aiutare il giovane collega."}
{"id": "5242393", "revid": "119898292", "url": "https://it.wikipedia.org/wiki?curid=5242393", "title": "Couldn't Have Said It Better", "text": "Couldn't Have Said It Better \u00e8 un album in studio del musicista hard rock statunitense Meat Loaf, pubblicato nel 2003."}
{"id": "5242394", "revid": "1272592", "url": "https://it.wikipedia.org/wiki?curid=5242394", "title": "Serrano", "text": ""}
{"id": "5242395", "revid": "287204", "url": "https://it.wikipedia.org/wiki?curid=5242395", "title": "A-League 2014-2015", "text": "Il campionato di A-League 2014-2015 \u00e8 stata la 10\u00aa edizione della A-League, la massima divisione del campionato australiano di calcio. \u00c8 iniziato il 10 ottobre 2014, la stagione regolare si \u00e8 conclusa il 26 aprile 2015, mentre la finale per l'assegnazione del titolo \u00e8 stata il 17 maggio 2015.\nIl campionato \u00e8 stato vinto per la decima volta nella sua storia dal Melbourne Victory, che nella finale ha sconfitto il Sydney FC.\nStagione.\nNovit\u00e0.\nIl 5 giugno 2014 \u00e8 stato comunicato ufficialmente che il Melbourne Heart \u00e8 stato rinominato Melbourne City.\nFormato.\nIl campionato si compone di due fase: la stagione regolare e la fase finale per l'assegnazione del titolo.\nNella stagione regolare le 10 squadre si affrontano tre volte con almeno una partita in casa e una in trasferta, per un totale di 27 giornate. al termine della stagione regolare le prime 6 classificate accedono alla fase finale e le prime due classificate accedono alla AFC Champions League 2016.\nNella fase finale le prime due classificate nella stagione regolare accedono direttamente alle semifinali. Nel primo turno in partita unica la terza classificata nella stagione regolare affronta la sesta, mentre la quarta affronta la quinta. Nelle semifinali la prima classificata affronta la vincente del primo turno col peggior piazzamento nella stagione regolare, mentre la seconda affronta quella col miglior piazzamento. Anche semifinali e finale si giocano in gara unica. La vincitrice della finale vince il campionato ed \u00e8 ammessa alla AFC Champions League 2016.\nAvvenimenti.\nIl 10 aprile 2015 la FFA ha squalificato il Perth Glory dal partecipare alla fase finale per l'assegnazione del titolo e retrocesso al settimo posto, poich\u00e9 il Perth Glory aveva violato la regolamentazione sulla \"salary cap\".\nStagione regolare.\nClassifica finale.\nLegenda:"}
{"id": "5242409", "revid": "767487", "url": "https://it.wikipedia.org/wiki?curid=5242409", "title": "Gerry Francis", "text": "Carriera.\nNazionale.\nConta 12 presenze con la maglia della propria Nazionale."}
{"id": "5242411", "revid": "400694", "url": "https://it.wikipedia.org/wiki?curid=5242411", "title": "Break It Up", "text": "Break It Up \u00e8 il quarto singolo estratto dall'album \"4\" dei Foreigner nel 1982. \nLa canzone presenta un sound maggiormente melodico, mischiato con gli elementi hard rock tradizionali del gruppo. \u00c8 stata scritta da Mick Jones ed ha raggiunto il 26\u00ba posto della Billboard Hot 100 negli Stati Uniti, dove l'album \"4\" era gi\u00e0 arrivato al numero uno nella classifica degli album, venendo alla fine certificato sei volte disco di platino.\nIl cantante metal norvegese J\u00f8rn Lande ha realizzato una cover della canzone per il suo primo album da solista, \"Starfire\" nel 2000."}
{"id": "5242417", "revid": "1494169", "url": "https://it.wikipedia.org/wiki?curid=5242417", "title": "Steves", "text": ""}
{"id": "5242419", "revid": "99722416", "url": "https://it.wikipedia.org/wiki?curid=5242419", "title": "Proiezione ortografica", "text": "La proiezione ortografica \u00e8 una proiezione cartografica orizzontale o azimutale, che raffigura un emisfero come appare dallo spazio. \nDa un punto di vista geometrico i segmenti che congiungono i punti della sfera alle loro proiezioni sono costituiti da segmenti di linea retta fra loro paralleli e perci\u00f2 il punto di proiezione \u00e8 all'infinito. Le forme e le aree sono deformate soprattutto ai bordi della carta, lontano dal punto di tangenza, mentre le distanze sono conservate su delle linee parallele.\nStoria.\nLa proiezione ortografica \u00e8 nota sin dall'Antichit\u00e0 ed il suo uso ben documentato. Ipparco di Nicea usava questa proiezione gi\u00e0 nel II secolo a.C.. Gli antichi Greci la chiamavano \"analemma\", dal nome di un trattato di Tolomeo.\nIntorno al 14 d.C. Vitruvio nel \"De Architectura\" utilizzava la proiezione ortografica per costruire meridiane e per calcolare la posizione del sole. Vitruvio sembra anche aver prospettato il nome \"ortografica\" (dal greco antico \"orthos\" (= \u201cretto, dritto\u201d) e graph\u0113 (= \u201cdisegno\u201d) per la proiezione. Tuttavia il termine \"analemma\", che indica una meridiana indicante latitudine e longitudine, fu normalmente usato fino a che Fran\u00e7ois d'Aguilon di Anversa propose il nome attuale nel 1613.\nLe pi\u00f9 antiche carte geografiche pervenute che usino questa proiezione sono dei planisferi realizzati mediante xilografia, come quello anonimimo del 1509, quelli di Johannes Sch\u00f6ner del 1533 e del 1551, e quello di Apiano del 1524. Una carta molto raffinata disegnata da Albrecht D\u00fcrer ed incisa da Johannes Stabius fu pubblicata nel 1515.\nFormule.\nLe equazioni trigonometriche per definire la proiezione ortografica che collega il punto della superficie sferica di longitudine \"\u03bb\" e di latitudine \"\u03a6\" al punto del piano di coordinate cartesiane (\"x, y\"), chiamati \"R\" il raggio della sfera, ed essendo (\"\u03bb\"0 , \"\u03c6\"0) le coordinate del centro e origine della proiezione, sono le seguenti:\nLe equazioni inverse, per ritrovare le coordinate (\"\u03bb, \u03a6\") di un punto sulla sfera, dati \"R, \u03bb\"0, \"\u03a6\"1, \"x\" e \"y\", saranno:\ndove\nProiezioni ortografiche di sviluppo.\nIn un'accezione ampia tutte le proiezioni con il punto di prospettiva all'infinito (e che perci\u00f2 proiettano linee parallele) possono essere considerate ortografiche, su qualunque superficie siano proiettate.\nUn tipico esempio di proiezione ortografica su di una superficie cilindrica \u00e8 la proiezione cilindrica equivalente di Lambert."}
{"id": "5242426", "revid": "119897286", "url": "https://it.wikipedia.org/wiki?curid=5242426", "title": "Blind Before I Stop", "text": "Blind Before I Stop \u00e8 un album in studio del musicista hard rock statunitense Meat Loaf, pubblicato nel 1986."}
{"id": "5242429", "revid": "400694", "url": "https://it.wikipedia.org/wiki?curid=5242429", "title": "Luanne", "text": "Luanne \u00e8 il quinto e ultimo singolo estratto dall'album \"4\" dei Foreigner nel 1982. \nLa canzone \u00e8 stata scritta da Lou Gramm e Mick Jones, e ha raggiunto solamente il 75\u00ba posto della Billboard Hot 100 negli Stati Uniti (poco, considerando il successo ottenuto dai precedenti singoli estratti dall'album) ma \u00e8 diventata un punto fermo nei concerti dal vivo tenuti dal gruppo negli anni seguenti."}
{"id": "5242430", "revid": "716642", "url": "https://it.wikipedia.org/wiki?curid=5242430", "title": "Frank Broome", "text": "Carriera.\nNazionale.\nHa collezionato 7 presenze con la maglia della propria nazionale."}
{"id": "5242433", "revid": "1494169", "url": "https://it.wikipedia.org/wiki?curid=5242433", "title": "Sinn F\u00e9in (disambigua)", "text": ""}
{"id": "5242437", "revid": "1632387", "url": "https://it.wikipedia.org/wiki?curid=5242437", "title": "Rigel (disambigua)", "text": ""}
{"id": "5242438", "revid": "599013", "url": "https://it.wikipedia.org/wiki?curid=5242438", "title": "Syd Bishop", "text": "Carriera.\nNazionale.\nHa collezionato 4 presenze con la maglia della nazionale inglese, nelle quali ha anche segnato un gol."}
{"id": "5242443", "revid": "599013", "url": "https://it.wikipedia.org/wiki?curid=5242443", "title": "Frank Bradshaw", "text": "Carriera.\nNazionale.\nNell'unica partita che gioc\u00f2 per la Nazionale inglese mise a segno una tripletta."}
{"id": "5242445", "revid": "120568887", "url": "https://it.wikipedia.org/wiki?curid=5242445", "title": "Marco Ricolfi", "text": "Marco Ricolfi \u00e8 professore ordinario di Diritto industriale presso il Dipartimento di Giurisprudenza dell'Universit\u00e0 degli Studi di Torino all'interno della quale ha ideato e fondato il Master in propriet\u00e0 intellettuale (che dirige dal 2000) co-organizzato da World Intellectual Property Organization (WIPO) e Universit\u00e0 di Torino. Nel 2007 il Prof. Ricolfi ha fatto parte del gruppo di esperti dell' \"High-Level Expert Group on the European Digital Libraries\" istituito dalla Commissione europea. \u00c8 inoltre cofondatore e condirettore del Centro Nexa su Internet e Societ\u00e0 del Dipartimento di Automatica e Informatica del Politecnico di Torino. Dal 2003 \u00e8 il coordinatore scientifico del gruppo di lavoro giuridico di Creative Commons Italia. \u00c8 noto per la sua attivit\u00e0 in materia di copyright e propriet\u00e0 intellettuale. \u00c8 autore di numerosi libri ed \u00e8 spesso citato da media nazionali e internazionali.\nBiografia.\nNato a Torino il 19 luglio 1952, si laurea nel 1974 in Diritto commerciale presso l'Universit\u00e0 degli Studi di Torino e consegue nel 1976 il Master of Laws presso l'Universit\u00e0 di Yale. Dal novembre 1995 insegna Diritto industriale presso il Dipartimento di Giurisprudenza dell'Universit\u00e0 degli Studi di Torino, e a partire dal 1997 insegna Diritto commerciale nella stessa universit\u00e0. Nel Novembre 2006 fonda, insieme a Juan Carlos De Martin, il Centro Nexa su Internet e Societ\u00e0, un centro di ricerca del Politecnico di Torino (Dipartimento di Automatica e Informatica) dedicato ai temi della societ\u00e0 dell'informazione."}
{"id": "5242453", "revid": "287204", "url": "https://it.wikipedia.org/wiki?curid=5242453", "title": "The Hurricane (film)", "text": ""}
{"id": "5242454", "revid": "247222", "url": "https://it.wikipedia.org/wiki?curid=5242454", "title": "Motivation Radio", "text": "Motivation Radio \u00e8 il terzo album in studio del musicista progressive rock Steve Hillage, registrato a Los Angeles nel luglio del 1977 e pubblicato dalla Virgin Records nel 1977.\nL'album.\nIl disco risente del declino che stava attraversando la musica progressive, eclissata dall'emergente punk rock. La stessa Virgin aveva dal maggio precedente messo sotto contratto i Sex Pistols. L'etereo misticismo tipico degli hippy che aveva caratterizzato la musica di Hillage fino ad allora, soprattutto quella dei Gong di cui era stato la chitarra solista, lascia il posto a una musica pi\u00f9 compatta caratterizzata da frequenti momenti funky. Rispetto ai due album precedenti, in cui erano presenti lunghe \"suite\" caratteristiche dei gruppi progressive, \"Motivation Radio\" \u00e8 composto da brani pi\u00f9 brevi pensati per essere trasmessi alla radio.\nL'album risente inoltre dell'influenza esercitata dal produttore Malcolm Cecil, che negli anni precedenti aveva prodotto quattro dischi di Stevie Wonder. In seguito, Hillage avrebbe affermato che l'apporto di Cecil gli fu utile per imparare il lavoro di produttore, nel quale si sarebbe cimentato con successo qualche anno pi\u00f9 tardi. L'album fu registrato in California presso i Record Plant Studios di Los Angeles nel Luglio 1977 e mixato presso i Westlake Audio di Hollywood. Sempre ai Westlake Audio fu registrata la chitarra glissando il giorno 7-7-'77, considerato di buon auspicio.\nTra gli strumenti utilizzati ci fu l'enorme sintetizzatore polifonico artigianale TONTO, acronimo di \"The Original New Timbral Orchestra\", progetto elettronico costruito e suonato dallo stesso Malcolm Cecil. Altri sintetizzatori e tastiere furono suonati da Miquette Giraudy, la compagna di Hillage, e dallo stesso Hillage. Proprio l'uso dei sintetizzatori ed il glissando alla chitarra garantisce continuit\u00e0 con lo space rock suonato nei dischi precedenti di Hillage e dei Gong, Di tutti gli altri strumenti utilizzati in tali dischi, rimangono solo il basso e la batteria.\n\"Motivation Radio\" entr\u00f2 nelle classifiche di vendita britanniche il 22 ottobre 1977 e vi rimase 5 settimane, arrivando al 28\u00ba posto. In Italia fu distribuito dalla Dischi Ricordi, ma non arriv\u00f2 nelle classifiche. In confronto ai precedenti \"Fish Rising\" ed \"L\", l'album ebbe un successo commerciale modesto e buona parte della stampa specializzata si rifiut\u00f2 di recensirlo giudicando la sua musica sorpassata dalle nuove tendenze di quel tempo.\nTracce.\nMusica composta e arrangiata da Steve Hillage, testi e Concept di Steve Hillage e Miquette Giraudy, tranne dove specificato.\nDati di Produzione.\nProdotto e mixato da Malcolm Cecil\nRegistrato presso i Record Plant, T.O.N.T.O. e Westlake Audio a Los Angeles (CA)"}
{"id": "5242455", "revid": "767487", "url": "https://it.wikipedia.org/wiki?curid=5242455", "title": "Billy Bradshaw", "text": "Carriera.\nGiocatore.\nClub.\nHa trascorso tutta la carriera nel Blackburn nella massima serie inglese.\nNazionale.\nHa collezionato 4 presenze con la maglia della propria Nazionale."}
{"id": "5242458", "revid": "287204", "url": "https://it.wikipedia.org/wiki?curid=5242458", "title": "Hurricane (singolo)", "text": ""}
{"id": "5242459", "revid": "287204", "url": "https://it.wikipedia.org/wiki?curid=5242459", "title": "Hurricane (film)", "text": ""}
{"id": "5242460", "revid": "287204", "url": "https://it.wikipedia.org/wiki?curid=5242460", "title": "Hurricane (Stati Uniti d'America)", "text": ""}
{"id": "5242461", "revid": "889336", "url": "https://it.wikipedia.org/wiki?curid=5242461", "title": "Geoff Bradford (calciatore)", "text": ""}
{"id": "5242466", "revid": "767487", "url": "https://it.wikipedia.org/wiki?curid=5242466", "title": "Clint Lowery", "text": "Carriera.\nNel 1989, insieme ad alcuni musicisti tra cui il chitarrista Troy McLawhorn, ha fondato un gruppo chiamato Still Rain.\nCon questo gruppo ha realizzato solo due dischi.\nVerso la met\u00e0 degli anni '90 si \u00e8 unito ai Sevendust, in cui \u00e8 chitarrista. Il primo album col gruppo (e il primo in assoluto del gruppo stesso) \u00e8 \"Sevendust\", pubblicato nel 1997.\nNel 2004 ha deciso di lasciare i Sevendust per far parte del progetto post-grunge Dark New Day. \nDi questo gruppo fa parte anche il fratello Corey Lowery. Il gruppo ha esordito nel giugno 2005 con \"Twelve Amen\".\nNel 2007 Clint Lowery \u00e8 diventato chitarrista live dei Korn per circa otto mesi.\nLowery \u00e8 ritornato nella \"line-up\" dei Sevendust nella primavera del 2008.\nNell'ottobre 2008 ha pubblicato a nome Hello Demons... Meet Skeletons l'EP \"Chills\". Altri tre EP con questo progetto parallelo sono stati pubblicati tra il 2011 e il 2013.\nNel 2012, insieme a Morgan Rose, ha dato vita al gruppo Call Me No One, che ha esordito nel giugno dello stesso anno con \"Last Parade\". Sempre nel 2012 ha collaborato con i Digital Summer nell'album \"Breaking Point\".\nDiscografia.\nSolista\ncon gli Still Rain\ncon i Sevendust\ncon i Dark New Day\n\"con i Hello Demons..meet skeletons\"'\ncon i Call Me No One"}
{"id": "5242469", "revid": "767487", "url": "https://it.wikipedia.org/wiki?curid=5242469", "title": "The Winner (film 1915)", "text": "The Winner \u00e8 un cortometraggio muto del 1915 diretto da Charles Calvert.\nTrama.\nUna ragazza promette che sposer\u00e0 il pugile che perder\u00e0 un incontro di boxe.\nProduzione.\nIl film fu prodotto dalla Cricks.\nDistribuzione.\nDistribuito dalla Davison Film Sales Agency (DFSA), il film - un cortometraggio in una bobina - usc\u00ec nelle sale cinematografiche britanniche nel dicembre 1915."}
{"id": "5242470", "revid": "767487", "url": "https://it.wikipedia.org/wiki?curid=5242470", "title": "The Lost Chord (film 1917)", "text": "The Lost Chord \u00e8 un film muto del 1917 diretto da Wilfred Noy.\nTrama.\nUn musicista ama una donna sposata. Lei si chiude in convento, diventando una suora. Anni dopo, l'uomo si innamorer\u00e0 della figlia della sua antica fiamma che, nel frattempo, \u00e8 morta.\nProduzione.\nIl film fu prodotto dalla Clarendon.\nDistribuzione.\nDistribuito dalla Clarendon, il film usc\u00ec nelle sale cinematografiche britanniche nel gennaio 1917.\nNe venne fatto un remake, \"The Lost Chord\" del 1933, diretto da Maurice Elvey."}
{"id": "5242471", "revid": "125077419", "url": "https://it.wikipedia.org/wiki?curid=5242471", "title": "Societ\u00e0 Italiana di Selvicoltura ed Ecologia Forestale", "text": "La Societ\u00e0 Italiana di Selvicoltura ed Ecologia Forestale (SISEF), fondata nel 1995, \u00e8 una associazione culturale senza fini di lucro avente lo scopo di promuovere la diffusione della cultura scientifica forestale a livello italiano e a livello internazionale. SISEF ha sede presso il Dipartimento per l'Innovazione nei sistemi Biologici, Agroalimentari e Forestali dell'Universit\u00e0 degli Studi della Tuscia (Viterbo).\nSISEF \u00e8 accreditata come societ\u00e0 scientifica presso l'Agenzia nazionale di valutazione del sistema universitario e della ricerca (ANVUR) e fa parte dell'Associazione Italiana delle Societ\u00e0 Scientifiche Agrarie (AISSA). \nFinalit\u00e0.\nLa SISEF si propone di incoraggiare e favorire:\nOrgani.\nGli organi istituzionali della Societ\u00e0, come riportato all'art. 3 dello Statuto, sono: \"Assemblea; Consiglio; Presidente; Segretario; Collegio dei Revisori Contabili.\"\nL\u2019Assemblea \u00e8 l\u2019organo deliberante ed \u00e8 costituita da tutti i Soci che sono in regola con il pagamento della quota annuale e dai Soci benemeriti. L\u2019Assemblea si occupa di approvare il bilancio annuale consuntivo e preventivo ed elegge, a scrutinio segreto con maggioranza semplice, tra i Soci iscritti almeno da un anno, gli organi istituzionali: Presidente, Segretario, Consiglieri, Revisori dei Conti. Normalmente gli organi dell\u2019Associazione vengono eletti durante il Congresso nazionale, che si tiene con cadenza biennale.\nIl Consiglio direttivo dura in carica due anni ed \u00e8 costituito dal Presidente, dal Segretario e da cinque Consiglieri. Del Consiglio fa parte di diritto il Presidente uscente, denominato \"Past-President\", senza diritto di voto. I membri del Consiglio direttivo possono essere rieletti per non pi\u00f9 di due mandati consecutivi.\nPresidenza.\nIl Presidente \u00e8 il legale rappresentante della societ\u00e0 e vigila sull\u2019osservanza dello Statuto e del Regolamento. Il Presidente e il Segretario attuano le deliberazioni del Consiglio e concordano le decisioni in merito alle attivit\u00e0 della societ\u00e0. Dal 2020 \u00e8 presidente Renzo Motta, docente dell'Universit\u00e0 degli Studi di Torino.\nGruppi di Lavoro.\nSISEF coordina la formazione di Gruppi di Lavoro formatisi in modo spontaneo tra i soci e/o simpatizzanti che lavorano su tematiche specifiche del mondo forestale, al fine di incoraggiare l'integrazione delle ricerche tra i ricercatori, i cultori e i rappresentanti degli Enti territoriali in modo tale da facilitare la collaborazione scientifica e tecnica in campo ecologico e selvicolturale sia a livello italiano che internazionale.\nLe riviste.\nSISEF cura la pubblicazione di due riviste scientifiche on-line, una in lingua inglese e una in italiano."}
{"id": "5242475", "revid": "767487", "url": "https://it.wikipedia.org/wiki?curid=5242475", "title": "Jaime Arrascaita", "text": "Carriera.\nNazionale.\nHa esordito in Nazionale nel 2013."}
{"id": "5242476", "revid": "1982", "url": "https://it.wikipedia.org/wiki?curid=5242476", "title": "Canale di Farasina", "text": ""}
{"id": "5242479", "revid": "1494169", "url": "https://it.wikipedia.org/wiki?curid=5242479", "title": "Animosity", "text": ""}
{"id": "5242483", "revid": "767487", "url": "https://it.wikipedia.org/wiki?curid=5242483", "title": "Cousin Ebenezer", "text": "Cousin Ebenezer \u00e8 un cortometraggio muto del 1920 diretto da W.P. Kellino.\nFa parte della serie di comiche \"Will o' Wisp Comedies\" prodotte dalla Gaumont British Picture Corporation. Il film - in una bobina - fu interpretato dalla coppia di attori formata da Cyril Smith e Nita Russell.\nProduzione.\nIl film fu prodotto dalla Will o' Wisp Comedies (Gaumont British Picture Corporation)\nDistribuzione.\nDistribuito dalla Gaumont British Distributors, il film - un cortometraggio in una bobina - usc\u00ec nelle sale cinematografiche britanniche nel marzo 1920."}
{"id": "5242484", "revid": "1983214", "url": "https://it.wikipedia.org/wiki?curid=5242484", "title": "Confraternita di Santa Lucia vergine e martire", "text": "La Confraternita di Santa Lucia vergine e martire \u00e8 un'antica confraternita di Pietra Ligure.\nStoria.\nL'8 maggio 1633, 25 appartenenti alla nobilt\u00e0 cittadina di Pietra Ligure si riunirono nell'oratorio campestre di Santa Caterina vergine e martire al Cimitero per istituire una Confraternita della Morte i cui confratelli avessero per scopo il seppellimento dei cadaveri trovati abbandonati.\nIl 14 maggio successivo monsignor Francesco Costa vescovo di Albenga invi\u00f2 la richiesta di aggregazione all'Arciconfraternita di Santa Maria dell'Orazione e Morte in Roma, che fu ottenuta il 28 ottobre dello stesso anno. \nIl 13 ottobre 1633 il Parlamento cittadino don\u00f2 il sito a monte del preesistente Oratorio dei Disciplinanti (bianchi) per costruirvi il nuovo Oratorio ed il 21 ottobre dello stesso anno 1633 il vescovo di Albenga concesse il permesso per la costruzione.\nIl 4 dicembre 1634 il prevosto monsignor Lazaro Bonosio ottenne di benedire il nuovo oratorio in occasione della festa di Santa Lucia il 13 dicembre.\nL'oratorio poco distante dalla cappella di Santa Caterina al cimitero era costruito in adiacenza a monte dell'Oratorio dei Disciplinanti, misurava internamente mt. 13 x 6, a levante era addossato a un'antica torre delle mura il cui piano terreno serviva da sacrestia e il primo piano per coro dei confratelli.\nL'interno ad unica navata aveva 2 altari laterali, a monte dedicato alle Sante Lucia e Caterina vergini e martiri attribuito a Orlando De Ferrari (1590-1645) e a mare dedicato ai Santi Anna, Libera e Liborio eretto nel 1720 da Carlo Basadonne.\nNel 1729 l'oratorio viene ingrandito nella parte absidale e nel 1750 ricostruito l'altare maggiore e nel corso dei lavori (2 novembre) il pittore milanese Giovanni Prevosto cadde dal ponteggio, morendo dopo alcuni giorni.\nNel 1656 i confratelli ottennero l'erezione canonica al vescovo di Albenga monsignor De Marini.\nDal novembre del 1796 questo oratorio, come tutti gli edifici religiosi e i conventi furono occupati dalle truppe francesi che li rovinano e bruciano gli arredi. \nNel 1809 la Confraternita della Morte fu autorizzata a occupare la chiesa della Santissima Annunziata lasciata libera dai religiosi licenziati dalla Repubblica Democratica Ligure dal 1798.\nNella chiesa dell'Annunziata furono trasferiti gli altari di Santa Lucia e dei Santi Anna, Libera e Liborio, lo stendardo e il crocefisso processionale attribuito a Francesco Agnesi detto il Corsetto, la tela di San Domenico gi\u00e0 nell'Annunziata fu donata all'antica parrocchiale dei Disciplinanti.\nNegli anni 30 del XX secolo si registrano le ultime iscrizioni alla Confraternita.\nSul finire del XX secolo un gruppo di fedeli ha riattivato la presenza del gruppo alle processioni del Venerd\u00ec Santo e dal 2013 sono iniziate le pratiche per la rivitalizzazione della Confraternita. \nIn data 8 dicembre 2015 si \u00e8 svolta la cerimonia della vestizione dei primi 15 confratelli che hanno rivitalizzato l'antica confraternita che ha ripreso il titolo di Confraternita di Orazione e Morte sotto il titolo di Santa Lucia.\nLa divisa indossata dai confratelli \u00e8 costituita dalla cappa nera cinta da cordone nero con la corona del rosario, lo scudo ovale sulla parte sinistra della cappa e il cappuccio nero che viene indossato nelle processioni e funzioni penitenziali.\nLe tele degli altari si trovano nell'Oratorio della Santissima Annunziata."}
{"id": "5242486", "revid": "767487", "url": "https://it.wikipedia.org/wiki?curid=5242486", "title": "Sweep (film 1920)", "text": "Sweep \u00e8 un cortometraggio muto del 1920 diretto da W.P. Kellino.\nProduzione.\nIl film fu prodotto dalla Will o' Wisp Comedies (Gaumont British Picture Corporation).\nDistribuzione.\nDistribuito dalla Gaumont British Distributors, il film - un cortometraggio in una bobina - usc\u00ec nelle sale cinematografiche britanniche nel marzo 1920."}
{"id": "5242487", "revid": "122909829", "url": "https://it.wikipedia.org/wiki?curid=5242487", "title": "Diego Bejarano", "text": "Carriera.\nClub.\nBejarano inizi\u00f2 la sua carriera nel 2009, giocando per il club boliviano del . Nel 2012 si trasfer\u00ec in prestito al , per poi tornare al The Strongest nel 2013. Nel 2014 and\u00f2 al , per poi tornare due anni dopo al The Strongest.\nNazionale.\nHa esordito in Nazionale nel 2012.\nViene convocato per la Copa Am\u00e9rica Centenario negli Stati Uniti."}
{"id": "5242488", "revid": "62748", "url": "https://it.wikipedia.org/wiki?curid=5242488", "title": "\u00c6\u00f0elwealh", "text": ""}
{"id": "5242489", "revid": "889336", "url": "https://it.wikipedia.org/wiki?curid=5242489", "title": "Diego Bejarano Iba\u00f1ez", "text": ""}
{"id": "5242490", "revid": "686936", "url": "https://it.wikipedia.org/wiki?curid=5242490", "title": "Dallas Cowboys 1979", "text": "La stagione dei Dallas Cowboys \u00e8 stata la 20\u00aa della franchigia nella National Football League. La squadra vinse la propria division ma venne subito eliminata a sorpresa nella prima gara di playoff dai Los Angeles Rams. Fu l'ultima stagione da professionista del quarterback Roger Staubach."}
{"id": "5242494", "revid": "486946", "url": "https://it.wikipedia.org/wiki?curid=5242494", "title": "\u00c6thelwalh del Sussex", "text": ""}
{"id": "5242495", "revid": "1776051", "url": "https://it.wikipedia.org/wiki?curid=5242495", "title": "Animosity (Sevendust)", "text": "Animosity \u00e8 il terzo album in studio del gruppo musicale alternative metal statunitense Sevendust, pubblicato nel 2001."}
{"id": "5242496", "revid": "584834", "url": "https://it.wikipedia.org/wiki?curid=5242496", "title": "Lago di Laurana", "text": ""}
{"id": "5242502", "revid": "345405", "url": "https://it.wikipedia.org/wiki?curid=5242502", "title": "Ealdormandom", "text": ""}
{"id": "5242503", "revid": "889336", "url": "https://it.wikipedia.org/wiki?curid=5242503", "title": "V\u00edctor Yoshimar Yot\u00fan", "text": ""}
{"id": "5242517", "revid": "767487", "url": "https://it.wikipedia.org/wiki?curid=5242517", "title": "Run! Run!", "text": "Run! Run! \u00e8 un cortometraggio muto del 1920 diretto da W.P. Kellino. Fa parte della serie di comiche \"Will o' Wisp Comedies\" prodotte dalla Gaumont British Picture Corporation. Il film - in una bobina - fu interpretato dalla coppia di attori formata da Cyril Smith e Nita Russell.\nProduzione.\nIl film fu prodotto dalla Gaumont British Picture Corporation.\nDistribuzione.\nDistribuito dalla Gaumont British Distributors, il film - un cortometraggio in una bobina - usc\u00ec nelle sale cinematografiche britanniche nel marzo 1920."}
{"id": "5242519", "revid": "1776051", "url": "https://it.wikipedia.org/wiki?curid=5242519", "title": "Next (Sevendust)", "text": "Next \u00e8 il quinto album in studio del gruppo musicale alternative metal statunitense Sevendust, pubblicato nel 2005."}
{"id": "5242523", "revid": "1776051", "url": "https://it.wikipedia.org/wiki?curid=5242523", "title": "Alpha (Sevendust)", "text": "Alpha \u00e8 il sesto album in studio del gruppo musicale alternative metal statunitense Sevendust, pubblicato nel 2007."}
{"id": "5242524", "revid": "889336", "url": "https://it.wikipedia.org/wiki?curid=5242524", "title": "R\u00f3mulo Otero", "text": "Biografia.\n\u00c8 figlio di R\u00f3mulo Otero C\u00f3rdoba, defunto calciatore colombiano, che milit\u00f2 nel calcio venezuelano tra la fine degli anni '80 e l'inizio degli anni '90.\nCarriera.\nClub.\nProveniente dalle giovanili del club, dal 2010 al 2015 gioca con il Caracas F\u00fatbol Club con 96 presenze e 18 gol in campionato, vincendo anche una Coppa del Venezuela nel 2013.\nNella stagione 2015-16 gioca per il Club Deportivo Huachipato in Cile giocando 21 partite e mettendo a referto 8 gol.\nNel 2016 passa all'Atl\u00e9tico Mineiro nel Campionato brasiliano di calcio.\nNazionale.\nHa esordito in Nazionale nel 2013.\nViene convocato per la Copa Am\u00e9rica Centenario negli Stati Uniti.\nPalmar\u00e8s.\nCoppa del Venezuela:"}
{"id": "5242525", "revid": "486946", "url": "https://it.wikipedia.org/wiki?curid=5242525", "title": "Elaine (leggenda)", "text": ""}
{"id": "5242529", "revid": "599013", "url": "https://it.wikipedia.org/wiki?curid=5242529", "title": "The Tale of a Shirt", "text": ""}
{"id": "5242533", "revid": "2091899", "url": "https://it.wikipedia.org/wiki?curid=5242533", "title": "Elaine la Giovane", "text": "Elaine la Giovane appare nelle leggende arturiane come figlia di re Nentres e di Elaine di Garlot, a sua volta figlia di Gorlois, duca di Cornovaglia, e di Igraine, quindi sorellastra di re Art\u00f9. In alcune versioni delle storie arturiane si innamora di Sir Percival. In altre versioni delle leggende viene presentata come figlia di re Lot del Lothian."}
{"id": "5242534", "revid": "107743377", "url": "https://it.wikipedia.org/wiki?curid=5242534", "title": "Rock 'n' Roller Coaster Starring Aerosmith", "text": "La Rock 'n' Roller Coaster Starring Aerosmith (spesso indicata semplicemente Rock 'n' Roller Coaster) \u00e8 un'attrazione della Disney che prevede una corsa sulle montagne russe al chiuso e situata presso i parchi Disney's Hollywood Studios (Walt Disney World Resort) e Walt Disney Studios (Disneyland Paris).\nLa prima versione dell'attrazione \u00e8 stata inaugurata il 29 luglio 1999 ai Disney's Hollywood Studios in Florida e si trova alla fine della Sunset Boulevard, vicino alla Tower of Terror. La seconda versione \u00e8 stata inaugurata il 16 marzo 2002 ed \u00e8 stata chiusa definitivamente il 1 settembre 2019 ai Walt Disney Studios a Parigi. Durante il periodo di attivit\u00e0 fu la montagna russa pi\u00f9 veloce dell'intera Francia.\nLa montagna russa accelera da 0 a 57 miglia all'ora in 2.8 secondi (facendone la seconda attrazione pi\u00f9 veloce del Walt Disney World Resort, dietro solo la Test Track, e la pi\u00f9 veloce in assoluto di Disneyland Paris).\nColonna sonora.\nLa montagna russa consiste in una corsa velocissima all'interno di una stanza buia, durante la quale si viene accompagnati dalla musica degli Aerosmith. Il gruppo stesso ha lavorato con gli ideatori dell'attrazione per selezionare le canzoni da utilizzare. Ogni vagone della montagna russa presenta brani differenti degli Aerosmith.\nLe canzoni inserite per ogni corsa contengono alcune nuove parti del testo scritte appositamente per l'attrazione (ad esempio, \"Love in an Elevator\" viene cambiato in \"Love in a roller coaster\")."}
{"id": "5242540", "revid": "1568601", "url": "https://it.wikipedia.org/wiki?curid=5242540", "title": "Terai", "text": "Il Terai (in nepalese \"tar\u0101\u012b\", \u0924\u0930\u093e\u0908), \u00e8 la porzione nepalese della pianura indo-gangetica che si estende anche a ricoprire parte dell'India del Nord.\nLa regione \u00e8 costellata di praterie paludose, di savane e di foreste tropicali. La sua altitudine \u00e8 compresa tra 60 e 300 metri. Il clima del Terai \u00e8 subtropicale. Costituisce il granaio del paese ed \u00e8 inoltre un attivo centro industriale e finanziario.\nLa regione \u00e8 abitata principalmente da gruppi etnici che costituiscono quasi la met\u00e0 della popolazione del paese, culturalmente e linguisticamente pi\u00f9 vicini alle etnie indiane che agli abitanti delle colline e delle montagne del nord del Nepal.\nQuesta regione ospita il parco nazionale di Chitwan e il parco nazionale di Bardia."}
{"id": "5242542", "revid": "95667535", "url": "https://it.wikipedia.org/wiki?curid=5242542", "title": "Time Travelers &amp; Bonfires", "text": "Time Travelers &amp; Bonfires \u00e8 un album in studio acustico del gruppo musicale alternative metal statunitense Sevendust, pubblicato nel 2014. Il disco contiene materiale gi\u00e0 pubblicato riarrangiato in chiave acustica e sei nuove canzoni."}
{"id": "5242543", "revid": "1573940", "url": "https://it.wikipedia.org/wiki?curid=5242543", "title": "Malpulutta kretseri", "text": "Malpulutta kretseri , unico esponente del genere \"Malpulutta\", \u00e8 un pesce d'acqua dolce appartenente alla famiglia Osphronemidae, sottofamiglia Macropodusinae, conosciuto globalmente come \"Gurami maculato\".\nDistribuzione e habitat.\n\"M. kretseri\" \u00e8 endemica delle acque dolci dello Sri Lanka sudoccidentale, dove vive in piccoli ruscelli nella foresta, ricchi di vegetazione. Predilige l'area di fondo.\nDescrizione.\nIl corpo \u00e8 piccolo e allungato, cilindriforme, con piccola bocca rivolta verso l'alto e gli occhi grandi. Il maschio presenta una lunga pinna dorsale, dalla punta filiforme e allungata, cos\u00ec come l'anale che \u00e8 opposta e simmetrica alla prima. La caudale \u00e8 a lancia, allungata e con vertice filamentoso. Le pinne ventrali sono corte e arrotondate, con il primo raggio allungato, mentre le pettorali sono tondeggianti e ampie. La livrea prevede un colore di fondo beige-rosato, con dorso olivastro e ventre rosa chiaro: una linea orizzontale bruna attraversa l'occhio mentre punti e linee bruno scuro compaiono sui fianchi. Le pinne sono punteggiate regolarmente di nero e di azzurro dai riflessi metallici tanto da formare un reticolo, mentre i bordi sono grigioazzurri orlati di azzurro chiaro. Le ventrali sono azzurro vivo. La femmina presenta pinne pi\u00f9 corte e colori simili, ma pi\u00f9 smorti, con pinne tendenti all'azzurro trasparente, puntinate di scuro. \nRaggiunge una lunghezza massima di 4 cm.\nRiproduzione.\nIl maschio di \"M. kretseri\" costruisce un nido di bolle in un anfratto roccioso o sotto una foglia di pianta acquatica e spinge una femmina pronta a deporre sotto al nido. Segue il cosiddetto \"abbraccio\" tra i due riproduttori, tipico degli Osfronemidi, dove vengono emessi uova e spermatozoi. A quel punto la coppia cade lentamente sul fondo, e la femmina procede a raccogliere le uova fecondate (cadute anch'esse) e ad inserirle nel nido di bolle. Il tutto viene ripetuto per alcune ore, fino a raggiungere il numero di 100-200 uova. Il maschio provvede quindi a curare uova e avannotti, fino alla loro indipendenza natatoria.\nAlimentazione.\nQuesta specie si nutre di larve di insetti, avannotti, piccoli invertebrati.\nAcquariofilia.\nNon molto diffuso in commercio, \u00e8 tuttavia allevato da appassionati."}
{"id": "5242544", "revid": "287204", "url": "https://it.wikipedia.org/wiki?curid=5242544", "title": "Hasan (nome)", "text": "Origine e diffusione.\n\u00c8 basato sul verbo arabo \u062d\u0633\u0646 (\"hasuna\", \"essere bello\", \"essere buono\"), e vuol dire \"bello\", \"attraente\"; per significato \u00e8 quindi analogo ai nomi Alano e Bello.\nVenne portato da Husayn, figlio di Ali e nipote di Maometto, che \u00e8 considerato un martire dai musulmani Sciiti.\nViene talvolta traslitterato come \"Hassan\", portando a confonderlo con un nome distinto, \u062d\u0633\u0651\u0627\u0646 (\"Hassan\").\nOnomastico.\nIl nome \u00e8 adespota, cio\u00e8 non \u00e8 portato da alcun santo. L'onomastico quindi si festeggia il giorno di Ognissanti, che \u00e8 il 1\u00ba novembre."}
{"id": "5242547", "revid": "46291", "url": "https://it.wikipedia.org/wiki?curid=5242547", "title": "Calyceraceae", "text": "Calyceraceae \u00e8 una famiglia di piante angiosperme eudicotiledoni appartenenti all'ordine delle Asterales.\nEtimologia.\nIl nome della famiglia deriva dal suo genere pi\u00f9 importante (\"Calycera\") la cui etimologia deriva da una parola greca: \"kalyx\" (= calice). Il nome scientifico di questa famiglia \u00e8 stato proposto inizialmente dal botanico francese Louis Claude Marie Richard (1754-1821), perfezionato successivamente dal botanico britannico Robert Brown (1773-1858) nella pubblicazione \"M\u00e9moires du Museum d'Histoire Naturelle. Paris - 6: 74. 1820\" del 1820.\nDescrizione.\nLe specie di questa famiglia sono delle erbe perenni o raramente a ciclo biologico annuale; occasionalmente sono suffrutescenti o sublegnose; spesso sono poco ramose o con brevi fiori scaposi e in genere sono glabre. Queste piante contengono tannini, composti fenolici semplici, acido caffeico, acido cumarico, saponine triterpeniche e acido ellagico.\nLa disposizione delle foglie lungo il caule \u00e8 alternata, spesso formano delle rosette basali. In alcuni casi la consistenza delle foglie \u00e8 carnosa. Le foglie sono prive di stipole, sono sessili oppure sono provviste di un piccolo stretto picciolo; la lamina normalmente \u00e8 intera oppure (meno spesso) lobata; i margini sono lineari, oppure sinuati, dentati o seghettati. In alcuni casi i margini delle foglie sono revoluti.\nLe infiorescenze (costituite da unit\u00e0 cimose) sono formate da capolini sottesi da un involucro di brattee (infiorescenze bratteate) pi\u00f9 o meno unite, disposte su 1 o 2 serie, a forma da triangolare a lanceolata. Il ricettacolo (il contenitore dei fiori veri e propri posto all'interno dell'involucro) ha una forma piatta o conica; pu\u00f2 diventare legnoso verso la fine della fioritura. Spesso il ricettacolo \u00e8 provvisto da una serie di brattee (o pagliette) a protezione della base dei fiori, di consistenza erbacea o membranosa con forme da subulate a ovate o lanceolate; le brattee sono normalmente libere, ma possono essere anche connate. La fioritura \u00e8 centrifuga (i fiori centrali raggiungono per primi la maturit\u00e0).\nI fiori (da pochi a molti - pi\u00f9 di 100) sono ermafroditi (anche omogami), raramente sono funzionalmente maschili (in piante andro-monoiche), sono epiginei e actinomorfi, talvolta sono zigomorfi.\nFormula fiorale: * K (5), [C (5), A (5)], G (2) (infero), achenio\nIl calice \u00e8 formato da 5 (oppure 4 o 6) sepali fogliacei o piccoli denti membranosi o ialini saldati in un tubo angoloso. Il calice \u00e8 adnato all'ovario.\nLa corolla \u00e8 simpetala (i petali sono saldati insieme), pentamera (o qualche volta tetramera, solo occasionalmente \u00e8 esamera in alcuni fiori). La forma \u00e8 cilindrica o simile ad uno stretto imbuto. La corolla termina con 5 (o 4) corti lobi. Il colore \u00e8 bianco o verdastro.\nL'androceo \u00e8 formato da 5 (o 4 o 6) stami chiusi nella corolla o sporgenti. Sono nello stesso numero dei lobi della corolla ma posizionati in modo alterno e sono inseriti a vari livelli della corolla (fino a met\u00e0 tubo corollino). I filamenti sono uniti per la gran parte della loro lunghezza; talvolta all'apice sono liberi. Le antere sono connate (almeno alla base), ma in genere sono libere, sono tetrasporangiate, introrse; sono biloculari e si aprono per fessure longitudinali; sono senza appendici, talvolta la base \u00e8 sagittata. Le ghiandole nettarie si trovano alla base dei filamenti.\nIl gineceo (integrato nell'asse fiorale) \u00e8 formato da due carpelli con ovario uniloculare infero. L'ovulo (solo uno) \u00e8 anantropo e pendulo. Lo stilo \u00e8 unico sporge dalla corolla; ha una forma cilindrica e snella: Lo stigma (uno solo anche questo) \u00e8 capitato, papilloso con due (o tre) fasci vascolari.\nIl frutto \u00e8 un achenio, spesso \u00e8 coronato dal calice con lobi appena lignificati; spesso il calice \u00e8 accrescente. Spesso gli acheni sono connati fra di loro. La forma dell'achenio \u00e8 cilindrica o prismatica, pi\u00f9 o meno provvista di coste. Ogni achenio contiene un solo seme solitario e pendulo. I semi hanno l'endosperma ben sviluppato; l'embrione \u00e8 diritto.\nRiproduzione.\nLa riproduzione \u00e8 tramite impollinazione.\nDistribuzione e habitat.\nLa famiglia \u00e8 endemica del Sud America. Una specie si trova nelle Isole Falkland. L'habitat pi\u00f9 tipico sono le zone aride ad alte altitudini.\nSistematica.\nQuesta famiglia \u00e8 descritta all'interno dell'ordine delle Asterales (lo stesso ordine delle Compositae, la famiglia pi\u00f9 numerosa di specie botaniche) che comprende una dozzina di famiglie e circa 25.000 specie, le cui piante sono caratterizzate dal contenere sostanze di riserva come l'oligosaccaride inulina e dall'impollinazione con meccanismo \"a pistone\".\nFilogenesi.\nPrima degli ultimi studi, questa famiglia (vedi Sistema Cronquist) era descritta all'interno dell'ordine Calycerales. Attualmente il gruppo di ricercatori del APG hanno inserito la famiglia nell'ordine Asterales in posizione \u201cgruppo fratello\u201d della famiglia Asteraceae. Quest'ultima posizione \u00e8 supportata sia da caratteristiche di tipo chimico (entrambe le famiglie possiedono alcuni composti chimici specifici) che da analisi combinate (morfologiche e del DNA) di tipo cladistico. Si stima che queste due famiglie si siano divise da 45 a 54 milioni di anni fa; altre ricerche indicano a 51 milioni di anni la divergenza dei due generi pi\u00f9 importanti (\"Acicarpha\" e \"Boopsis\"). \u00c8 probabile che l'areale d'origine delle due famiglie sia il Sud America. Sia la famiglia Asteraceae che Calyceraceae (insieme ad altre due famiglie: Goodeniaceae e Menyanthaceae) appartengono ad un clade ben definito (vedi cladogramma a lato) i cui caratteri principali, tra gli altri, sono: portamento soprattutto erbaceo, presenza di acido caffeico, fasci vascolari del fusto separati, elementi vessilliferi, infiorescenze con fiori terminali, calice connato, stami adnati alla corolla e ovario bicarpellare.\nI caratteri che maggiormente distinguono questa famiglia dalle altre dello stesso ordine sono:\nI generi della famiglia sono suddivisi in base alla morfologia della fruttificazione del capolino: gli acheni sono tutti liberi fra di loro come nei generi \"Boopis\" e \"Calycera\", oppure in parte liberi (quelli centrali) e in parte connati (quelli periferici) come nel genere \"Acicarpha\".\nIl numero cromosomico delle specie di questa famiglia \u00e8 compreso nei seguenti valori: 2n = 16, 24, 26, 36, 40, 42, 44.\nGeneri della famiglia.\nLa famiglia si compone di 6 generi e 52 specie:\nChiave per i generi.\nPer meglio comprendere ed individuare i vari generi della famiglia l'elenco seguente utilizza in parte il sistema delle chiavi analitiche (sono indicati solamente i generi pi\u00f9 importanti):\nSinonimi.\nL'entit\u00e0 di questa voce ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nFamiglie simili.\nPrincipali differenze rispetto alla famiglia pi\u00f9 vicina (Asteraceae):"}
{"id": "5242548", "revid": "1155", "url": "https://it.wikipedia.org/wiki?curid=5242548", "title": "Malpulutta", "text": ""}
{"id": "5242549", "revid": "1924342", "url": "https://it.wikipedia.org/wiki?curid=5242549", "title": "Hasan", "text": ""}
{"id": "5242554", "revid": "1494169", "url": "https://it.wikipedia.org/wiki?curid=5242554", "title": "Husain", "text": ""}
{"id": "5242557", "revid": "47767", "url": "https://it.wikipedia.org/wiki?curid=5242557", "title": "Hossein", "text": ""}
{"id": "5242558", "revid": "47767", "url": "https://it.wikipedia.org/wiki?curid=5242558", "title": "H\u00fcseyin", "text": ""}
{"id": "5242559", "revid": "47767", "url": "https://it.wikipedia.org/wiki?curid=5242559", "title": "H\u00fcseyn", "text": ""}
{"id": "5242560", "revid": "47767", "url": "https://it.wikipedia.org/wiki?curid=5242560", "title": "Huseyn", "text": ""}
{"id": "5242561", "revid": "47767", "url": "https://it.wikipedia.org/wiki?curid=5242561", "title": "Huseyin", "text": ""}
{"id": "5242583", "revid": "124509043", "url": "https://it.wikipedia.org/wiki?curid=5242583", "title": "Videogiochi di Naruto", "text": "Segue un elenco in ordine cronologico dei videogiochi tratti dalla serie manga ed anime Naruto."}
{"id": "5242586", "revid": "1305772", "url": "https://it.wikipedia.org/wiki?curid=5242586", "title": "Cyril Smith", "text": ""}
{"id": "5242589", "revid": "767487", "url": "https://it.wikipedia.org/wiki?curid=5242589", "title": "Superchick (gruppo musicale)", "text": "I Superchick sono stati un gruppo musicale christian rock statunitense attivo dal 1999 al 2013.\nBiografia.\nIl gruppo \u00e8 originario di Chicago e ha debuttato dal vivo nel 1999. Nel 2000 \u00e8 stato pubblicato il primo eponimo album, riedito l'anno seguente dalla Inpop Records con tre tracce aggiuntive e col titolo \"Karaoke Superstars\".\nNell'ottobre 2002 esce \"Last One Picked\".\nDopo aver firmato un contratto con la Columbia Records, la band pubblicato nel 2005 \"Beauty from Pain\".\nNel dicembre 2008 ricevono la nomination ai Grammy Awards come \"miglior album rock o rap gospel\" per \"Rock What You Got\", prodotto e pubblicato proprio nel 2008.\nNel giugno 2011 Tricia Brock, voce del gruppo, debutta da solista con l'album \"The Road\". Dopo l'addio di Chase Lovelace, il gruppo si scioglie ufficialmente nell'agosto 2013.\nFormazione.\nEx membri\nDiscografia.\nAlbum studio\nAlbum remix\nRaccolte"}
{"id": "5242591", "revid": "120423507", "url": "https://it.wikipedia.org/wiki?curid=5242591", "title": "Unione Sportiva Pontedera 1951-1952", "text": "Questa voce raccoglie le informazioni riguardanti l'Unione Sportiva Pontedera nelle competizioni ufficiali della stagione 1951-1952."}
{"id": "5242593", "revid": "106376", "url": "https://it.wikipedia.org/wiki?curid=5242593", "title": "Chiesa di San Salvatore (Legnano)", "text": "La chiesa di San Salvatore era un luogo di culto cattolico di Legnano. Intitolata a Ges\u00f9 Salvatore, fu edificata tra il X ed il XI secolo e venne abbattuta nel XV secolo per lasciare spazio alla basilica di San Magno. Finch\u00e9 rest\u00f2 aperta al culto, fu la chiesa pi\u00f9 importante di Legnano. Dell'antica chiesa di San Salvatore rimangono i resti del suo campanile, ora inglobati nella basilica di San Magno.\nStoria.\nLa costruzione.\nCome accennato, prima della basilica di San Magno la comunit\u00e0 legnanese faceva riferimento alla chiesa parrocchiale di San Salvatore, la cui costruzione risalirebbe, secondo alcuni studi, al X oppure all'XI secolo. Il fatto che l'edificazione della chiesa possa essere stata anteriore all'anno 1000 \u00e8 legata all'intitolazione del tempio legnanese al Ges\u00f9 Salvatore, la cui devozione fu grande durante l'epoca longobarda.\nLa chiesa di San Salvatore compare per la prima volta sui documenti in due elenchi di chiese compilati nel 1304 e nel 1389. Un altro documento che ne attesta la presenza \u00e8 datato 3 aprile 1406, mentre la prima parrocchia di Legnano venne creata successivamente, il 24 dicembre 1482, con il nome di \"parrocchia di San Magno e San Salvatore\". All'epoca, a Legnano, era molto infatti sentito anche il culto di san Magno, tant'\u00e8 che in seguito gli venne dedicata la basilica e divenne il santo patrono della citt\u00e0.\nIl luogo di edificazione.\nLa chiesa di San Salvatore era situata sulla stessa area dove sorge la basilica di San Magno. L'ingresso, che era situato a nord, era prospiciente a una stradina che portava alla cosiddetta \"Braida Arcivescovile\", ovvero a un'isola naturale del fiume Olona di propriet\u00e0 della Curia, grazie alla presenza di un ponte che era attraversava l'Olonella, cio\u00e8 il ramo secondario del corso d'acqua che originava la Braida. \nIn epoca medioevale Legnano era divisa in due parti, l'abitato principale, che era situato sulla riva destra dell'Olonella e che corrisponde all'attuale centro della citt\u00e0 (la cosiddetta \"Contrada Granda\", in dialetto legnanese), e un borgo pi\u00f9 piccolo, Legnanello, che era situato sulla riva sinistra del fiume. L'Olonella si staccava dal fiume prima di Legnano e, dopo essere passata dietro al borgo principale vicino alla chiesa di San Salvatore, rientrava nell'Olona.\nL'Olonella \u00e8 stata poi interrata nella prima parte del XX secolo. I due centri abitati si sono poi saldati in un unico conglomerato urbano con l'espansione edilizia del XX secolo.\nLa chiesa.\nTale edificio religioso, come si pu\u00f2 dedurre dai resti del campanile, ora inglobati nella basilica di San Magno, era di stile romanico arcaico e aveva la struttura muraria formata da ciottoli legati con malta. Gli angoli erano contraddistinti da grandi pietre squadrate. La chiesa di San Salvatore aveva una forma rettangolare ed il suo interno era diviso da tre navate che si concludevano con un'abside.\nLa struttura muraria dell'edificio e le colonne che dividevano le tre navate erano realizzate in sassi e calce. L'abside centrale, che era quella principale, era intitolata al Ges\u00f9 Salvatore e a Magno di Milano: per tale motivo questo antico tempio legnanese era conosciuto anche con il nome di \"chiesa di San Salvatore e di San Magno\".\nNei gi\u00e0 citati elenchi di chiese del XIV \u00e8 anche citata la \"chiesa di San Salvatore in canonica\". Questo edificio religioso aveva cinque altari: quello di san Biagio, quello di san Giovanni Battista, quello dei santi Fiippo e Giacomo, quello di san Paolo e quello di san Tommaso Apostolo. Considerando l'elevato numero di altari, questa chiesa rivestiva un ruolo molto importante nella vita religiosa di Legnano anche per via delle sue dimensioni e quindi, molto probabilmente, la chiesa di San Salvatore in canonica e la chiesa di San Salvatore, che \u00e8 oggetto di questa trattazione, sono probabilmente lo stesso edificio religioso.\nIl corpo principale della chiesa aveva una lunghezza di 26 metri e una larghezza di 18 metri. La chiesa di San Salvatore aveva un disposizione nord-sud con la parte absidale posizionata verso meridione. Gli interni della chiesa di San Salvatore erano affrescati da un pittore di epoca ottoniana e la copertura superiore dell'edificio era a capriate in legno.\nDegli interni della chiesa di San Salvatore l'unica suppellettile che \u00e8 giunta sino al XXI secolo \u00e8 una pala d'altare del 1490 che \u00e8 costituita da tre tavole. \u00c8 stata realizzata dal Giampietrino e nel vecchio tempio era situata nell'abside di destra. Sprovvista della parte centrale che raffigurava una Madonna col Bambino, in seguito sostituita da statua lignea raffigurante l'Immacolata nell'atto di schiacciare il serpente, \u00e8 conservata nella cappella dell'Immacolata della basilica di San Magno.\nSecondo due cronisti medievali la salma di Leone da Perego venne inumata nella chiesa di San Salvatore. Dagli archivi della parrocchia di San Magno risulta invece che Leone da Perego fu invece inumato nella chiesa di Sant'Ambrogio.\nLa demolizione.\nGi\u00e0 nel XV la chiesa di San Salvatore era minata da alcuni problemi di stabilit\u00e0 che erano originati dalla vetust\u00e0 delle strutture e dalle infiltrazioni dell'acqua dell'Olonella che scorreva, come gi\u00e0 accennato, poco distante. A peggiorare la situazione c'erano anche le frequenti inondazioni del fiume.\nLa chiesa di San Salvatore croll\u00f2 parzialmente alla fine del XV secolo ed quindi i legnanesi ottennero dall'arcivescovo di Milano e da Ludovico il Moro, Duca di Milano, il permesso di demolire i resti del vecchio tempio e di costruire una nuova chiesa. Dato che l'aspetto generale della chiesa di San Salvatore era piuttosto sobrio, i legnanesi del XVI secolo decisero di edificare un tempio che fosse pi\u00f9 sontuoso del precedente: la Legnano del XVI secolo, infatti, non era pi\u00f9 il modesto borgo agricolo dell'epoca medievale, ma era diventata un centro abitato benestante sede di molte famiglie nobiliari che si era arricchito, tra l'altro, di diverse dimore gentilizie che impreziosivano, anche da un punto di vista artistico, il borgo. La chiesa di San Salvatore era pertanto superata anche da un punto di vista sociale e culturale.\nDella vecchia chiesa di San Salvatore furono conservate le fondamenta dell'abside ed il campanile. Tale torre campanaria divent\u00f2 poi il primo campanile della basilica di San Magno. Mantenne questa funzione fino al 1752, quando croll\u00f2 per due terzi e fu sostituito dall'attuale. I suoi resti furono trasformati in una cappella, che \u00e8 ancora visibile dietro al campanile attuale in corrispondenza del lato sud della basilica, vicino al passaggio coperto che attraversa il centro parrocchiale di San Magno. Tali resti sono riconoscibili per la presenza di una piccola porta e di sassi a vista."}
{"id": "5242598", "revid": "729019", "url": "https://it.wikipedia.org/wiki?curid=5242598", "title": "Cortesia Serego", "text": "Biografia.\nCortesia (anagramma di Seratico) Serego era figlio del nobile Bonifazio Serego (1320-?). Nel 1375 si trasfer\u00ec da Vicenza a Verona diventando uomo di fiducia degli Scaligeri. Venne nominato da Bartolomeo e Antonio della Scala capitano generale dell'esercito scaligero. Non fu probabilmente estraneo all'uccisione di Bartolomeo ordinata da Antonio nel 1381.\nCortesia combatt\u00e9 i Carraresi e fu sconfitto nel 1386 da Giovanni d'Azzo degli Ubaldini nella battaglia delle Brentelle, venendo fatto prigioniero e condotto a Padova assieme ad altri condottieri, tra i quali Facino Cane e Ostasio II da Polenta. Il trattamento subito durante la prigionia, durata oltre un anno, fu particolarmente severo e lo condusse alla morte poco dopo essere stato liberato, provato dalle privazioni subite.\nAntonio della Scala don\u00f2 a Cortesia vaste propriet\u00e0, tra cui Villa Serego, situata in localit\u00e0 Santa Sofia di Pedemonte in San Pietro in Cariano.\nA Verona, nella Chiesa di Sant'Anastasia, \u00e8 collocato il suo monumento funebre, eretto nel 1432, e voluto dal figlio Cortesia II (1387?-1461) a ricordo del padre.\nDiscendenza.\nCortesia spos\u00f2 in prime nozze Lucia della Scala, figlia di Cansignorio della Scala, dalla quale non ebbe figli e in seconde nozze nel 1381 Giacoma Bevilacqua, dalla quale ebbe cinque figli: "}
{"id": "5242601", "revid": "729019", "url": "https://it.wikipedia.org/wiki?curid=5242601", "title": "Stazione di Civitavecchia Marittima", "text": "La stazione di Civitavecchia Marittima (spesso chiamata anche Civitavecchia Porto) \u00e8 una stazione ferroviaria posta lungo la linea Civitavecchia-Civitavecchia Marittima e situata nel porto di Civitavecchia, nei pressi del \"Terminal Autostrade del Mare\".\n\u00c8 gestita da Seatrain.\nStoria.\nLa stazione venne inaugurata nel 2005, utilizzata solo per il Roma Express posta di fronte agli imbarchi delle navi da crociera. Venne costruita sopra il vecchio scalo ferroviario.\nStrutture e impianti.\nIl piccolo scalo \u00e8 composto da una banchina e da due binari.\nMovimento.\nLa stazione \u00e8 utilizzata in esclusiva dal servizio ferroviario Roma Express, collegamento no-stop di circa quaranta minuti tra Roma San Pietro e Civitavecchia Marittima, anche se saltuariamente \u00e8 prevista la fermata anche alla stazione di Civitavecchia; tale collegamento \u00e8 riservato ai crocieristi in visita guidata."}
{"id": "5242602", "revid": "88740", "url": "https://it.wikipedia.org/wiki?curid=5242602", "title": "La verit\u00e0 su B\u00e9b\u00e9 Donge", "text": "La verit\u00e0 su B\u00e9b\u00e9 Donge \u00e8 un romanzo poliziesco dello scrittore belga di lingua francese Georges Simenon, scritto a Vouvant, in Vandea, e pubblicato in 12 puntate su \u00abLectures 40\u00bb (nouvelle s\u00e9rie) nn. 1-12 dal 15 giugno al 1\u00ba dicembre 1941, e poi in volume nel 1942 da Gallimard. \u00c8 stato incluso in \"Pedigree et autres romans\" della \"Biblioth\u00e8que de la Pl\u00e9iade\".\nTrama.\nUna domenica d'agosto la signora Donge tenta di avvelenare il marito con l'arsenico. Con prontezza per\u00f2 l'uomo riesce a salvarsi tramite lavande gastriche e viene ricoverato in clinica, mentre la moglie \u00e8 arrestata e, in piena calma, confessa e ammette la premeditazione. Mentre Fran\u00e7ois \u00e8 convalescente, cerca di capire le ragioni di B\u00e9b\u00e9, ripassando a mente la loro vita comune, da quando si sono incontrati a Royan una decina d'anni prima fino al giorno del tentato avvelenamento. Capisce d'essere stato un marito egoista, dedito solo al proprio lavoro di imprenditore e al successo personale, condito da diverse amanti che l'hanno fatto sentire importante, tanto da aver fatto scivolare il matrimonio in una specie di rassegnazione borghese, dove la moglie sa delle avventure del marito ma finge di niente. Solo la frequentazione della signorina Lambert pare che abbia turbato B\u00e9b\u00e9, al punto che lui vi aveva rinunciato. Ora capisce che la moglie non era una donna fredda e delusa, come aveva sempre creduto, ma che l'aveva amato e l'amava ancora. Nel suo letto d'ospedale capisce, inoltre, la crudelt\u00e0 morale in cui l'ha tenuta e decide di perdonarla. Nessuno in famiglia e nell'ambiente di lavoro capisce perch\u00e9 il processo contro B\u00e9b\u00e9 lo preoccupi al punto da organizzarne la difesa legale e fare in modo che venga condannata solo a cinque anni di lavori forzati, durante i quali lui l'aspetter\u00e0.\nAltri adattamenti.\nNel 2014 un collettivo di creeativi romani realizza un progetto artistico basato sul romanzo, che prevede un adattamento a fumetti disegnato da Valentina Griner, un disco composto da dieci brani e un concerto-spettacolo con proiezioni video, andato in scena per la prima volta a Roma nel marzo 2015.\nNote.\n Scheda del libro su Tout Simenon"}
{"id": "5242613", "revid": "1318658", "url": "https://it.wikipedia.org/wiki?curid=5242613", "title": "Piazza Dante (Pisa)", "text": "Piazza Dante \u00e8 una della piazze di pi\u00f9 recente realizzazione della citt\u00e0 di Pisa, situata nel quartiere medievale di Santa Maria, sulla sponda destra del fiume Arno, ed esito di un'opera di diradamento edilizio avvenuta ad inizio del XX secolo.\nCaratteristiche e struttura della piazza.\nL'assetto della piazza \u00e8 frutto di un progetto architettonico elaborato agli inizi degli anni novanta del XX secolo dallo studio di architettura Landucci-Bortolozzi, a seguito di un concorso di idee istituito al fine di riqualificare l'area a spazio verde e vitale nel cuore della citt\u00e0. Si tratt\u00f2 prevalentemente di una rielaborazione degli elementi d'arredo, senza negare l'originaria impostazione della struttura quale \"piazza con fondale\" incentrata sulle facciate di palazzi storici e di funzione pubblica, in particolare sull'edificio della Cassa di Risparmio di Pisa. La struttura \u00e8 quella classica del modello piazza-giardino, rettangolare o comunque regolare, tipico della prima met\u00e0 del Novecento, con elementi che per forma, materia e dimensioni, si configurano come voluto richiamo all'ottocentesca piazza Santa Caterina (ora Martiri della libert\u00e0), sita anch'essa in Pisa.\nIl centro dell'area, tagliata dall'asse viaria via Pasquale Paoli-via dell'Ulivo, si caratterizza per la presenza di due vaste aiuole a verde, la prima, antistante il Palazzo della Sapienza, adornata con diverse specie arboree a calcare l'immagine di un piccolo bosco; la seconda, posta di fronte al Palazzo della Cassa di Risparmio, mantenuta volutamente pi\u00f9 sobria, ove spiccano le grandi palme piantate negli anni venti dello scorso secolo: due \"Phoenix canariensis\", una \"Washingtonia filifera\" e una \"Butia capitata\". Vi si trova inoltre un grande ficodindia (\"Opuntia ficus-indica\"), piantato da un fitoteppista nel 1999. Le due aree, trasformate in prati inerbiti e corredate da elementi d'arredo marmorei, sono il principale intervento del progetto, unito all'eliminazione dei marciapiedi e al reimpiego del lastricato preesistente. La parte ovest della struttura apre su via Collegio Ricci, antistante l'omonimo palazzo universitario, e permette la comunicazione sia con la sede del Teatro Rossi (ex Teatro Regio) sia con la vicina piazza Carrara. Inoltre, percorrendo via dell'Arancio dall'angolo nord-ovest, \u00e8 possibile accedere direttamente a via Santa Maria, ove sono siti numerosi dipartimenti universitari di impianto umanistico e scientifico. L'area sud, invece, \u00e8 occupata dai due edifici principali: il Palazzo della Sapienza, sede della facolt\u00e0 di Giurisprudenza e della Biblioteca Universitaria sin dal 1823, e la Cassa di Risparmio di Pisa, per la cui progettazione e valorizzazione venne ideato l'impianto della piazza stessa. La parte est \u00e8 delimitata da via Curtatone e Montanara e dalla chiesa di San Frediano, corredata di omonima piazza; attraverso tale via \u00e8 possibile accedere sia al lungarno Pacinotti, procedendo in direzione sud, sia alla nota piazza dei Cavalieri, procedendo in direzione nord. Infine il perimetro settentrionale, sul prolungamento di via dell'Arancio, originariamente occupato da edifici ecclesiastici di collocazione medievale, vede oggi l'aprirsi di diversi negozi e botteghe (paninoteche, copisterie, laboratori artigianali, ecc.), i quali offrono numerosi servizi e conferiscono alla piazza il ruolo di area ristoro; tipica la presenza di turisti e studenti che, durante le pause tra una lezione e l'altra, sono soliti riposare sulle apposite panchine, disposte in forma circolare ed ellittica, all'ombra degli alberi di ciascuno spazio verde.\nStoria.\nLe origini.\nLa piazza, a differenza della maggior parte degli spazi pubblici medievali, non \u00e8 nata come spontaneo centro di aggregazione e riunione, bens\u00ec come risultato di un lucido e preciso intervento urbanistico, il quale ha comportato, sebbene a pi\u00f9 riprese, la demolizione di interi isolati oggetto di numerose trasformazioni architettoniche sin dall'et\u00e0 medioevale. La piazza era infatti occupata da una serie di edifici che si affacciavano sul prolungamento di via dell'Arancio, inclusa la chiesa di Sant'Isidoro, attestata per la prima volta nel 1030 e trasformata in semplice oratorio alla fine del XVI secolo. Sul lato sud-est nel XIV secolo fu creata la piazza del Grano, nel luogo dove ora sorge il palazzo della Sapienza, con la funzione di spazio adibito al commercio, dotata di portici e botteghe artigiane e pavimentazione in mattoni. Nel XV secolo, in piena et\u00e0 medicea, Lorenzo de' Medici decise di trasferire la sede dell'Universit\u00e0 di Pisa laddove era la piazza del Grano per risolvere il problema della dispersione delle numerose \"scuole\" destinate alla didattica sparse nel tessuto cittadino pisano. Ci\u00f2 pose le basi per la creazione del Palazzo della Sapienza, iniziato nel 1486 da Lorenzo de' Medici stesso e completato nel 1543 da Cosimo I, ed il trasferimento dei commerci del grano nell'antica \"piazza dei porci\", oggi piazza delle Vettovaglie.\nIl processo di ricostruzione che ha portato all'assetto odierno della piazza ebbe origine agli inizi del XX secolo e comport\u00f2 innanzitutto la demolizione dei restanti edifici medievali, poi la costruzione del palazzo della Cassa del Risparmio, su progetto di Pietro Studiati Berni, e l'allestimento, negli anni venti dello stesso secolo, di due grandi aiuole a verde nell'area antistante. Le operazioni si sono susseguite in diversi momenti fino alle ultime trasformazioni degli anni trenta, quando venne costruita la nuova facciata della Sapienza e definitivamente abbattuto l'isolato ad essa posto di fronte, e degli anni novanta del Novecento (con il rifacimento degli spazi verdi e del lastricato.\nLa campagna scavi del 1991.\nCollocata al centro della citt\u00e0 medievale e sviluppatasi in seguito a complesse operazioni di trasformazioni urbanistiche, l'area di Piazza Dante ha necessariamente un elevato potenziale archeologico, che \u00e8 stato indagato nel 1991 quando sono state intraprese una serie di indagini archeologiche nell'area da esso occupata. Gli scavi, condotti dalla Soprintendenza Archeologica per la Toscana e promossi dalla Cassa di Risparmio di Pisa (che ne ha sostenuto sia le spese di operazione che di pubblicazione), sono stati effettuati per far fronte alla necessit\u00e0 di compiere una verifica delle condizioni di realizzazione della nuova riorganizzazione urbanistica della piazza che l'Istituto di Credito Pisano, insieme all'amministrazione comunale e la Soprintendenza ai beni ambientali, architettonici, artistici e storici, aveva promosso nel 1989.\nLa campagna di scavo \u00e8 stata articolata in due ampi saggi stratigrafici, uno nella zona centrale della piazza, nello spiazzo fra le due aiuole in asse con via Paoli e via dell'Ulivo e l'altro nell'area delimitata da via del Collegio Ricci e via dell'Arancio. Le indagini effettuate nel 1991 hanno permesso di riportare alla luce numerosi edifici di impianto medievale compresi fra XI e XII secolo e l'acquisizione di una serie di dati preziosi non solo per la ricostruzione della fisionomia del quartiere medievale, ma dell'intera storia urbanistica pisana dall'et\u00e0 etrusca ai giorni nostri, consentendo l'apertura di nuove prospettive di interpretazione storica. Gli scavi del 1991 risultano oggi un momento di particolare rilievo in merito al contributo di informazioni che offrono circa le vicende urbanistiche della citt\u00e0, presentandosi come una delle prime esperienze di largo respiro dell'area urbana pisana e una delle prime operazioni archeologiche di recupero della memoria storica della citt\u00e0. L'area infatti, nonostante gli innumerevoli interventi di risistemazione, non era mai stata indagata (nemmeno durante gli sterri degli anni trenta del Novecento), certamente a causa della difficolt\u00e0 tecnica di raggiungimento dei livelli antichi, alla scarsa attitudine alla coscienza storica del periodo e alla tendenza ad anteporre l'interesse esclusivamente verso le straordinarie evidenze monumentali collegate alla stagione della libera repubblica marinara.\nLa piazza oggi: attivit\u00e0 ed eventi.\nL'importanza riservata a questa piazza nella vita della citt\u00e0 e dei suoi abitanti \u00e8 stata profondamente rivalutata negli ultimi decenni, a seguito anche dei lavori di sistemazione che ne hanno consentito l'identificazione come uno dei pochi spazi verdi della realt\u00e0 urbana. In questo senso, la riqualificazione dell'intera area sembra indicare un'inversione di tendenza rispetto l'eccessivo sfruttamento degli spazi, inversione certamente facilitata dall'interdizione della circolazione di veicoli a motore.\nPunto di ritrovo soprattutto per studenti, nonostante la chiusura momentanea del Palazzo della Sapienza (avvenuta il 29 maggio 2012 a causa della vulnerabilit\u00e0 sismica dell'edificio) abbia fatto registrare una diminuzione dell'abituale frequentazione, oggi la piazza sembra comunque pullulare di vita. Al fine di oltrepassare indenne questa fase critica che comunque si \u00e8 fatta sentire, il Comune di Pisa si \u00e8 reso spesso promotore di diversi eventi e attivit\u00e0."}
{"id": "5242632", "revid": "729019", "url": "https://it.wikipedia.org/wiki?curid=5242632", "title": "3,7 cm FlaK", "text": "La 3,7\u00a0cm FlaK era una serie di cannoni automatici antiaerei tedeschi della seconda guerra mondiale. Furono prodotte sia varianti trainate che semoventi. Grazie alla flessibilit\u00e0 delle armi e delle dottrine, i FlaK furono usati anche per il supporto di fuoco alle fanterie ed i pezzi da 3,7\u00a0cm non fecero eccezione. Con la sconfitta della Germania, la produzione dei \"3,7 cm FlaK\" cess\u00f2 ed i pezzi in circolazione furono gradualmente rimpiazzati dai Bofors 40 mm e, pi\u00f9 tardi, dai 35 mm GDF Oerlikon svizzeri.\nSviluppo.\nIl primo modello della serie da 37\u00a0mm fu sviluppato dalla Rheinmetall nel 1935 come 3,7\u00a0cm FlaK 18. Era dotato di canna lunga 57 calibri e gittata utile di 4.800 m. La capacit\u00e0 di penetrazione era considerevole usando l'apposito proiettile perforante esplosivo \"PzGr 18\", penetrando 36\u00a0mm di piastra d'acciaio a 100 m inclinata a 60\u00b0 e 24\u00a0mm a 800 m. Il fuoco automatico aveva una cadenza di tiro pratica di 80 colpi al minuto. L'arma pesava in ordine di combattimento 1.750\u00a0kg ed in ordine di marcia, con i due assali montati, 3.560\u00a0kg.\nIl \"FlaK 18\" fu prodotto in piccoli numeri fino al 1936. Lo sviluppo continu\u00f2, in particolare per sostituire l'affusto ruotato a due assi con uno ad asse singolo, ottenendo un pezzo da 1.550\u00a0kg in batteria e 2.400 in marcia, denominato 3,7\u00a0cm FlaK 36. Le caratteristiche balistiche della bocca da fuoco rimasero invariate, a parte la cadenza di tiro pratica portata a 120 colpi al minuto (250 teorici). Un sistema di puntamento semplificato venne introdotto nel 1937, ottenendo cos\u00ec il 3,7\u00a0cm FlaK 37, peraltro identico al precedente; quest'ultimo fu acquistato dalla Finlandia ed immesso in servizio con la denominazione 37 ITK 47. Le varianti \"36\" e \"37\" furono quelle prodotte in maggior quantit\u00e0.\nTun antiaerian Rheinmetall calibru 37 mm model 1939.\nNel 1938 il Regno di Romania acquist\u00f2 la licenza per la produzione locale di 360 cannoni, ufficialmente designati Tun antiaerian Rheinmetall calibru 37\u00a0mm model 1939 (\"cannone antiaereo Rheinmetall da 37 mm modello 1939\"), da realizzare presso lo stabilimento Astra di Bra\u0219ov. Nel maggio 1941 erano stati prodotti 102 pezzi; ad ottobre 1942 il rateo di produzione era di 6 pezzi al mese.\nFlakpanzer Mare\u0219al.\nNel giugno 1944 i tedeschi proposero una versione semovente antiaereo del cacciacarri romeno Mare\u0219al, armato con un cannone da 36\u00a0mm binato e denominato Flakpanzer Mare\u0219al. Tuttavia il progetto non venne mai realizzato.\nFlaK M42U.\nIl 3,7\u00a0cm FlaK M42U era la versione navale del \"3,7 cm FlaK\", impiegato dalla Kriegsmarine sugli U-Boot VII e Tipo IX. Questo modello era basato sulla precedente versione 3,7\u00a0cm FlaK SK C/30 sviluppato dalla Rheinmetall. Il \"M42U\" impiegava diversi tipi di affusto ed entr\u00f2 in servizio nell'autunno 1943.\nImpianto LM 42U.\nL'affusto \"LM 42U\" fu sviluppato specificatamente per il \"3,7 cm FlaK M42U\". Era azionato da 3 uomini, pi\u00f9 un caricatore.\nImpianto LM 43U.\nLa versione \"LM 43U\" fu quella definitiva usata sugli U-Boot, evoluzione della precedente. Venne installata sui tre sommergibili U-1171, U-1305 e U-1306. \nImpianto DLM 42U.\nL'affusto binato \"DLM 42U\" era basato sul \"LM 42U\" ed era armato con due cannoni \"3,7 cm FlaK M42U\" affiancate. Questa fu la migliore arma contraerea usata dalla Kriegsmarine durante la seconda guerra mondiale. Troppo pesante per i Tipo VII, venne installata principalmente sui sommergibili Tipo IX. \nFlaK 43.\nSul 3,7\u00a0cm FlaK 43 furono introdotte radicali innovazioni rispetto ai modelli precedenti. Un nuovo otturatore operato a sottrazione di gas aument\u00f2 la cadenza di tiro a 150 colpi al minuto, mentre il peso scendeva a 1.250\u00a0kg in batteria e 2.000 in marcia.\nDel nuovo modello venne anche prodotta la versione binata 3,7\u00a0cm Flakwilling 43, considerata per\u00f2 troppo ingombrante e pesante.\nMolti \"FlaK 37\", molto diffusi nei reparti dello Heer, vennero spesso installati sui diffusi semicingolati Sd.Kfz. 7 o, pi\u00f9 tardi, sui schwerer Wehrmachtschlepper, mentre i \"FlaK 43\", pi\u00f9 diffusi presso la Luftwaffe, furono usati quasi esclusivamente come cannoni semoventi, andando ad equipaggiare i Flakpanzer IV M\u00f6belwagen prima ed i Flakpanzer IV Ostwind pi\u00f9 tardi."}
{"id": "5242636", "revid": "1543377", "url": "https://it.wikipedia.org/wiki?curid=5242636", "title": "Norman Hartnell", "text": "Biografia.\nNato da una famiglia in ascesa a Streatham, nel sud-ovest di Londra, i suoi genitori erano proprietari del \"Crown &amp; Sceptre\". Frequent\u00f2 la Mill Hill School e il Magdalene College..\nCarriera.\nIl suo principale interesse giaceva nello svolgimento e nella progettazione di produzioni per l'universit\u00e0 e venne notato dalla stampa di Londra. Ha poi lavorato senza successo per due designer di Londra, tra cui la celebre Lady Duff Gordon, la quale l'ha citato in giudizio per danni, quando molti dei suoi disegni apparvero nella sua rubrica settimanale di moda nel quotidiano Daily Sketch. Nel 1923 apr\u00ec la sua attivit\u00e0 a 10 Bruton Street, Mayfair, con l'aiuto finanziario del padre e della sorella Phyllis.\nHartnell guadagn\u00f2 una clientela di debuttanti e le loro madri ed \u00e8 stato considerato da alcuni come una buona alternativa. Il successo di Hartnell gli assicur\u00f2 un successo internazionale. Divent\u00f2 popolare con le stelle pi\u00f9 giovani del palcoscenico e dello schermo, ed ha continuato a vestire tali primedonne come Gladys Cooper, Elsie Randolph, Gertrude Lawrence, Jessie Matthews, Merle Oberon, Evelyn Laye e Anna Neagle. Anche star francesi come Alice Delysia e Mistinguett sono rimaste impressionate dal genio del giovane inglese.\nAllarmata dalla mancanza di vendite, Phyllis insist\u00ec che Norman si dedicasse a creare vestiti pratici da giorno. Hartnell si specializz\u00f2 nel ricamo costoso e spesso sontuoso come parte integrante dei suoi abiti pi\u00f9 costosi, creando l'effetto lussuoso ed esclusivo che ha giustificato i prezzi alti.\nNel 1935 ricevette i primi ordini reali, inaugurando quattro decenni della sua fama e successo in tutto il mondo nella fornitura di abiti per le signore della famiglia reale britannica. Lady Alice Montagu-Douglas-Scott, una figlia del duca di Buccleuch, chiese a Hartnell di realizzare il suo abito da sposa e quelli delle sue damigelle per il suo matrimonio con il principe Henry, duca di Gloucester, terzo figlio di re Giorgio V. Due damigelle erano la principessa Elisabetta e la principessa Margaret, figlie del duca e della duchessa di York (il futuro re Giorgio VI e della sua consorte Elisabetta). Sia Giorgio V che la regina Mary approvarono i disegni, quest'ultima divenne una cliente.\nPer l'incoronazione di re Giorgio VI, la regina ordin\u00f2 gli abiti della damigella d'onore a Hartnell, rimanendo fedele a Handley-Seymour per il suo abito dell'incoronazione.\nHartnell fu tra i fondatori della Incorporated Society of London Fashion Designers - noto anche come IncSoc - istituito nel 1942 per promuovere la moda britannica sia in patria che all'estero. A Hartnell era stato anche incaricato di creare le uniformi delle donne per l'esercito britannico e del corpo medico durante la guerra.\nNel 1946 Hartnell ebbe un enorme successo in Sud America, dove tra i suoi clienti vi erano Evita Per\u00f3n e Magda Lupescu.\nNel 1947 gli era stato comandato dalla regina di creare l'abito da sposa della principessa Elisabetta per il suo matrimonio con il principe Filippo (poi il Duca di Edimburgo).\nDopo la morte prematura di Giorgio VI nel 1952, a Hartnell era stato ordinato dalla regina Elisabetta II di creare il suo abito per l'incoronazione. Nel 1960 realizz\u00f2 l'abito da sposa della principessa Margaret.\nMorte.\nMor\u00ec l'8 giugno 1979. Fu sepolto il 15 giugno 1979 accanto a sua madre e alla sorella nel cimitero della chiesa di Clayton, nel West Sussex.\nFilmografia.\nNorman Hartnell disegn\u00f2 i costumi per i seguenti film:"}
{"id": "5242643", "revid": "729019", "url": "https://it.wikipedia.org/wiki?curid=5242643", "title": "Sutura di B-Lynch", "text": "La sutura di B-Lynch o procedura di B-Lynch o sutura a bretella \u00e8 una procedura chirurgica atta a contrastare l'emorragia nel postpartum (atonia uterina, placenta previa, placenta accreta) qualora essa non venga ad essere controllata con altra manovre od infusione di farmaci uterotonici.\nTecnica.\nLa sutura di B-Lynch \u00e8 stata introdotta nel 1997 dal Dott. Christopher B-Lynch e rappresenta una tecnica efficace e di rapida esecuzione in grado di contrastare l'emorragia postpartum senza inficiare la futura fertilit\u00e0. \nLa paziente viene posta in posizione di Lloyd-Davies e, dopo aver posizionato un catetere urinario, viene praticata un'incisione di Pfannestiel; esposto il segmento uterino inferiore, l'istmo uterino viene inciso orizzontalmente. A seguito di un'accurata detersione della cavit\u00e0 uterina al fine di eliminare eventuale materiale gestazionale residuo, si pratica la sutura facendo passare nello spessore del segmento uterino inferiore, al di sotto dell'incisione praticata, un filo riassorbile. La sutura si continua con il successivo passaggio dall'interno verso l'esterno della parete uterina del filo riassorbibile al di sopra della linea di incisione orizzontale; il filo, ora esterno all'utero, viene fatto perci\u00f2 passare anteriormente al corpo uterino e portato posteriormente fino a raggiungere la parete uterina immediatamente al di dietro dell'incisione istmica. Il filo viene fatto quindi passare dall'esterno all'interno della parete uterina posteriore; all'interno della cavit\u00e0 uterina, l'operatore, per mezzo dell'incisione praticata, fa passare il filo nuovamente il filo dall'interno verso l'esterno dopo un breve tragitto orizzontale. Il filo, ora esterno e al di dietro dell'utero, viene fatto ripassare davanti all'utero scavalcando il fondo uterino. Nuovamente, prima dall'esterno verso l'interno e poi dall'interno verso l'esterno, viene fatto passare perpendicolarmente all'incisione orizzontale. A questo punto, i due capi del filo sono paralleli e possono essere tesi delicatamente e progressivamente fino a raggiungere un'adeguata emostasi. A tal punto, la sutura si completa con il confezionamento di un nodo tra i due capi e chiudendo l'incisione del segmento uterino inferiore."}
{"id": "5242644", "revid": "767487", "url": "https://it.wikipedia.org/wiki?curid=5242644", "title": "Una tragica scelta", "text": "Una tragica scelta (\"Inhale\") \u00e8 un film del 2010 diretto da Baltasar Korm\u00e1kur.\nTrama.\nPaul Stanton, un procuratore distrettuale statunitense, decide di intraprendere un viaggio nel mondo del traffico di organi, a Ju\u00e1rez in Messico, per cercare di salvare la vita di sua figlia, in attesa di un trapianto polmonare da ormai troppo tempo."}
{"id": "5242645", "revid": "1305772", "url": "https://it.wikipedia.org/wiki?curid=5242645", "title": "Forgiveness Rock Record", "text": "Forgiveness Rock Record \u00e8 il quarto album in studio del gruppo musicale indie rock canadese Broken Social Scene, pubblicato nel 2010.\nIl disco.\nIl disco \u00e8 stato pubblicato dalla Arts &amp; Crafts Productions nel maggio 2010 e prodotto da John McEntire, membro dei Tortoise.\nAl disco hanno partecipato Leslie Feist, Emily Haines (Metric), Scott Kannberg (Pavement) e Sebastian Grainger (Death from Above 1979).\nL'album \u00e8 stato inserito nella rosa dei finalisti del Polaris Music Prize 2010.\nIn allegato all'album, solo in formato digitale, \u00e8 stato diffuso l'EP \"Lo-Fi for the Dividing Nights\"."}
{"id": "5242646", "revid": "204391", "url": "https://it.wikipedia.org/wiki?curid=5242646", "title": "Catetere urinario", "text": ""}
{"id": "5242648", "revid": "2091899", "url": "https://it.wikipedia.org/wiki?curid=5242648", "title": "Cicoria puntarelle Molfettese e Galatina", "text": "Le cicorie puntarelle Molfettese e Galatina rappresentano un ecotipo della specie \"Cichorium intybus\" L.. Sono tradizionalmente coltivate in Puglia ed il loro nome identifica la zona di origine (Molfetta e Galatina), in cui nel tempo sono state selezionate dagli agricoltori locali.\nMorfologia.\nLa cicoria puntarelle di Galatina risulta di taglia tendenzialmente maggiore della Molfettese, con foglie che in prossimit\u00e0 della raccolta sono pi\u00f9 larghe e lunghe. In entrambi gli ecotipi si osserva uno spiccato\npolimorfismo fogliare, tuttavia sui germogli della Molfettese si nota la presenza pi\u00f9 abbondante di foglioline rispetto alla Galatina. L'aspetto cromatico dei germogli risulta bianco-verdastro nella Molfettese e bianco-giallastro\nnella Galatina..\nCiclo colturale.\nLa coltura, prevalentemente invernale, prevede un ciclo piuttosto lungo che dalla semina (o in alternativa dal trapianto) alla raccolta interessa un periodo fino a nove mesi, con raccolte che iniziano a novembre e terminano a fine aprile. Il lungo periodo colturale \u00e8 assicurato da trapianti scalari e dall'impiego in successione della Molfettese (pi\u00f9 rustica e resistente al freddo) seguita dalla Galatina (pi\u00f9\nsensibile al freddo, per la consistenza pi\u00f9 croccante e tenera dei germogli).\nCon il ciclo di produzione invernale la semina in semenzaio si esegue da giugno a ottobre. Quando le\npiantine hanno raggiunto 8-10 foglie viene effettuato il trapianto su file distanti 40\u201350\u00a0cm, in\nmodo tale da ottenere una densit\u00e0 colturale di 8-10 piante per metro quadro. Le piante vengono raccolte\nsenza la radice con cespi che, recisi al colletto e ripuliti dalle foglie esterne, raggiungono pesi\na volte superiori a 1\u00a0kg, con una media di 600-700 grammi.\nCaratteristiche nutrizionali.\nIl contenuto totale dei tre zuccheri principali (glucosio, fruttosio e saccarosio) risulta leggermente pi\u00f9 elevato nella tipologia Galatina (circa 2 g/100 g di prodotto fresco), rispetto alla tipologia Molfettese (circa 1,5 g/100 grammi di prodotto fresco). Mentre, il contenuto di nitrati risulta pi\u00f9 elevato nella tipologia Molfettese (circa 420\u00a0mg/kg di prodotto fresco), rispetto alla tipologia Galatina (circa 180\u00a0mg/kg di prodotto fresco). Il contenuto di antiossidanti, fenoli e fibra alimentare risulta pressoch\u00e9 uguale in entrambi gli ecotipi.\nUtilizzi gastronomici.\nVengono consumate prevalentemente come ortaggio crudo, anche condite in insalata con olio, aglio e acciughe o come pietanza cotta. Negli ultimi anni si sta diffondendo il loro consumo, anche al di fuori del territorio regionale, sotto forma di prodotti lavati, mondati e confezionati in atmosfera protettiva (cosiddetti prodotti di quarta gamma). Recenti ricerche, inoltre, dimostrano la possibilit\u00e0 di ottenere prodotti commerciali gi\u00e0 cotti e confezionati sottovuoto, a base di cicoria puntarelle Molfettese e Galatina.\nPSR Puglia.\nLa regione Puglia, all'interno del suo PSR 2007-2013, ha inserito la cicoria puntarelle Molfettese e Galatina nell'allegato 8 della Misura 214 - Azione 3 \"Tutela della biodiversit\u00e0\" come specie a rischio di erosione genetica. Per entrambi gli ecotipi, pertanto, gli agricoltori custodi hanno potuto beneficiare degli aiuti agroambientali previsti dal PSR Puglia 2007-2013 (Misura 214, azione 3, Bollettino Ufficiale della Regione Puglia \u2013 n. 55 del 18-04-2013).\nProgetto CISIA del CNR.\nNell'ambito del programma \"Conoscenze Integrate per la Sostenibilit\u00e0 e l'Innovazione del made in Italy Agroalimentare - Legge n. 191/2009\u201d (CISIA) del Dipartimento di Scienze Bio-Agroalimentari del Consiglio Nazionale Ricerche (CNR), un gruppo inerdisciplinare formato da ricercatori dell'Istituto di Biologia e Biotecnologia Agraria (IBBA), dell'Istituto di Metodologie Chimiche (IMC) e dell'azienda sperimentale \"La Noria\", afferente all'Istituto di Scienze delle Produzioni Alimentari (ISPA), ha condotto una serie di attivit\u00e0 finalizzate alla valorizzazione di questi due ecotipi di cicoria puntarelle pugliesi.\nAlcune delle attivit\u00e0 previste nel progetto riguardano la determinazione della capacit\u00e0 antiossidante (parametro riconosciuto per la qualit\u00e0 dei cibi), dell'inulina (fibra alimentare con caratteristiche di prebiotico), dei brassinosteroidi con propriet\u00e0 anti-tumorali e anti-colesterolo e dei sesquiterpeni che regolano il sapore amaro tipico delle cicorie. Di notevole interesse anche la determinazione di composti anti-nutrizionali, come i metalli pesanti e i nitrati, che si accumulano nei tessuti fogliari, steli e piccioli, in funzione delle tecniche colturali, delle condizioni ambientali, e del genotipo."}
{"id": "5242653", "revid": "767487", "url": "https://it.wikipedia.org/wiki?curid=5242653", "title": "Comarche del Regno di Sicilia", "text": "Le comarche del Regno di Sicilia, istituite durante il vicereame spagnolo, furono delle circoscrizioni amministrative in cui fu suddiviso il territorio siciliano dal 1583 fino al 1812. Inizialmente quarantadue, poi, quarantaquattro, le comarche avevano per capoluogo le citt\u00e0 demaniali della Sicilia, dalle quali dipendevano le citt\u00e0 feudali rientranti nella giurisdizione di ciascuna circoscrizione.\nIstituzione.\nAlla fine del XVI secolo, la suddivisione amministrativa del territorio del Regno di Sicilia fu riorganizzata: con la prammatica del 13 aprile 1583, infatti, l'allora vicer\u00e9 di Sicilia, Marcantonio Colonna, decret\u00f2 l'istituzione delle comarche.\nL'istituzione di tali nuove unit\u00e0 amministrative non comport\u00f2 la soppressione dei valli, ma funzioni e finalit\u00e0 delle antiche circoscrizioni sono oggetto di dibattito. Secondo alcuni autori, l'introduzione delle comarche comport\u00f2 una organizzazione del regno su due livelli amministrativi: il primo livello era rappresentato dai valli, il secondo livello era rappresentato dalle comarche. Altri autori sostengono, invece, che le comarche fecero perdere qualsiasi valore amministrativo ai valli, i quali finirono per diventare pure espressioni geografiche. Prova di tale ipotesi sarebbe da ricercare anche nella non corrispondenza dei confini dei valli con quelli delle comarche, che erano sovrapponibili solo in alcuni punti e che generarono casi quali quello della comarca di Polizzi, posta a cavallo tra i valli di Mazara e Demone. Singolare \u00e8 anche il caso della Contea di Modica, un \"vero stato nello stato\": come per i valli, anche i confini della contea non si sovrapposero a quelli delle comarche di cui essa stessa faceva parte. Il grosso della contea, infatti, fu incluso nella comarca di Noto, mentre la parte settentrionale di essa fu inclusa nella comarca di Caltagirone. La Contea di Modica mantenne funzioni amministrative autonome fino al 1702; per di pi\u00f9, nei sette anni di dominazione sabauda, la Contea non fece parte dei domini di Casa Savoia, ma costitu\u00ec, di fatto, una enclave spagnola nel territorio sabaudo.\nTerritorio e giurisdizione.\nLa definizione del territorio delle circoscrizioni e l'istituto stesso della comarca furono originati a partire dalla peculiare distinzione tra le due differenti tipologie di centri urbani presenti sull'isola: le citt\u00e0 feudali e le citt\u00e0 demaniali. Queste ultime erano centri facenti parte del \"Braccio demaniale del Parlamento siciliano\", mentre le prime erano citt\u00e0 rientranti a far parte dei territori concessi in feudo alle signorie locali. Con le comarche, i centri feudali e i loro circondari venivano raggruppati intorno alle citt\u00e0 demaniali, che assumevano il ruolo di capocomarca. Il centro amministrativo di ciascuna comarca, dunque, era sempre una citt\u00e0 demaniale, alla quale \"facevano nominalmente capo tutte le citt\u00e0 feudali ricadenti nella loro giurisdizione\". In sostanza, queste circoscrizioni territoriali erano costituite sul presupposto che il capoluogo dovesse essere necessariamente una citt\u00e0 demaniale, alla quale erano subordinate alcune citt\u00e0 feudali.\nL'adozione di tale criterio e la distribuzione non uniforme delle citt\u00e0 demaniali sull'isola ebbero come conseguenza una ripartizione del territorio \"decisamente disomogenea\":\nConsegu\u00ec, inoltre, che alcune citt\u00e0 demaniali, nella costituzione della comarca, ebbero assegnato un vasto territorio, mentre alcune altre finirono per formare comarca a s\u00e9: in altre parole, dieci citt\u00e0 demaniali non avevano alcun altro centro urbano che rientrasse nella loro giurisdizione.\nIn origine, la suddivisione della Sicilia in comarche fu stabilita dall'amministrazione spagnola fissando il numero delle stesse in quarantadue, ovvero tante quante erano le citt\u00e0 demaniali. Nel corso dei secoli, i confini delle comarche subirono alcuni adattamenti. Un rilevante intervento si ebbe nel XVII secolo, quando, due citt\u00e0, Carlentini e Pozzo di Gotto, pur non essendo parte del Braccio demaniale del Parlamento, divennero demaniali: di conseguenza furono istituite due nuove comarche. Altre due importanti variazioni territoriali, ancora, furono quelle conseguenti all'elevazione delle citt\u00e0 di Casteltermini e Villafranca a capocomarca. Nel 1720, con l'inizio del vicereame austriaco, il numero totale delle circoscrizioni ammontava a quarantasei.\nLe quarantasei comarche, dunque, ebbero per capoluoghi le odierne citt\u00e0 di Acireale, Licata, Augusta, Calascibetta, Caltagirone, Carlentini, Enna, Casteltermini, Castronovo di Sicilia, Castroreale, Catania, Cefal\u00f9, Corleone, Agrigento, Lentini, Linguaglossa, Marsala, Mazara del Vallo, Messina, Milazzo, Mineo, Mistretta, Erice, Palermo, Naro, Nicosia, Noto, Patti, Piazza Armerina, Polizzi Generosa, Barcellona Pozzo di Gotto, Rometta, Randazzo, Salemi, Agira, Santa Lucia del Mela, Sciacca, Siracusa, Sutera, Taormina, Termini Imerese, Tortorici, Troina, Trapani, Villafranca Tirrena e Vizzini.\nValli e comarche.\nLa non sovrapponibilit\u00e0 dei confini di valli e comarche fa s\u00ec che alcune di esse non rientrino in un unico vallo, ma abbiano il proprio territorio esteso su due o tre valli. Nel Vallo di Mazara, possono essere incluse le comarche di Palermo, Salemi, Trapani, Monte San Giuliano, Marsala, Mazara, Sciacca, Girgenti, Naro, Castronovo, Sutera e Coniglione e in parte le comarche di Polizzi, Termini, Cefal\u00f9, Nicoxia, Calascibetta, Castrogiovanni, Piazza e Alicata. Al Val Demone, sono associabili le comarche di Messina, Mistretta, Tortorici, Pozzo di Gotto, Patti, Milazzo, Castroreale, Santa Lucia, Rametta, Taormina, Randazzo, Jaci Aquilea e Trahina e in parte le comarche di Polizzi, Termini, Cefal\u00f9, Nicoxia, San Filippo e Catania. Infine, possono essere incluse nel Val di Noto le comarche di Caltagirone, Mineo, Vizzini, Lentini, Carlentini, Noto, Siracusa, Augusta e Linguaglossa, in gran parte le comarche di Castrogiovanni e Piazza e solo in parte le comarche di San Filippo, Catania, Calascibetta e Nicoxia.\nFunzioni amministrative.\nLa funzione primaria delle comarche era connessa all'amministrazione fiscale, il capoluogo di ciascuna di esse, infatti, era la sede del \"secreto\", ovvero del funzionario regio che sovraintendeva alla riscossione dei tributi. Tra le funzioni dell'ufficio di tale figura vi era, oltre la riscossione dei tributi, anche il censimento della popolazione della comarca: in base ai censimenti, infatti, avveniva la distribuzione del carico fiscale sugli abitanti della circoscrizione stessa.\nSoppressione delle comarche.\nL'organizzazione del territorio in comarche rest\u00f2 in essere sino alla riforma amministrativa borbonica avviata con la Costituzione siciliana del 1812, che suddivise l'isola in distretti, e conclusa con le disposizioni normative del 1817, che raggrupparono i distretti in sette province."}
{"id": "5242663", "revid": "709565", "url": "https://it.wikipedia.org/wiki?curid=5242663", "title": "Doris Evans", "text": "Doris \"Dorrie\" Evans \u00e8 un personaggio dei fumetti pubblicati dalla Marvel Comics, \u00e8 stata una fiamma di Johnny Storm.\nBiografia.\nAlla sua prima apparizione, Doris ha un appuntamento con la Torcia Umana e, anche se detesta che l'impetuoso giovane faccia sfoggio dei suoi poteri, \u00e8 costretta a chiedergli aiuto quando il giardiniere di suo padre inizia a commettere crimini sotto lo pseudonimo di Uomo Pianta. La sfortunata ragazza deve confrontarsi continuamente con la necessit\u00e0 di Johnny di prendere fuoco, ad esempio quando, durante una romantica gita in barca, il fidanzato deve allearsi con l'Uomo Ghiaccio contro il pirata Capitan Barracuda; oppure quando un'uscita in quattro con la Cosa e Alicia Masters \u00e8 rovinata dall'attacco dello Scarabeo; o quando Johnny deve abbandonarla al bowling per combattere l'Uomo Colla. Il destino di Dorrie si scontrer\u00e0 con quello di un altro fortunello, Peter Parker, parteciper\u00e0 con la Torcia al raduno del fan club dell'Uomo Ragno interrotto da Goblin, verr\u00e0 rapita dallo Scarabeo e salvata da Johnny in team con il Tessiragnatele, organizzer\u00e0 un party a cui Spidey si imbucher\u00e0 per infastidire il suo focoso amico. Con il passare del tempo le cose non migliorano, dopo aver invitato Johnny, Ben e Alicia al concerto dei Beatles, che i due eroi si perdono per fermare dei rapinatori, litiga con il fidanzato. Anni dopo, Dorrie si sposer\u00e0 con un certo Sam e diverr\u00e0 madre di due bambini."}
{"id": "5242669", "revid": "716642", "url": "https://it.wikipedia.org/wiki?curid=5242669", "title": "Associazione Sportiva Jesi 1951-1952", "text": "Questa pagina raccoglie le informazioni riguardanti l'Associazione Sportiva Jesi nelle competizioni ufficiali della stagione 1951-1952."}
{"id": "5242670", "revid": "124893472", "url": "https://it.wikipedia.org/wiki?curid=5242670", "title": "311P/PANSTARRS", "text": "311P/PANSTARRS \u00e8 una cometa periodica appartenente alla famiglia delle comete della fascia principale.\nAl momento della scoperta \u00e8 divenuta subito famosa perch\u00e9 esib\u00ec sei code di polvere, ognuna di esse originata nel corso di un singolo evento durante un periodo di circa 5 mesi precedente alla scoperta dell'oggetto. La polvere che costituiva le code aveva dimensioni comprese tra i 10 e i 100\u00a0\u00b5m (micrometri) ossia tra gli 0,01 e gli 0,1 millimetri.\nSi ritiene che sia un asteroide relativamente piccolo del diametro di circa 480\u00a0m, appartenente alla famiglia di asteroidi di Flora, in forte rotazione i cui materiali superficiali, gi\u00e0 debolmente legati al corpo centrale a causa della forza centrifuga, sono periodicamente investiti e spazzati dal vento solare."}
{"id": "5242673", "revid": "370187", "url": "https://it.wikipedia.org/wiki?curid=5242673", "title": "Comarche della Sicilia", "text": ""}
{"id": "5242674", "revid": "370187", "url": "https://it.wikipedia.org/wiki?curid=5242674", "title": "Comarche di Sicilia", "text": ""}
{"id": "5242678", "revid": "729019", "url": "https://it.wikipedia.org/wiki?curid=5242678", "title": "P\u00ebtr Petrovi\u010d Lanskoj", "text": "Biografia.\nEra il figlio di P\u00ebtr Sergeevi\u010d Lanskoj, e di sua moglie, Elizaveta Romanovna Leparskaja.\nCarriera.\n\u00c8 stato istruito a casa e inizi\u00f2 il suo servizio militare nel 1818 nel reggimento di cavalleria. Nel mese di ottobre 1843 venne promosso a maggiore generale, sei mesi pi\u00f9 tardi \u00e8 stato nominato comandante del reggimento di cavalleria. Nel 1853 venne promosso a tenente generale.\nCombatt\u00e9 nella guerra di Crimea. Il 26 agosto 1856 \u00e8 stato nominato capo della divisione di cavalleria. Nel 1865 fu governatore generale di San Pietroburgo. Nel 1866 venne promosso a generale.\nMatrimonio.\nNel 1844, incontr\u00f2 Natal'ja Nikolaevna Gon\u010darova, la vedova del grande poeta Aleksandr Sergeevi\u010d Pu\u0161kin, e nel maggio gli propose di sposarlo e lei accett\u00f2. La coppia si spos\u00f2 il 16 luglio 1844 a Strelna. Ebbero tre figlie:\nP\u00ebtr non si prese cura solo delle sue figlie, ma anche dei figli del primo matrimonio di Natal'ja. Dopo la morte della moglie si fece carico dei figli e lasciarono la Russia nel 1862.\nMorte.\nMor\u00ec il 6 maggio 1877. Fu sepolto nel Monastero di Alexander Nevskij, nella stessa tomba con la moglie."}
{"id": "5242679", "revid": "371529", "url": "https://it.wikipedia.org/wiki?curid=5242679", "title": "Lay Lady Lay", "text": ""}
{"id": "5242688", "revid": "212348", "url": "https://it.wikipedia.org/wiki?curid=5242688", "title": "Associazione italiana degli analisti e consulenti finanziari", "text": "L'Associazione italiana per l'analisi finanziaria (AIAF) \u00e8 un'associazione professionale che associa circa 1000 professionisti della finanza in Italia. Creata nel 1971, AIAF \u00e8 associata ad EFFAS - European Federation of Financial Analysts Societies e ACIIA (Association of Certified International Investment Analysts).\nAIAF promuove la corretta cultura finanziaria. Ha svolto spesso ruolo di consiglio delle autorit\u00e0 italiane. Ha pubblicato e promuove un codice etico per la professione di analista finanziario in Italia. L'associazione ha una scuola di formazione (AIAF Formazione e Cultura) certificata a rilasciare il diploma \"Certified International Investment Analyst (CIIA)\".\nPrincipali pubblicazioni di AIAF sono \"La Rivista AIAF\" e le monografie dette \"I quaderni AIAF\", attraverso le quali contribuisce alla ricerca finanziaria europea."}
{"id": "5242689", "revid": "69599330", "url": "https://it.wikipedia.org/wiki?curid=5242689", "title": "Teresa Renzi", "text": ""}
{"id": "5242690", "revid": "767487", "url": "https://it.wikipedia.org/wiki?curid=5242690", "title": "Esther R\u00e9thy", "text": "Biografia.\nEsther R\u00e9thy \u00e8 stata un soprano ungherese che ha avuto una grande carriera in Europa dal 1934 fino al 1968. Ella \u00e8 stata soprattutto un'artista principale dello Staatsoper di Vienna per oltre un decennio ed \u00e8 stata frequentemente al Festival di Salisburgo. La R\u00e9thy aveva un vasto repertorio operistico che comprendeva opere in francese, tedesco, italiano, ceco ed ungherese. L'ultima parte della sua carriera \u00e8 stata dedicata principalmente all'esecuzione dell'operetta tedesca presso la Wiener Volksoper. Lei \u00e8 stata una donna molto bella e molto ammirata come Angele in \"Der Opernball\" di Richard Heuberger.\nNata a Budapest, la R\u00e9thy ha studiato canto con Magda Rig\u00f3 nella sua citt\u00e0 natale ed a Vienna. Nel 1934 ha fatto il suo debutto operistico professionale al Teatro dell'Opera di Budapest come Shepherd in Tannh\u00e4user (opera) rimanendo in quel teatro per i successivi tre anni, attirando particolarmente consensi come Mica\u00ebla in Carmen (opera) ed apparendo anche come artista ospite in una serie di teatri d'opera dell'Europa centrale.\nNel 1937 la R\u00e9thy \u00e8 diventata un'artista principale del Wiener Staatsoper, dove ha cantato fino al 1961. Lei ha fatto la sua prima apparizione in quel teatro come Sophie in Der Rosenkavalier diretta da Hans Knappertsbusch con Lotte Lehmann poi Drei Engelstimmen/Ighino in Palestrina (opera) diretta da Bruno Walter con Anton Dermota, Thekla in \"Wallenstein\" di Jarom\u00edr Weinberger e Mica\u00ebla in Carmen (41 recite fino al 1955) diretta da Walter, nel 1938 Jitka (Jutta) in Dalibor (opera), 1. Blumenm\u00e4dchen/2. Gruppe in Parsifal (opera), Lauretta in Gianni Schicchi, nel 1940 Euridice in Orfeo ed Euridice (Gluck), Lisa ne Il paese del sorriso diretta da Anton Paulik, nel 1941 Idamante in Idomeneo (opera) e la protagonista in Rodelinda (opera) con Erich Kunz, nel 1942 canta in Carmina Burana (Orff) ed Isabella in \"Christopher Columbus\" di Jacques Offenbach, nel 1943 Gabriele in Wiener Blut (operetta) (77 recite fino al 1955) diretta da Paulik e Zdenka in Arabella (opera) con Alda Noni, nel 1944 Rosalinde in Die Fledermaus diretta da Paulik, nel 1946 Doris in \"Das Werbekleid\" di Franz Salmhofer con Sena Jurinac, nel 1947 Dorota in \"Schwanda, der Dudelsackpfeifer\" di Jarom\u00edr Weinberger diretta da Erich Leinsdorf con Julius Patzak, Eurydike in Orph\u00e9e aux Enfers (41 recite fino al 1948) con Max Lorenz (cantante), Susanna ne Le nozze di Figaro e Madame Robin in \"Die kleine Zauberfl\u00f6te\" di Offenbach diretta da Paulik, nel 1948 Marguerite in Faust (46 recite fino al 1955) diretta da Otto Ackermann cantata anche con Jussi Bj\u00f6rling nel ruolo del titolo e Pamina in Die Zauberfl\u00f6te con Wilma Lipp, nel 1949 Nedda (Colombina) in Pagliacci (opera) e Leila in Tausend und eine Nacht diretta da Paulik, nel 1950 Frau Fluth in Die lustigen Weiber von Windsor di Otto Nicolai, Marzelline in Fidelio diretta da Clemens Krauss, Paratzja in \"Der Jahrmarkt von Sor\u00f3tschintzi\" di Modest Petrovi\u010d Musorgskij e Contessa Carlotta von Santa Croce in \"Gasparone\" di Karl Mill\u00f6cker diretta da Paulik, nel 1951 Baronin Freimann in \"Der Wildsch\u00fctz\" di Albert Lortzing con Walter Berry e Fiammetta in \"Boccaccio\" di Franz von Supp\u00e9 diretta da Paulik, nel 1952 Ang\u00e8le in \"Der Opernball\" di Richard Heuberger diretta da Paulik ed Europa in Die Liebe der Danae di Richard Strauss, nel 1953 la Contessa Almaviva ne \"Le nozze di Figaro\", Des Bauern Tochter in Die Kluge ed Hanna Glawari in Die lustige Witwe diretta da Paulik, nel 1954 Ang\u00e8le Didier in Der Graf von Luxemburg diretta da Paulik e Die Frau des Gerichtsdieners/Frl. B\u00fcrstner in \"Der Prozess\" di Gottfried von Einem e nel 1955 Helena ne La Belle H\u00e9l\u00e8ne. I suoi altri ruoli viennesi sono stati Agathe in Der Freisch\u00fctz, Alice Ford in Falstaff (Verdi), Desdemona in Otello (Verdi), Eva in Die Meistersinger von N\u00fcrnberg, Marenka ne La sposa venduta, Micaela, Mim\u00ec ne La boh\u00e8me e Violetta Val\u00e9ry ne La traviata.\nCantando in Vienna, la R\u00e9thy era attiva come artista ospite con molti teatri d'opera europei. \nCant\u00f2 frequentemente al Teatro dell'Opera di Budapest ed \u00e8 apparsa spesso come ospite all'Opera di Stato della Baviera, allo Staatsoper Unter den Linden ed al Semperoper sotto direttori quali Karl B\u00f6hm, Victor de Sabata, Wilhelm Furtw\u00e4ngler, Hans Knappertsbusch, Clemens Krauss e Josef Krips. \u00c8 diventata famosa a livello internazionale attraverso le sue molte apparizioni al Festival di Salisburgo dove ha cantato Susanna ne \"Le nozze di Figaro\" (1937-1939 con Mariano Stabile (cantante), Ezio Pinza come Figaro, Gino Del Signore e Giuseppe Nessi), Sophie in Der Rosenkavalier (1937-1939) diretta da Karl B\u00f6hm con i Wiener Philharmoniker, in concerto diretta da Franz Leh\u00e1r (1940), canta nella Sinfonia n. 9 (Beethoven) (1941), Donna Elvira in Don Giovanni (opera) diretta da Wilhelm Furtw\u00e4ngler con Tito Gobbi e Josef Greindl (1950) e nella prima esecuzione pubblica come Europa di \"Die Liebe der Danae\" di Richard Strauss (1952).\nDopo la seconda guerra mondiale, la R\u00e9thy divenne una cantante altamente apprezzata nelle operette, a partire da una rappresentazione trionfante come Rosalinde in Die Fledermaus sotto la direzione di Herbert von Karajan a Vienna. Dal 1948 ha cantato spesso alla Wiener Volksoper nelle operette di Emmerich K\u00e1lm\u00e1n, Franz Leh\u00e1r e Strauss. Le sue prime esibizioni nel teatro sono state come Annina in Eine Nacht in Venedig (operetta) e Saffi in Der Zigeunerbaron. Il suo repertorio nell'operetta crebbe fino a includere Ang\u00e8le Didier in Der Graf von Luxemburg, Angele in \"Der Opernball\", Fiammetta in \"Boccaccio\", Gabriele in Wiener Blut (operetta), Hanna Glawari in Die lustige Witwe e Laura in \"Der Bettelstudent\".\nNel 1958 \u00e8 stata insignita dell'Ordine al merito della Repubblica austriaca.\nLa R\u00e9thy si ritir\u00f2 dalle scene nel 1968, dopo di che si \u00e8 impegnata ad insegnare canto a Vienna. Lei mor\u00ec all'et\u00e0 di 91 anni nel 2004. \u00c8 stata sposata prima con Anton Paulik e poi con il dottor Vincent Imre. Suo figlio Laszl\u00f3 Imre \u00e8 diventato un conduttore di successo."}
{"id": "5242692", "revid": "180624", "url": "https://it.wikipedia.org/wiki?curid=5242692", "title": "Chiesa di Nostra Signora del Soccorso", "text": ""}
{"id": "5242693", "revid": "1776051", "url": "https://it.wikipedia.org/wiki?curid=5242693", "title": "Good Friendly Violent Fun", "text": "Good Friendly Violent Fun \u00e8 un album dal vivo del gruppo musicale thrash metal statunitense Exodus, pubblicato nel 1991."}
{"id": "5242700", "revid": "1776051", "url": "https://it.wikipedia.org/wiki?curid=5242700", "title": "Lessons in Violence", "text": "Lessons in Violence \u00e8 un album discografico di raccolta del gruppo musicale thrash metal statunitense Exodus, pubblicato nel 1992."}
{"id": "5242703", "revid": "1573940", "url": "https://it.wikipedia.org/wiki?curid=5242703", "title": "Young Animator Training Project", "text": "Il \u00e8 un progetto giapponese annuale per formare giovani animatori.\nStoria.\nIl progetto \u00e8 stato lanciato nel 2010 con il nome dalla Japanese Animation Creators Association (JAniCA), sovvenzionando 214,5 milioni di yen (pari a 1,8 milioni di euro circa) a studi professionali di animazione per promuovere l'insegnamento e l'inserimento dei giovani animatori. I fondi vengono ricevuti dal ministero dei beni culturali giapponese. \nGli studi sovvenzionati devono poi presentare un corto dalla durata di 25 minuti e ne vengono selezionati quattro, che vengono poi proiettati nei cinema a marzo. Il progetto \u00e8 continuato negli anni seguenti, cambiando il nome prima in e poi in . Nel 2014 la gestione del progetto \u00e8 passata da JAniCA a The Association of Japanese Animations (AJA).\nProgetti.\nAnime Mirai 2013.\n\"Aruvu Rezuru\" \u00e8 stato sostituito dal corto \"TV Kazoku Channel Jacker\", prodotto da Pierrot."}
{"id": "5242706", "revid": "1776051", "url": "https://it.wikipedia.org/wiki?curid=5242706", "title": "Another Lesson in Violence", "text": "Another Lesson in Violence \u00e8 un album dal vivo del gruppo musicale thrash metal statunitense Exodus, pubblicato nel 1997."}
{"id": "5242709", "revid": "83531", "url": "https://it.wikipedia.org/wiki?curid=5242709", "title": "Unione Sportiva Anconitana 1951-1952", "text": "Questa voce raccoglie le informazioni riguardanti l'Unione Sportiva Anconitana nelle competizioni ufficiali della stagione 1951-1952."}
{"id": "5242710", "revid": "729019", "url": "https://it.wikipedia.org/wiki?curid=5242710", "title": "Battaglia delle Brentelle", "text": "La battaglia delle Brentelle \u00e8 stato un evento bellico del 25 giugno 1386, svoltosi a Brentelle, nei pressi di Padova, tra le truppe dei Carraresi, al comando di Giovanni Ubaldini, e quelle degli Scaligeri, signori di Verona, capitanate da Cortesia Serego, effettuato a seguito dell'invasione del territorio padovano perpetrata da Antonio della Scala durante la primavera.\nLa sconfitta dei veronesi fu rilevante; il Serego fu catturato e condotto a Padova assieme a oltre 9.000 prigionieri (molti dei quali rilasciati poco dopo) e ad altri condottieri, tra i quali Facino Cane e Ostasio da Polenta. La prigionia cui per oltre un anno fu sottoposto il comandante veronese fu particolarmente aspra, e lo condusse alla morte poco dopo essere stato rilasciato."}
{"id": "5242711", "revid": "767487", "url": "https://it.wikipedia.org/wiki?curid=5242711", "title": "Panico (film)", "text": "Panico (\"Panique\") \u00e8 un film del 1946 diretto da Julien Duvivier.\nLa pellicola, adattamento dal romanzo di Georges Simenon \"Il fidanzamento del signor Hire \" (1933), \u00e8 stata presentata alla Manifestazione Internazionale d'Arte Cinematografica di Venezia dove ha avuto una menzione speciale dalla commissione internazionale dei giornalisti.\nPrima realizzazione francese, dopo il ritorno di Duvivier dagli Stati Uniti d'America, il film non ebbe successo commerciale, anche se ora viene considerato, soprattutto per l'atmosfera e per l'interpretazione di Michel Simon, come uno dei suoi pi\u00f9 interessanti, legato com'\u00e8 al pessimismo verso la folla (la stessa gente che aveva aderito ciecamente ai fascismi europei e al razzismo), in cerca di colpevoli per riscattarsi.\nTrama.\nPeriferia di Parigi. Il misantropo e quasi inquietante Monsieur Hire \u00e8 sospettato, a torto, di un crimine contro una cameriera. La bella Alice, il cui amante Alfred \u00e8 il vero colpevole, che, per proteggere questo e approfittando dell'ammirazione di Hire verso di lei, cerca di deviare i sospetti verso di lui. La folla inferocita, a caccia d'innocenti, lo spinge a rifugiarsi sui tetti del palazzo da cui scivola e resta appeso alla grondaia, poi proprio mentre arrivano i pompieri che potrebbero salvarlo, cade o forse si uccide. La scoperta di una fotografia che portava in tasca rivela chi era l'assassino.\nProduzione.\nRiprese.\nGli interni sono stati girati a Nizza, negli studi Victorine di avenue \u00c9douard Grinda, n 16.\nRemake e opere collegate.\nNe esiste una versione a fumetti in \"Films in anteprima\" (anno I, n. 2, 1947)\nIl film ha un remake: \"L'insolito caso di Mr. Hire\" (\"Monsieur Hire\", 1989), regia di Patrice Leconte, con Michel Blanc e Sandrine Bonnaire.\nAnche \"Barrio\" (\"Viela, ou Rua Semsol\", 1947), regia di Ladislao Vajda, quasi contemporaneo a questo, \u00e8 stato in parte ispirato dallo stesso romanzo di Simenon."}
{"id": "5242715", "revid": "71433", "url": "https://it.wikipedia.org/wiki?curid=5242715", "title": "How to Get Away with Murder", "text": ""}
{"id": "5242717", "revid": "858648", "url": "https://it.wikipedia.org/wiki?curid=5242717", "title": "Partito Comunista d'Italia (disambigua)", "text": ""}
{"id": "5242728", "revid": "287204", "url": "https://it.wikipedia.org/wiki?curid=5242728", "title": "L'uragano (film)", "text": ""}
{"id": "5242730", "revid": "716642", "url": "https://it.wikipedia.org/wiki?curid=5242730", "title": "Associazione Calcio Spezia 1951-1952", "text": "Questa voce raccoglie le informazioni riguardanti l'Associazione Calcio Spezia nelle competizioni ufficiali della stagione 1951-1952.\nStagione.\nNella stagione 1951-1952 Lo Spezia disputa il girone C del campionato di Serie C, un torneo a 18 squadre con una promozione in Serie B, due promozioni nel costituendo campionato di Serie C a girone unico. Dal 5\u00ba posto in poi le squadre vengono relegate nel nuovo campionato di IV\u00aa Serie. Lo Spezia che si \u00e8 classificato in 14\u00aa posizione scende quindi in IV\u00aa Serie. In Serie B sale il Calgliari, Empoli e Sambenedettese salgono in Serie C.\nPer lo Spezia la retrocessione in Serie C rappresenta purtroppo solo l'inizio della discesa che in tre stagioni porta gli aquilotti tra i dilettanti regionali. Un'onta destinata a rimanere unica nella storia della societ\u00e0. Per questa stagione le sorti degli aquilotti sono affidate al duo formato da Edmondo Bonansea e Umberto Lena. Una nuova riforma ridurr\u00e0 da quattro ad un solo girone la Serie C, per evitare di scendere di nuovo ci si deve piazzare nei primi quattro posti, un'impresa ardua visti i presupposti tecnici ed economici. Il cannoniere stagionale con 8 reti \u00e8 Eros Baccalini, lo Spezia segna poco e subisce molto, fanno peggio degli aquilotti solo i toscani della Solvay e del Lanciotto Campi Bisenzio ed i marchigiani della Fermana e della Maceratese."}
{"id": "5242735", "revid": "767487", "url": "https://it.wikipedia.org/wiki?curid=5242735", "title": "Jamie Lidell", "text": "Discografia.\nAlbum"}
{"id": "5242737", "revid": "486946", "url": "https://it.wikipedia.org/wiki?curid=5242737", "title": "Stangerioideae", "text": ""}
{"id": "5242739", "revid": "21880", "url": "https://it.wikipedia.org/wiki?curid=5242739", "title": "Bowenioideae", "text": ""}
{"id": "5242741", "revid": "21880", "url": "https://it.wikipedia.org/wiki?curid=5242741", "title": "Cycadoideae", "text": ""}
{"id": "5242743", "revid": "767487", "url": "https://it.wikipedia.org/wiki?curid=5242743", "title": "Bataan (film)", "text": "Bataan \u00e8 un film del 1943 diretto da Tay Garnett.\nNarra la difesa della penisola di Bataan durante la battaglia omonima della seconda guerra mondiale, considerata la fase pi\u00f9 intensa della campagna delle Filippine, avvenuta dal 1\u00ba gennaio al 9 aprile 1942.\nTrama.\nBataan, primi giorni del 1942. Un gruppo di 13 soldati alleati cerca di distruggere un ponte di fondamentale importanza per l'avanzata giapponese. Alla morte del capitano Lassiter, il comando del gruppo passa al sergente Dane, che riesce in qualche modo a far s\u00ec che il suo piccolo gruppo tenga testa ai giapponesi. A uno a uno per\u00f2 i difensori vengono uccisi, mentre il messicano Ramirez della Guardia Nazionale soccombe alla malaria. Quando tutti tranne Dane sono morti, questi scava la propria fossa e scarica contro i nemici il suo mitragliatore, prima di essere sopraffatto anche lui. Il sacrificio dei 13 soldati, con la loro strenua difesa della penisola di Bataan, consentir\u00e0 alle truppe alleate di ottenere, in seguito, la vittoria nel Pacifico.\nProduzione.\nProdotto dalla Metro-Goldwyn-Mayer, la casa pag\u00f2 6500 dollari alla RKO per i diritti di utilizzo di alcune scene di \"La pattuglia sperduta\"; Dore Schary, produttore esecutivo della Metro, nella sua autobiografia ne ritiene \"Bataan\" un rifacimento.\nDistribuzione.\nDistribuito negli Stati Uniti dal 3 giugno 1943; in Italia usc\u00ec nel maggio del 1949.\nRiconoscimenti.\nLa NAACP confer\u00ec alla Metro due premi per aver mostrato nel film un afroamericano in maniera intelligente e comprensiva."}
{"id": "5242746", "revid": "729019", "url": "https://it.wikipedia.org/wiki?curid=5242746", "title": "Unione Sportiva Lanciotto Ballerini 1951-1952", "text": "Questa voce raccoglie le informazioni riguardanti l'Unione Sportiva Lanciotto Ballerini nelle competizioni ufficiali della stagione 1951-1952."}
{"id": "5242750", "revid": "767487", "url": "https://it.wikipedia.org/wiki?curid=5242750", "title": "Musara\u00f1as", "text": "Musara\u00f1as \u00e8 un film del 2014 diretto da Juanfer Andr\u00e9s e Esteban Roel.\nTrama.\nDopo una caduta debilitante, un vicino di casa sfortunato si ritrova intrappolato nel pazzo mondo di clausura di due sorelle.\nAbbandonata dal padre dopo la morte per parto della madre, Montse si \u00e8 occupata della piccola Nia nascondendosi al mondo con un comportamento ossessivo e disequilibrato tanto che considera la sorella sempre una bambina nonostante sia cresciuta."}
{"id": "5242768", "revid": "767487", "url": "https://it.wikipedia.org/wiki?curid=5242768", "title": "Wintersleep", "text": "I Wintersleep sono un gruppo musicale indie rock canadese attivo dal 2001.\nBiografia.\nIl gruppo si \u00e8 formato ad Halifax (Nuova Scozia) nel 2001.\nDopo aver pubblicato due album per la Dependent Music, nel 2006 il gruppo si \u00e8 unito ad una sussidiaria della EMI (Labwork) e ha rimasterizzato gli stessi due album diffondendoli anche nel mercato statunitense.\nNell'ottobre 2007 \u00e8 uscito il terzo disco del gruppo, che gli \u00e8 valso uno Juno Award come \"gruppo rivelazione dell'anno\".\nL'11 luglio 2009 hanno aperto il concerto di Paul McCartney al parco di Halifax.\nNel settembre 2009 hanno iniziato a lavorare all'album \"New Inheritors\", diffuso nel maggio 2010.\nIl 14 gennaio 2011 si sono esibiti al \"Late Show with David Letterman\".\nNel 2012 \u00e8 uscito il loro quinto album.\nFormazione.\nEx membri\nDiscografia.\nAlbum "}
{"id": "5242784", "revid": "3732", "url": "https://it.wikipedia.org/wiki?curid=5242784", "title": "Giornale arcadico di scienze, lettere ed arti", "text": "Il Giornale arcadico di scienze, lettere ed arti \u00e8 stato un periodico culturale italiano, fondato a Roma nel 1819. Apprezzato dalle autorit\u00e0 dello Stato Pontificio, difese la cultura classicheggiante in polemica con i nuovi movimenti culturali che si andavano affermando negli altri paesi europei e, in particolare, fu avverso al romanticismo.\nIl \"Giornale arcadico\" pubblicava articoli di vario argomento: letterario e filosofico, scienze naturali e medicina, archeologia e antiquaria.\nLa periodicit\u00e0 era trimestrale per il singolo tomo, formato di tre volumi o fascicoli mensili, a numerazione continua delle pagine.\nNel corso della sua storia, il periodico mut\u00f2 varie volte il proprio nome: fu pubblicato con il nome originale fino al 1868. Dal 1869 al 1889 divenne \"Nuovo giornale arcadico di scienze, lettere ed arti\". Per un breve periodo, dal 1889 al 1897, fu pubblicato come \"L'Arcadia. Periodico mensile di scienze lettere ed arti\"; dal 1898 al 1916 divenne: \"Giornale arcadico. Rivista mensile di lettere scienze ed arti\"; dal 1917 al 1926: \"L'Arcadia\" e infine, dal 1927 al 1941: \"Atti dell'Accademia degli Arcadi e scritti dei soci\".\nFondatori e collaboratori.\nIl periodico fu fondato da un gruppo di intellettuali di diversa formazione: il letterato e docente Salvatore Betti, lo scrittore marchese Luigi Biondi presidente della Pontificia accademia di archeologia e arcade con il nome di \"Filauto Erimanteo\", il numismatico ed epigrafista Bartolomeo Borghesi, Pietro Carpi professore di mineralogia e accademico dei Lincei, lo storico e archeologo Antonio Nibby studioso di topografia, il principe Pietro Odescalchi letterato, erudito e membro del collegio filologico della Sapienza, che finanzi\u00f2 il periodico e lo diresse per trentasei anni, il poeta e scrittore Giulio Perticari arcade con il nome di \"Alceo Compitano\", l'archeologo e critico d'arte Giuseppe Tambroni.\nIl Nibby due anni dopo, nel 1821, si distacc\u00f2 dal gruppo per fondare un nuovo periodico: \"Effemeridi letterarie di Roma\". Le \"Effemeridi\", stampate nella stessa tipografia del \"Giornale arcadico\", la Stamperia De Romanis, solo due anni pi\u00f9 tardi, nel dicembre 1823, cesseranno le pubblicazioni.\nTra i molti che collaborarono con il \"Giornale arcadico\" possiamo ricordare, oltre ai fondatori, il filologo ed epigrafista Girolamo Amati, il medico e botanico Ettore Rolli che pubblic\u00f2 scritti sulla flora romana, il cardinale Angelo Mai, prefetto della Biblioteca Vaticana, reso celebre da una canzone del Leopardi composta nel 1820.\nPure Giacomo Leopardi fu invitato nel 1820 a collaborare con il periodico. La richiesta, fatta dal segretario il principe Odescalchi, non fu accolta. Il poeta di Recanati prefer\u00ec piuttosto collaborare poi con le \"Effemeridi\" del Nibby.\nIl primo articolo.\nIl \"Giornale arcadico\", nel suo primo tomo trimestrale del gennaio-marzo 1819, stampato a Roma nella stamperia De Romanis, esordisce con un articolo programmatico intitolato: \"Intorno un antico poema tribuito a Giovanni Boccacci. Nota del conte Giulio Perticari\", il cui incipit ben riassume l'orientamento classicheggiante del periodico, con espressioni quali \"candida e purgata favella\", \"classiche opere scritte nel buon tempo della nostra lingua\", \"amore degli antichi esempii\", e la sua diffidenza per gl'influssi d'oltralpe, \"il soverchio affetto delle cose straniere\":\nL'ironia del Belli.\nGiuseppe Gioachino Belli, il grande poeta romano, si espresse in modo sarcastico nei confronti degli intellettuali che gravitavano intorno al \"Giornale arcadico\". In un suo sonetto dell'aprile 1834, \"La Compaggnia de Santi-petti\", cos\u00ec si esprime nei confronti degli arcadi (\"gli arc\u00e0dichi\") e degli archeologi (\"gli arg\u00f2lighi\") che celebrano la ricorrenza della fondazione di Roma in un chiassoso banchetto:"}
{"id": "5242793", "revid": "84184", "url": "https://it.wikipedia.org/wiki?curid=5242793", "title": "Giornale Arcadico", "text": ""}
{"id": "5242797", "revid": "599013", "url": "https://it.wikipedia.org/wiki?curid=5242797", "title": "Andrij Berezov\u010duk", "text": "Caratteristiche tecniche.\nGioca come difensore centrale ma pu\u00f2 agire anche da mediano davanti alla difesa."}
{"id": "5242802", "revid": "228587", "url": "https://it.wikipedia.org/wiki?curid=5242802", "title": "Ladylike", "text": "Ladylike \u00e8 il quarto e ultimo album in studio del gruppo musicale pop tedesco Monrose, pubblicato nel 2010."}
{"id": "5242814", "revid": "1444345", "url": "https://it.wikipedia.org/wiki?curid=5242814", "title": "In the City (Kevin Rudolf)", "text": "In the City \u00e8 il primo album in studio del cantautore, rapper e produttore statunitense Kevin Rudolf, pubblicato nel 2008."}
{"id": "5242820", "revid": "38120", "url": "https://it.wikipedia.org/wiki?curid=5242820", "title": "To the Sky", "text": "To the Sky \u00e8 il secondo album in studio del cantautore, rapper e produttore statunitense Kevin Rudolf, pubblicato nel 2010."}
{"id": "5242822", "revid": "1776051", "url": "https://it.wikipedia.org/wiki?curid=5242822", "title": "Destabilise", "text": "Destabilise \u00e8 un singolo del gruppo musicale britannico Enter Shikari, pubblicato il 26 ottobre 2010.\n\u00c8 stato pubblicato in formato digitale e in vinile per un'edizione limitata di sole 1.000 copie. Il brano \u00e8 stato successivamente incluso come traccia bonus nelle edizioni deluxe e redux del terzo album della band, \"A Flash Flood of Colour\".\nVideo musicale.\nIl video ufficiale del brano, diretto da Lawrence Hardy, \u00e8 stato pubblicato il 24 ottobre 2010 e vede la band esibirsi in un magazzino dopo avervi fatto irruzione in piena notte. L'8 aprile 2011 \u00e8 stato pubblicato un video anche per la versione dei Jonny &amp; The Snipers (alter ego jazz degli Enter Shikari), diretto da Kode Media. Il 20 agosto dello stesso anno \u00e8 stata pubblicata una versione del video ufficiale rieditata da Judderman in promozione del remix del brano realizzato da ROUT (progetto collaterale del cantante degli Enter Shikari Rou Reynolds), pubblicato nell'EP digitale di \"Quelle Surprise\".\nTracce.\nTesti di Rou Reynolds, musiche degli Enter Shikari."}
{"id": "5242826", "revid": "1573940", "url": "https://it.wikipedia.org/wiki?curid=5242826", "title": "Mecaphesa", "text": "Mecaphesa \u00e8 un genere di ragni appartenente alla famiglia Thomisidae.\nDistribuzione.\nLe 49 specie note di questo genere sono diffuse in Asia orientale, Asia sudorientale, Asia meridionale e Russia: la specie dall'areale pi\u00f9 vasto \u00e8 la \"M. asperata\" reperita in varie localit\u00e0 dell'America settentrionale, dell'America centrale, e delle Indie occidentali\nTassonomia.\nNon sono stati esaminati esemplari di questo genere dal 2013.\nA giugno 2014, si compone di 49 specie e 3 sottospecie:"}
{"id": "5242832", "revid": "767487", "url": "https://it.wikipedia.org/wiki?curid=5242832", "title": "Serhij P\u0161eny\u010dnych", "text": "Caratteristiche tecniche.\nGioca come terzino sinistro ma pu\u00f2 agire anche da difensore centrale."}
{"id": "5242834", "revid": "767487", "url": "https://it.wikipedia.org/wiki?curid=5242834", "title": "M\u00f3ric Ha\u00e1r", "text": "Carriera.\nGioc\u00f2 una stagione per l'MTK Budapest, vincendo con essi il campionato ungherese.\nNel 1944 mor\u00ec nel campo di concentramento di Auschwitz."}
{"id": "5242835", "revid": "124596865", "url": "https://it.wikipedia.org/wiki?curid=5242835", "title": "Media potenza", "text": "Media potenza \u00e8 un'espressione utilizzata nel campo delle relazioni internazionali per classificare e definire quegli Stati che, pur non essendo grandi potenze, esercitano una significativa e marcata influenza in seno alla comunit\u00e0 internazionale, oppure che, essendo grandi potenze, dispiegano, nelle sfere di influenza relative al proprio specifico continente, forme di potere politico, militare ed economico riconducibili anche al ruolo di una media potenza. Essere un paese di media potenza significa poter contare su una capacit\u00e0 diplomatica e militare in grado di garantire vantaggi politici ed economici, ed eventualmente essere anche in grado di giocare un ruolo di mediatore nei conflitti tra grandi potenze.\nUna media potenza \u00e8 quindi un paese che si pone, come influenza politica a livello internazionale, tra una grande potenza ed una potenza regionale. Tra le medie potenze possono dunque annoverarsi gli Stati che si trovano ai primi posti sulla scena mondiale per spese militari, per potenza economica e per influenza culturale.\nMedie potenze nel mondo.\nSebbene non vi sia accordo unanime tra gli esperti di relazioni internazionali su quali Stati inserire o escludere da un ipotetico elenco delle medie potenze, \u00e8 possibile comunque individuare alcuni criteri a tal fine: ammontare complessivo delle spese militari, ricchezza nazionale, bilancia commerciale, produzione industriale, prodotto interno lordo, ammontare del contributo del paese al bilancio dell'ONU, partecipazione a gruppi ristretti di nazioni (G7, etc.).\nSeguendo i criteri sopra delineati, \u00e8 possibile stilare un elenco di medie potenze presunte:"}
{"id": "5242847", "revid": "2134764", "url": "https://it.wikipedia.org/wiki?curid=5242847", "title": "Juan Manuel Torres", "text": "Caratteristiche tecniche.\nGioca come mediano davanti alla difesa.\nCarriera.\nNazionale.\nHa fatto parte della Nazionale argentina Under-21 che ha vinto i Mondiali Under-20 2005."}
{"id": "5242857", "revid": "1359186", "url": "https://it.wikipedia.org/wiki?curid=5242857", "title": "STCC 2012", "text": "La stagione 2012 dello Scandinavian Touring Car Championship \u00e8 stata la terza edizione del campionato. \u00c8 iniziata il 5 maggio al Mantorp Park ed \u00e8 terminata il 22 settembre a Solvalla."}
{"id": "5242866", "revid": "1974457", "url": "https://it.wikipedia.org/wiki?curid=5242866", "title": "Disruptive Pattern Material", "text": "Disruptive Pattern Material (spesso abbreviato in DPM) identificava lo schema di camuffamento militare usato dalle forze armate britanniche e dagli eserciti di altri Stati, specialmente da quelli delle ex-colonie britanniche.\n\u00c8 stato sostituito nel 2009 dal \"Multi-Terrain Pattern\".\nStoria.\nL'Esercito britannico us\u00f2 per la prima volta una mimetica di tipo DPM nei primi anni quaranta, con giacche di tipo \"Denison\" in dotazione ai paracadutisti e ai British Commandos. I primi esempi di DPM erano dipinti a mano. Giacche di questo tipo furono in uso ai Royal Marines e ai paracadutisti fino agli anni settanta.\nA partire dal 1960 l'esercito britannico sostitu\u00ec le uniformi precedenti (che erano dello stesso tipo di quelle usate nella seconda guerra mondiale, in genere color cachi) con nuove divise color verde oliva. Nei primi anni sessanta fu sviluppato un nuovo DPM a quattro colori, efficaci nelle foreste delle zone a clima temperato: nero, marrone scuro, verde e color sabbia. Questo tipo di mimetica \u00e8 rimasto in uso fino a tempi recenti con modifiche minime nei colori e nel disegno. Il nuovo camuffamento fu introdotto nel 1963 e inizialmente dato in dotazione alle forze speciali, sebbene in quantit\u00e0 limitate. Nel 1966 l'esercito introdusse un'uniforme da campo mimetica che sebbene non fosse in dotazione a tutti i corpi sostitu\u00ec il modello verde oliva del 1960. Le nuove divise erano identiche a quelle precedenti, eccetto per il fatto che erano realizzate in tessuto con colorazione DPM anzich\u00e9 verde oliva. Tuttavia le divise del 1960 non furono del tutto rimpiazzate nel 1966 e furono utilizzate fino al 1968, anno in cui furono adottate divise molto simili alle precedenti e date in dotazione a tutti i corpi dell'esercito. Nel fare ci\u00f2 l'esercito britannico fu il primo ad adottare un'uniforme mimetica per tutti i suoi reparti.\nAlla fine degli anni settanta alcune partite di divise DPM furono adottate temporaneamente da alcuni reparti della RAF e dalle forze di sicurezza dell'USAF, in attesa dell'introduzione delle nuove mimetiche M81 Woodland.\nNegli anni '70 il color sabbia e il marrone furono scuriti perch\u00e9 risaltavano troppo durante le operazioni notturne. Nel 1985 furono applicate ulteriori modifiche: il marrone fu reso ancora pi\u00f9 scuro, e il disegno fu cambiato in modo tale da avere contorni pi\u00f9 irregolari. Le versioni dei primi anni novanta avevano chiazze di dimensioni minori e colori leggermente diversi. Il modello del 1995 era pi\u00f9 simile a quello del 1966, ma invece di essere prodotto su tessuto di cotone bianco successivamente stampato era tessuto usando fibre color sabbia sulle quali erano poi stampati gli altri tre colori. Alla fine degli anni '80 fu introdotta anche la variante per zone desertiche a due colori. \nDai primi anni '90 furono prodotti anche zaini e altri supporti per l'equipaggiamento in colorazione DPM. Nel 2009 fu annunciata la sostituzione della mimetica DPM sia nella sua variante desertica, sia in quella originale da parte di un nuovo tipo di schema mimetico, che \u00e8 in uso dal 2010. Il nuovo modello, detto Multi-Terrain Pattern (MTP), \u00e8 gi\u00e0 stato impiegato dalle truppe britanniche in Afghanistan ed \u00e8 stato distribuito a tutti i reparti dell'esercito britannico nel 2016.\nCaratteristiche e varianti.\nLe versioni pi\u00f9 recenti erano rivestite di materiale in grado di riflettere le radiazioni infrarosse. Questo riduce la visibilit\u00e0 di chi lo indossa in modo tale da non risaltare ai visori notturni.\nLe principali varianti del DPM sono una mimetica per zone boschive in quattro colori e una per ambienti desertici a due, tre, o quattro colori. Esistono anche versioni specifiche per zone urbane con colori che vanno dal bianco al grigio al nero, altre in varie tonalit\u00e0 di blu e perfino di viola (quest'ultima usata dalla Guardia Reale dell'eSwatini)."}
{"id": "5242868", "revid": "1226", "url": "https://it.wikipedia.org/wiki?curid=5242868", "title": "Il romanzo di Roma", "text": ""}
{"id": "5242878", "revid": "1543377", "url": "https://it.wikipedia.org/wiki?curid=5242878", "title": "Arizona Wildcats football", "text": "La squadra di football degli Arizona Wildcats rappresenta l'Universit\u00e0 dell'Arizona. I Wildcats competono nella Football Bowl Subdivision (FBS) della National Collegiate Athletics Association (NCAA) e nella &gt;South Division della Pacific-12 Conference. La squadra \u00e8 allenata dal 2018 da Kevin Sumlin. Gioca le sue gare interne all'Arizona Stadium di Tucson, Arizona, e le sue rivalit\u00e0 principali sono con gli Arizona State Sun Devils e i New Mexico Lobos.\nTitoli.\nTitoli di conference.\nArizona ha vinto sei titoli di conference."}
{"id": "5242884", "revid": "28592", "url": "https://it.wikipedia.org/wiki?curid=5242884", "title": "Kotlin (isola)", "text": ""}
{"id": "5242885", "revid": "1573940", "url": "https://it.wikipedia.org/wiki?curid=5242885", "title": "Eumops chiribaya", "text": "Eumops chiribaya () \u00e8 un pipistrello della famiglia dei Molossidi endemico del Per\u00f9.\nDescrizione.\nDimensioni.\nPipistrello di medie dimensioni, con la lunghezza della testa e del corpo di 82\u00a0mm, la lunghezza dell'avambraccio di 61,1\u00a0mm, la lunghezza della coda di 52\u00a0mm, la lunghezza del piede di 13,5\u00a0mm, la lunghezza delle orecchie di 25,7\u00a0mm e un peso fino a 20,3\u00a0g.\nAspetto.\nLa pelliccia \u00e8 lunga e soffice. Le parti dorsali sono bruno-olivastre chiare con la base dei peli bianca mentre le parti ventrali sono leggermente pi\u00f9 chiare. Il muso \u00e8 privo di peli, le labbra sono lisce oppure lievemente ricoperte di solchi in particolare sulla parte anteriore. Il naso \u00e8 nerastro, il bordo superiore delle narici \u00e8 circondato da piccole verruche appuntite, mentre il setto nasale \u00e8 rivestito di piccole setole spatolate nerastre. Le orecchie sono grandi, arrotondate, nerastre ed unite alla base sopra la testa. Il bordo anteriore \u00e8 liscio e la superficie interna del padiglione \u00e8 ricoperta di peli brunastri. Il trago \u00e8 squadrato, l'antitrago \u00e8 semi-circolare e largo. I piedi sono nerastri, il calcar \u00e8 pi\u00f9 lungo del piede. La coda \u00e8 lunga, tozza, nerastra e si estende oltre l'uropatagio, il quale \u00e8 marrone. \nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto attraverso una femmina catturata nel 2010 presso la localit\u00e0 di El Algarrobal, regione di Moquegua nel Per\u00f9 meridionale.\nVive nei deserti costieri.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "5242886", "revid": "69601484", "url": "https://it.wikipedia.org/wiki?curid=5242886", "title": "Paul Micioni", "text": ""}
{"id": "5242888", "revid": "124123", "url": "https://it.wikipedia.org/wiki?curid=5242888", "title": "William Strunk", "text": ""}
{"id": "5242908", "revid": "767487", "url": "https://it.wikipedia.org/wiki?curid=5242908", "title": "Avventura in citt\u00e0", "text": "Avventura in citt\u00e0 \u00e8 un film italiano del 1959, diretto da Roberto Savarese.\nTrama.\nNapoli. Pietro \u00e8 un bravo ragazzo, senza volerlo si trova immischiato con una banda di malviventi, capeggiati da Enrico, pericoloso fuorilegge francese, viene incaricato di ritirare i piani per il colpo in una banca, ma scambia distrattamente la borsa che contiene la cartella di una liceale, Mariuccia. Enrico pressa Pietro, deve recuperare ad ogni costo i piani altrimenti il colpo va a monte, Pietro deve rintracciare Mariuccia e capire se lei \u00e8 in possesso dei piani per la banda, ma tra i due intanto scoppia un sentimento di reciproco amore.\nProduzione.\nIl film fu prodotto dalla EDEN FILM srl di Gaetano Amata."}
{"id": "5242909", "revid": "71433", "url": "https://it.wikipedia.org/wiki?curid=5242909", "title": "At Any Price", "text": ""}
{"id": "5242914", "revid": "155634", "url": "https://it.wikipedia.org/wiki?curid=5242914", "title": "Klubi Sportiv Flamurtari Vlor\u00eb 2010-2011", "text": ""}
{"id": "5242917", "revid": "376939", "url": "https://it.wikipedia.org/wiki?curid=5242917", "title": "Terzaroli", "text": ""}
{"id": "5242918", "revid": "376939", "url": "https://it.wikipedia.org/wiki?curid=5242918", "title": "Mano di terzaroli", "text": ""}
{"id": "5242931", "revid": "203463", "url": "https://it.wikipedia.org/wiki?curid=5242931", "title": "Trattato di Potsdam", "text": ""}
{"id": "5242934", "revid": "671029", "url": "https://it.wikipedia.org/wiki?curid=5242934", "title": "Kypello Ellados 1986-1987", "text": "La Coppa di Grecia 1986-1987 \u00e8 stata la 45\u00aa edizione del torneo. La competizione \u00e8 terminata il 21 giugno 1987. L'OFI Creta ha vinto il trofeo per la prima volta, battendo in finale l'Iraklis."}
{"id": "5242935", "revid": "69602214", "url": "https://it.wikipedia.org/wiki?curid=5242935", "title": "Giuseppe Turoldo", "text": ""}
{"id": "5242939", "revid": "729019", "url": "https://it.wikipedia.org/wiki?curid=5242939", "title": "David Henderson", "text": "Biografia.\nEra il figlio di David Henderson, un comproprietario della D. and W. Henderson and Company. Frequent\u00f2 l'Universit\u00e0 di Glasgow, dove studi\u00f2 ingegneria civile e meccanica.\nMatrimonio.\nSpos\u00f2, il 18 dicembre 1895, Henrietta Caroline Dundas (1868-14 aprile 1959), figlia di Henry Dundas. Ebbero tre figli tra cui Ian Henry David Henderson.\nCarriera militare.\nDopo aver completato la sua formazione presso il Royal Military College di Sandhurst, Henderson entr\u00f2 nel esercito britannico il 25 agosto 1882, nell'Argyll and Sutherland Highlanders. Partecip\u00f2 alla Spedizione del Nilo ed \u00e8 stato ferito nell'Assedio di Ladysmith durante la Seconda guerra boera. Nel 1911, all'et\u00e0 di 49, Henderson impar\u00f2 a volare. Ha fatto parte del sottocomitato tecnico del Air Committee che ha contribuito a decidere dell'organizzazione del Royal Flying Corps, che \u00e8 stata costituita il 13 aprile 1912.\nFu nominato direttore del nuovo Dipartimento dell'Aeronautica Militare e, con lo scoppio della prima guerra mondiale, ha preso il comando del Royal Flying Corps. Il 22 novembre 1914, Henderson \u00e8 stato nominato comandante generale della 1st Infantry Division.\nNel 1915 Henderson torn\u00f2 a Londra per riprendere le sue funzioni di Direttore generale dell'Aeronautica Militare.\nFino all'ottobre 1918 prest\u00f2 servizio in Francia. Dopo l'armistizio, Henderson serv\u00ec come consigliere militare durante la Conferenza di pace di Parigi fino alla firma del Trattato di Versailles, nel giugno 1919.\nMorte.\nHenderson divenne direttore generale della Lega delle societ\u00e0 della Croce Rossa a Ginevra, dove mor\u00ec nel 1921, all'et\u00e0 di 59 anni."}
{"id": "5242945", "revid": "228587", "url": "https://it.wikipedia.org/wiki?curid=5242945", "title": "Bob Marchese", "text": "Biografia.\nAttore prevalentemente teatrale, \u00e8 stato uno dei fondatori del Gruppo della Rocca. \u00c8 apparso sugli schermi cinematografici con il film \"Il divo\" di Paolo Sorrentino dove ha interpretato la parte di un senatore; nel 2012 ha interpretato il ruolo del Presidente del Tribunale di Milano Carlo Biotti nel film ambientato negli anni di piombo, \"Romanzo di una strage\" di Marco Tullio Giordana sulla Strage di piazza Fontana.\nVita privata.\n\u00c8 il padre dell'attore e doppiatore Paolo Marchese, e vedovo dell'attrice Wilma D'Eusebio."}
{"id": "5242946", "revid": "287204", "url": "https://it.wikipedia.org/wiki?curid=5242946", "title": "Sven Laftman", "text": ""}
{"id": "5242957", "revid": "486946", "url": "https://it.wikipedia.org/wiki?curid=5242957", "title": "Vilyam Fisher", "text": ""}
{"id": "5242959", "revid": "115720499", "url": "https://it.wikipedia.org/wiki?curid=5242959", "title": "Wilma D'Eusebio", "text": "Biografia.\nWilma D'Eusebio nacque a Torino nel 1931 e fu attiva nei teatri cittadini con il regista Massimo Scaglione e con il cantante e attore Gipo Farassino. Studi\u00f2 recitazione alla scuola del Piccolo Teatro di Torino. Nel 1958, con altri giovani attori torinesi, partecip\u00f2 alla fondazione del Teatro delle Dieci, i cui spettacoli, di tipo sperimentale, erano diretti da Massimo Scaglione. Raggiunse la fama sul grande schermo coi film \"Mozart in viaggio verso Praga\" nel 1974, \"Racconti del cinquantenario della vittoria 1915-1918\" nel 1968 e \"Uova fatali\" nel 1977. Fu anche attrice televisiva, radiofonica e di cabaret.\nVita personale.\nEra madre dell'attore e doppiatore Paolo Marchese, e moglie dell'attore Bob Marchese. Mor\u00ec per un tumore ai polmoni."}
{"id": "5242960", "revid": "287204", "url": "https://it.wikipedia.org/wiki?curid=5242960", "title": "Ercument Sunter", "text": ""}
{"id": "5242961", "revid": "599013", "url": "https://it.wikipedia.org/wiki?curid=5242961", "title": "Oleh Krasnop'orov", "text": "Caratteristiche tecniche.\nGiocava come mediano davanti alla difesa, ma all'occorrenza poteva essere schierato come terzino destro."}
{"id": "5242962", "revid": "1305772", "url": "https://it.wikipedia.org/wiki?curid=5242962", "title": "Partito di Unit\u00e0 Nazionale", "text": ""}
{"id": "5242964", "revid": "767487", "url": "https://it.wikipedia.org/wiki?curid=5242964", "title": "Il sogno nel casello", "text": "Il sogno nel casello \u00e8 un film italiano del 2009 diretto da Bruno De Paola. Il film fu girato nel 2005 a Napoli nella zona del Vesuvio. Il film \u00e8 uscito nelle sale italiane il 13 marzo 2009.\nTrama.\nMarco \u00e8 un casellante timido, insicuro e con una madre assillante. L'incontro con Silvia, sua nuova dirimpettaia, sembra l'inizio di una svolta, ma un'ingiunzione di sfratto compromette la situazione. Marco intraprende una dura lotta col padrone di casa, motivato dalla volont\u00e0 di rimanere vicino a Silvia.\nIntanto le giornate al casello, in attesa del grande esodo estivo, trascorrono in modo allegro tra personaggi bizzarri e amenit\u00e0 di vario tipo proposte dagli utenti in transito.\nAccoglienza.\nSecondo Morandini \u00e8 una commedia non particolarmente originale ma briosa, garbata e ben diretta. Rosaria D\u00e9sir\u00e9e Klain, critica cinematografica del Corriere del Mezzogiorno, sottolinea la napoletanit\u00e0 del film (oltre al cast anche i produttori, Tonino Cappiello e Nicola Spina, \"sono, infatti, due imprenditori campani, estranei al mondo del cinema\"); contrappone i tempi limitati di lavorazione e il basso budget (\"Quattro settimane...neppure un milione di euro\") ai quattro anni di attesa di una distribuzione nelle sale."}
{"id": "5242965", "revid": "1005847", "url": "https://it.wikipedia.org/wiki?curid=5242965", "title": "Partito d'Unit\u00e0 Nazionale", "text": ""}
{"id": "5242966", "revid": "287204", "url": "https://it.wikipedia.org/wiki?curid=5242966", "title": "Marina Maljkovic", "text": ""}
{"id": "5242975", "revid": "486946", "url": "https://it.wikipedia.org/wiki?curid=5242975", "title": "Vilyam Genrikhovich Fisher", "text": ""}
{"id": "5242976", "revid": "155634", "url": "https://it.wikipedia.org/wiki?curid=5242976", "title": "Klubi Sportiv Flamurtari Vlor\u00eb 2011-2012", "text": ""}
{"id": "5242979", "revid": "69602818", "url": "https://it.wikipedia.org/wiki?curid=5242979", "title": "Santiago Del Estero (Sergipe)", "text": ""}
{"id": "5242980", "revid": "300067", "url": "https://it.wikipedia.org/wiki?curid=5242980", "title": "Jean Louis Borg", "text": ""}
{"id": "5242985", "revid": "298229", "url": "https://it.wikipedia.org/wiki?curid=5242985", "title": "Harry Larva", "text": ""}
