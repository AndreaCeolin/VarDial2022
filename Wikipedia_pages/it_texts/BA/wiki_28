{"id": "5259897", "revid": "599013", "url": "https://it.wikipedia.org/wiki?curid=5259897", "title": "Jo\u00e3o Meira", "text": "Caratteristiche tecniche.\nGioca come difensore centrale ma pu\u00f2 essere impiegato anche come terzino destro o da centrocampista difensivo.\nCarriera.\nMeira ha giocato nelle giovanili del Cova Piedade, per poi entrare in quelle del Vit\u00f3ria Set\u00fabal. \u00c8 poi tornato al Cova Piedade, per cui ha giocato in Terceira Divis\u00e3o.\nNel 2008 \u00e8 passato al Mafra, in Segunda Divis\u00e3o. L'anno successivo \u00e8 stato ingaggiato dall'Atl\u00e9tico CP, con cui ha conquistato la promozione in Segunda Liga al termine del campionato 2010-2011. L'esordio in questa divisione \u00e8 arrivato l'11 dicembre 2011, schierato titolare nel pareggio casalingo per 1-1 contro il Penafiel.\nNell'estate 2012 \u00e8 stato ingaggiato dal Belenenses, sempre in Segunda Liga. Ha debuttato con questa casacca l'11 agosto, schierato titolare nella vittoria per 3-1 sulla Feirense. Il 2 settembre successivo ha trovato la prima rete in squadra, sancendo il successo per 1-0 sul Naval. Al termine della stagione, il Belenenses ha conquistato la promozione nella Primeira Liga.\nIl 18 agosto 2013 ha pertanto giocato la prima partita nella massima divisione portoghese, quando \u00e8 stato impiegato da titolare nella sconfitta casalinga per 0-3 contro il Rio Ave. \u00c8 rimasto in squadra fino alla fine del campionato 2014-2015.\nIl 23 gennaio 2016, gli statunitensi del Chicago Fire hanno reso noto l'ingaggio di Jo\u00e3o Meira. Ha esordito nella Major League Soccer in data 6 marzo, schierato titolare nel pareggio casalingo per 3-3 contro New York City. Rimasto in squadra per due stagioni, in data 20 novembre 2017 ha annunciato il suo addio al Chicago Fire.\nLibero da vincoli contrattuali, in data 23 marzo 2018 ha firmato un accordo annuale con i norvegesi del V\u00e5lerenga: ha scelto di vestire la maglia numero 30.\nStatistiche.\nPresenze e reti nei club.\n\"Statistiche aggiornate al 23 marzo 2018.\""}
{"id": "5259898", "revid": "300067", "url": "https://it.wikipedia.org/wiki?curid=5259898", "title": "Cleveland Majic", "text": ""}
{"id": "5259899", "revid": "300067", "url": "https://it.wikipedia.org/wiki?curid=5259899", "title": "Buford Majic", "text": ""}
{"id": "5259918", "revid": "69871501", "url": "https://it.wikipedia.org/wiki?curid=5259918", "title": "416-bis", "text": ""}
{"id": "5259919", "revid": "69871511", "url": "https://it.wikipedia.org/wiki?curid=5259919", "title": "COMFOP", "text": ""}
{"id": "5259921", "revid": "287204", "url": "https://it.wikipedia.org/wiki?curid=5259921", "title": "Dietmar Nockler", "text": ""}
{"id": "5259922", "revid": "37401", "url": "https://it.wikipedia.org/wiki?curid=5259922", "title": "Reggente", "text": ""}
{"id": "5259924", "revid": "104458", "url": "https://it.wikipedia.org/wiki?curid=5259924", "title": "Dietmar Noeckler", "text": ""}
{"id": "5259928", "revid": "69871777", "url": "https://it.wikipedia.org/wiki?curid=5259928", "title": "Eva Hitler", "text": ""}
{"id": "5259931", "revid": "599013", "url": "https://it.wikipedia.org/wiki?curid=5259931", "title": "Miguel Alexandre Jesus Rosa", "text": "Caratteristiche tecniche.\n\u00c8 un trequartista capace anche di agire ai lati di un tridente offensivo.\nCarriera.\nClub.\nBenfica.\nNato a Lisbona, Miguel Rosa entra nel vivaio del Benfica a nove anni, nel 1998. Nella stagione 2006-2007, nel corso di un'amichevole post-stagionale contro l'AEK Atene, l'allenatore Fernando Santos lo fa entrare al posto della leggenda lusitana Rui Costa. Tornato ai ranghi delle giovanili, segna diciotto reti nel 2007-2008, alla fine dell'ultimo anno da \"juniores\".\nEstoril Praia.\nNel 2008-2009 viene prestato all'Estoril Praia, in Segunda Liga, con cui debutta tra i professionisti il 31 agosto 2008, giocando 17 minuti dell'incontro terminato 0-0 in casa dell'. Viene premiato dalla lega come miglior giovane del mese di dicembre 2008. Alla fine di questa esperienza, la prima di Rosa tra i \"pro\", il giocatore colleziona 21 gettoni e tre reti in campionato.\nCarregado.\nTornato alla base nel 2009, il Benfica lo presta comunque ad un'altra compagine di seconda divisione, il . La stagione \u00e8 migliore della precedente in termini realizzativi (13 marcature complessive) ma il Carregado finisce ultimo in classifica e non pu\u00f2 evitare la retrocessione in terza serie al termine della Segunda Liga 2009-2010.\nBelenenses.\nPer il 2010-2011 il Benfica lo cede temporaneamente al Belenenses. A Bel\u00e9m Rosa viene impiegato perlopi\u00f9 come seconda punta, pi\u00f9 che come centrocampista offensivo. Termina l'annata con undici reti segnate in tutte le competizioni e, a livello individuale, viene premiato \"Giocatore dell'anno\" dalla Federcalcio portoghese.\nNell'estate 2011 viene richiamato dal Benfica, insieme ad altri giovani canterani \"encarnados\" come N\u00e9lson Oliveira, R\u00faben Pinto e David Sim\u00e3o. Nonostante questo primo riavvicinamento, il Belenenses comunica il prolungamento del prestito del giocatore per un'altra stagione. Anche nella Segunda Liga 2011-2012 Rosa rimane molto prolifico in termini di gol, tanto da venire premiato \"Miglior rivelazione\" alla fine dell'anno.\nBenfica B.\nDopo essere stato vicino al trasferimento al Vit\u00f3ria Set\u00fabal Rosa rimane al Benfica, aggregandosi alla squadra riserve del , di cui diventa il capitano. Il 27 ottobre 2012 viene convocato dall'allenatore della prima squadra, Jorge Jesus, per la sfida di Primeira Liga contro il Gil Vicente, ma rimane in panchina tutta la partita e non scende in campo. Al termine della Segunda Liga 2012-2013 col Benfica B \u00e8 il miglior marcatore della sua squadra con 17 reti e viene nominato miglior giocatore del campionato per la seconda volta in carriera.\nRitorno al Belenenses.\nIl 2 agosto 2013 il Benfica lo cede a titolo definitivo al Belenenses, ritornandovi dopo un solo anno. Il giocatore sottoscrive un contratto quinquennale con la squadra lisbonese. Il 18 agosto 2013 Rosa debutta in Primeira Liga, sostituendo Fredy negli ultimi trenta minuti della sfida persa 0-3 contro il Rio Ave all'Est\u00e1dio do Restelo.\nLa sua rete del 13 marzo 2016 contro il Braga (partita vinta 3-0) \u00e8 stato votato miglior gol del mese. Nella stessa annata esordisce anche in campo europeo, nel corso della fase a gironi dell'Europa League 2015-2016. Il Belenenses termina le stagioni 2015-2016 e 2016-2017 rispettivamente al nono e al quattordicesimo posto. Rosa rimarr\u00e0 a Bel\u00e9m per altri sei mesi, fino alla prima parte della Primeira Liga 2017-2018, e in quattro anni e mezzo dal suo ritorno ha collezionato in totale 104 presenze e 17 reti.\nCova da Piedade.\nNel gennaio 2018 firma un contratto da un anno e mezzo col , scendendo cos\u00ec in seconda divisione, avendo prima rifiutato offerte pure di squadre di Primeira Liga. Terminata l'annata al nono posto, Rosa rimane nella squadra di Almada fino alla fine della stagione 2018-2019.\nScaduto il contratto e rimasto senza squadra, a gennaio 2020 il giocatore si aggrega nuovamente al Cova da Piedade, rimanendovi fino al termine della stagione. Il 9 settembre 2020 \u00e8 uno dei parecchi giocatori del club a cui viene rinnovato il contratto ma a conclusione della Segunda Liga 2020-2021, nonostante l'undicesimo posto in classifica, il Cova da Piedade viene retrocesso d'ufficio in terza serie per non aver fornito una documentazione valida riguardo le licenze per la stagione successiva.\nEstrela Amadora.\nIl 6 luglio 2021 Rosa si accorda con l'Estrela Amadora, club neopromosso in Segunda Liga.\nNazionale.\nGi\u00e0 selezionato per le nazionali portoghesi under-17 e under-18, Rosa \u00e8 stato eletto miglior giocatore del \"Torneo internazionale di Oporto 2008\" col Portogallo under-19."}
{"id": "5259932", "revid": "305330", "url": "https://it.wikipedia.org/wiki?curid=5259932", "title": "Lista di fortezze legionarie romane", "text": ""}
{"id": "5259948", "revid": "729019", "url": "https://it.wikipedia.org/wiki?curid=5259948", "title": "Francesco Bruno (militare)", "text": "Biografia.\nNacque a Nicosia, provincia di Enna, il 4 giugno del 1886 figlio di Emanuele, di professione magistrato, e di Costanza Mazzocca. Entrato giovanissimo, nel 1905, alla Regia Accademia Militare di Modena, ne esce con il grado di sottotenente nel 1907, assegnato all'89\u00ba Reggimento fanteria \"Salerno\". Prestato giuramento a Parma nel 1911, nello stesso anno, con Autorizzazione Sovrana del 6 agosto, il giovane, divenuto tenente, spos\u00f2 la figlia del Barone Salomone di Nicosia, la coetanea Concetta Salomone, andando a vivere a Siracusa. Dall'unione nacquero tre figli, Costanza Carmelina e Bruno.\nPrese parte alla prima guerra mondiale con il grado di capitano in forza dapprima all'86\u00ba Reggimento fanteria \"Verona\" e poi al 75\u00b0 \"Napoli\", comandandone il II battaglione dal 10 gennaio al 23 maggio 1917 nel grado di maggiore. Si distinse in numerose azioni belliche, venendo decorato con una Medaglia d\u2019argento, una di bronzo al valor militare e con la Croce al merito di guerra.\nTerminato il conflitto fu destinato a prestare servizio presso il Distretto militare di Siracusa, e nel 1922 \u00e8 inviato a Bengasi, in Cirenaica, in qualit\u00e0 di tenente colonnello.\nPassato nuovamente in servizio presso il 75\u00ba Reggimento fanteria, nel 1927 viene assegnato al Distretto militare di Parma dove rimane fino al 1935. In quello stesso anno parte per la Somalia con il grado di colonnello, assegnato al presidio di Chisimaio. Nel corso del 1936 diresse il Corso allievi ufficiali tenutosi a Mogadiscio, per assumere in quello stesso anno il comando del 75\u00ba Reggimento fanteria. Nel 1938 \u00e8 trasferito al Corpo d'armata di Palermo, e nel 1939 viene inviato in Libia presso il Corpo d\u2019armata di Bengasi. Dal 1 luglio 1940 \u00e8 promosso generale di brigata, assumendo, il 6 agosto seguente, il comando della zona militare di Catania. Dal 1\u00ba settembre 1941 al 19 aprile 1942, assume l\u2019incarico di comandante dalla fanteria della 31\u00aa divisione fanteria Calabria di stanza a Sassari, svolgendo incarichi speciali anche di difesa costiera.\nConvintosi, visto l\u2019andamento della situazione bellica, dell\u2019inutilit\u00e0 di proseguire nel conflitto contro gli Alleati, entr\u00f2 in contrasto con il Capo di stato maggiore generale, Maresciallo d'Italia Ugo Cavallero, sostenendo che nessuna difesa costiera attuabile in Sicilia avrebbe mai potuto impedire lo sbarco degli anglo-americani che, a quel punto, era oramai prevedibilissimo. Per il mantenimento di tale linea fu posto in posizione fuori quadro il 1\u00ba gennaio 1943, e successivamente messo a riposo in data 16 febbraio dello stesso anno.\nRimasto a vivere in Sicilia presso il paese natale assistette alla sbarco degli anglo-americani. A quel tempo la figlia primogenita Costanza operava come crocerossina volontaria presso l'Ospedale di Nicosia, e nonostante il parere contrario dei genitori decise di rimanere a prestare servizio nell\u2019ospedale. Il 22 luglio fu gravemente ferita durante un bombardamento aereo, spegnendosi poi il giorno dopo. Ritornato definitivamente alla vita civile dopo la fine del conflitto, si spense il 4 giugno 1975, suo compleanno, all'et\u00e0 di 89 anni.\n Dopo la morte della figlia crocerossina Costanza Bruno, morta eroicamente nell'assistenza dei feriti durante le operazioni di sbarco angloamericane in Sicilia e la cui salma riposa nella chiesa dedicata ai caduti di Siracusa all'interno di una grande croce rossa, il Francesco Bruno si avvicin\u00f2 alla Religione e ripudi\u00f2 la precedente carriera militare. In una lettera del 14 aprile 1963 indirizzata ad un collega generale che si presentava alle elezioni testualmente scriveva \"Durante il mio servizio ho ottenuto le sue stesse decorazioni ed onorificenze. Sono anche io profondamente credente e cristiano secondo lo spirito e la lettera del Vangelo e pertanto ho sconfessato tutto il mio passato militare perch\u00e9 non confacente con tali insegnamenti e chiedo perdono a Dio per aver intrapreso e seguito una carriera che ha per presupposto uccidere\"."}
{"id": "5259953", "revid": "253269", "url": "https://it.wikipedia.org/wiki?curid=5259953", "title": "Jean-Marie Poir\u00e9", "text": "Figlio del produttore Alain Poir\u00e9, ha realizzato la serie di film de \"I visitatori\" (1993, 1998, 2001 e 2016). Nel 1993 viene candidato al Premio C\u00e9sar nella categoria registi, per \"I visitatori\"."}
{"id": "5259955", "revid": "287204", "url": "https://it.wikipedia.org/wiki?curid=5259955", "title": "Societ\u00e0 Ginnastica Triestina 2014-2015 (pallacanestro femminile)", "text": "Questa voce raccoglie le informazioni riguardanti la Societ\u00e0 Ginnastica Triestina nelle competizioni ufficiali della stagione 2014-2015.\nStagione.\nLa Calligaris Triestina disputa la stagione 2014-2015 in Serie A1 femminile: \u00e8 assente dalla massima serie dal 1991.\nLa squadra giuliana arriva al tredicesimo ed ultimo posto (se si esclude il Virtus Basket Spezia, estromesso dalla competizione) e retrocede in Serie A2 senza disputare i play-out, poich\u00e9 la distanza con la squadra che la precede \u00e8 maggiore di sei punti.\nVerdetti stagionali.\nCompetizioni nazionali"}
{"id": "5259956", "revid": "1573940", "url": "https://it.wikipedia.org/wiki?curid=5259956", "title": "Polvere di Luna", "text": "Polvere di Luna (\"A Fall of Moondust\") \u00e8 un romanzo di fantascienza scritto da Arthur C. Clarke, pubblicato nel 1961. \u00c8 stato candidato al premio Hugo per il miglior romanzo nel 1963 e fu il primo romanzo di fantascienza a comparire nella collana \"Reader's Digest Condensed Books\".\n\u00c8 stato pubblicato per la prima volta in italiano nel 1962, nella collana Urania edita da Mondadori, con tre successive ristampe (1974, 1983 e 2014). Carlo Fruttero l'ha descritto come \u00ab\"Titanic\" del futuro\u00bb nel presentarlo al pubblico per la prima volta.\nTrama.\nNel XXI secolo, la Luna \u00e8 stata colonizzata e i suoi amministratori stanno cercando di lanciarla anche come meta turistica per persone facoltose. Una delle sue prime attrazioni \u00e8 la crociera in battello nel \"Mare della Sete\", una vasta distesa sabbiosa presente nel Sinus Roris. A differenza della regolite che copre la superficie lunare, la polvere che riempie il Mar della Sete \u00e8 cos\u00ec sottile che scorre come acqua e pu\u00f2 essere navigata da speciali battelli, simili a moto d'acqua e gatti delle nevi.\nDurante un'escursione dell'\"imbarcazione da polvere\" \"Selene\", un lunamoto apre una voragine al di sotto del veicolo, che viene sommerso dalla polvere e intrappolato a circa 15 metri al di sotto della superficie. Gli occupanti del veicolo fronteggiano una serie di problemi potenzialmente fatali: riserve d'aria limitate, difficolt\u00e0 nel disperdere il calore all'esterno, perdita delle comunicazioni con la base e la conseguente impossibilit\u00e0 di chiedere soccorso o fornire la propria posizione. Mentre scorre tempo prezioso, il \"Selene\" inizia a riscaldarsi e l'aria diventa irrespirabile; il giovane Capitano Pat Harris e l'hostess Sue Wilkins (gli unici membri dell'equipaggio del battello) cercano di mantenere i passeggeri occupati e psicologicamente stabili nell'attesa dei soccorsi. In questo sono aiutati da un capitano ed esploratore in pensione, il Commodoro Hansteen, che viaggiava in incognito.\nI soccorsi sono diretti dal Capo-ingegnere Robert Lawrence, che ritiene siano scarse le possibilit\u00e0 di successo nelle operazioni di recupero anche se il \"Selene\" fosse localizzato. La ricerca del battello risulta inizialmente infruttuosa: la polvere infatti ha cancellato ogni traccia del cataclisma che ha investito il Mar della Seta, la cui superficie ha assunto nuovamente la sua abituale uniformit\u00e0. Lawrence \u00e8 ormai prossimo a decretare la sospensione delle ricerche quando viene contattato da Thomas Lawson, astronomo brillante ed eccentrico che ha messo a punto una strumentazione - operante nell'infrarosso - capace di rilevare il calore emesso dal battello anche se sommerso dalla polvere. Lo strumento progettato da Lawson permette cos\u00ec a Robert Lawrence di determinare la posizione del \"Selene\" e ristabilire le comunicazioni.\nViene quindi messa in atto un'operazione di salvataggio, che incontra numerosi ostacoli, determinati dall'alieno ambiente lunare. Nel tentativo di guadagnare tempo, il primo intervento \u00e8 volto a incrementare le riserve di ossigeno del battello sommerso. Tuttavia, l'aumento della temperatura del \"Selene\" guasta i filtri chimici che purificano l'aria dall'anidride carbonica e gli occupanti iniziano ad avvertire i primi sintomi dell'ipercapnia. La maggior parte dei passeggeri entrano quindi in uno stato di sonno indotto farmacologicamente, affinch\u00e9 le riserve di ossigeno durino fino all'arrivo della squadra di soccorso. Rimangono svegli solo il capitano Pat Harris e il fisico Duncan McKenzie. In una corsa contro il tempo, la squadra di soccorso riesce a rifornire il \"Selene\" d'aria fresca appena in tempo.\nIl piano di salvataggio prevede che la squadra si apra una via dalla superficie al \"Selene\" scavando una sorta di \"pozzo\", sovrapponendo dei cassoni tubolari in cemento. Tuttavia, il peso della colonna determina un ulteriore affondamento della nave. Sebbene sia sceso di poco, il \"Selene\" ha perso l'assetto orizzontale che era fondamentale perch\u00e9 l'idea iniziale funzionasse. Robert Lawrence deve quindi ideare una variante del piano e riesce a raggiungere i naufraghi subito prima che un incendio, determinato da un cortocircuito, li investa.\nUn breve epilogo mostra Lawrence impegnato a scrivere le proprie memorie, mentre Pat Harris e Sue Wilkins si sono spostati. Pat Harris \u00e8 al comando del viaggio inaugurale del \"Selene II\", prima di sostenere l'esame per pilotare una nave spaziale."}
{"id": "5259957", "revid": "287204", "url": "https://it.wikipedia.org/wiki?curid=5259957", "title": "Mayas-USA", "text": "I Mayas-USA sono stati una franchigia di pallacanestro della WBA, con sede a Dallas, in Texas, attivi nel 2007.\nErano di propriet\u00e0 dei Mayas de Yucatan della Liga Nacional de Baloncesto Profesional.\nTerminarono la \"regular season\" con un record di 10-1 e sconfissero nella serie finale i Gwinnett Ravia-Rebels per 2-0."}
{"id": "5259973", "revid": "767487", "url": "https://it.wikipedia.org/wiki?curid=5259973", "title": "Charlie Yeung", "text": "Apparsa per la prima volta in televisione in uno spot pubblicitario di una marca di gioielli insieme ad Aaron Kwok, inizi\u00f2 da allora a comparire in video musicali di artisti come Hacken Lee, Takeshi Kaneshiro e Jacky Cheung. Durante la sua carriera ha recitato in diversi lungometraggi, in particolare dei registi Tsui Hark (\"The Lovers\", \"Love in the Time of Twilight\", \"Seven Swords\") e Wong Kar-wai (\"Ashes of Time\", \"Angeli perduti\").\nNel 1997 si ritir\u00f2 dalle scene, per poi ritornarvi nel 2004 con la pellicola \"New Police Story\".\nCarriera.\nNel 1992 l'attrice ottenne un contratto anche come cantante con l'etichetta discografica EMI, con sede ad Hong Kong. Dopo la pubblicazione dei primi due album ottenne un discreto successo, vincendo il premio come \"Miglior Cantante Donna Esordiente\" ai TVB Jade Solid Gold Awards del 1993. Al cinema debutt\u00f2 nella pellicola di arti marziali di Wong Kar-wai \"Ashes of Time\", affiancando attori del calibro di Leslie Cheung, Tony Leung Chiu-Wai e Brigitte Lin.\nAl 1994 risale la sua prima collaborazione con il regista Tsui Hark, nella classica storia cinese \"The Lovers\" (\u6881\u795d), tratto dalla leggenda degli \"amanti farfalla\". Yeung ottenne il ruolo della protagonista femminile Zhu Yingtai, controparte di Liang Shanbo interpretato da Nicky Wu. La sua interpretazione ottenne un grande successo di critica, favorendo la sua ascesa nel mondo dello spettacolo. Ottenne il picco della fama, infatti, tra il 1994 ed il 1997.\nAll'apice del successo nel 1997, tuttavia, l'attrice si ritir\u00f2 inaspettatamente dalle scene per gestire un'azienda di consulenza di immagine in Malaysia, affiancata dal fidanzato storico di Singapore, un avvocato.\nDopo il fallimento temporaneo della sua storia d'amore e completo della sua azienda, nel 2004 decise di tornare in patria e al cinema, con il film di Jackie Chan \"New Police Story\". Successivamente collabor\u00f2 ancora una volta con Tsui Hark, nel film di arti marziali \"Seven Swords\", seguito da \"All About Love\" al fianco di Andy Lau e \"After This Our Exile\" con Aaron Kwok. \u00c8 in pre-produzione anche un sequel di \"Seven Swords\", in cui l'attrice ha acconsentito a partecipare. Nel 2008 \u00e8 approdata anche ad Hollywood, interpretando il sordo interesse amoroso di Nicolas Cage in \"Bangkok Dangerous - Il codice dell'assassino\".\nNel 2006 l'attrice diede vita anche ad un'organizzazione no-profit di beneficenza, la Hope Foundation, insieme ai soci fondatori Valen Hsu, Gigi Leung ed Angelica Lee. La fondazione \u00e8 votata alla causa dei bambini in stato di bisogno, grazie ad un programma denominato \"Save-a-Smile\".\nVita privata.\nNel 1993 Yeung inizi\u00f2 a frequentare il singaporiano Khoo Shao Tze. I due si separarono successivamente per un breve periodo, tornando insieme definitivamente nel 2011.\nIl 2 novembre 2013, Charlie Yeung ha sposato il fidanzato storico a Singapore. Al matrimonio, presenziato da media e giornalisti, hanno partecipato come invitati altre personalit\u00e0 di spicco del showbiz asiatico, tra i quali Valen Hsu, l'attrice Anita Yuen ed il regista Tsui Hark. L'attrice/cantante ha indossato un abito bianco della stilista da sposa Romona Keveza."}
{"id": "5259974", "revid": "386562", "url": "https://it.wikipedia.org/wiki?curid=5259974", "title": "Charlie Young (attrice)", "text": ""}
{"id": "5259975", "revid": "1154737", "url": "https://it.wikipedia.org/wiki?curid=5259975", "title": "Recchio (torrente)", "text": "Il torrente Recchio \u00e8 un corso d'acqua affluente di sinistra del fiume Taro che nasce nella fascia collinare della provincia di Parma.\nCorso del torrente.\nIl Recchio nasce a una quota di 530 m circa drenando le acque di alcune coste presso localit\u00e0 Case Boscaini nel comune di Pellegrino Parmense. Nel primissimo tratto scorre all'interno di una zona boscosa, all'interno della quale entra quasi subito nel territorio del comune di Medesano. Scorrendo in direzione nord-est emerge rapidamente dall'area boscata andando a scorrere in una valletta dove le fasce arborate si alternano ai campi coltivati, in questo tratto di corso riceve in rapida successione in destra idraulica il rio Ariano, il rio Volpare proveniente da M.Inverno e il rio della Rara, in sinistra invece riceve il contributo del rio Canna poco prima di entrare nel primo centro abitato che trova lungo il suo corso: Varano dei Marchesi. Poco a valle di Varano riceve il rio Segalara e proseguendo sempre in direzione nord est in una valletta in cui predomina ormai il coltivo riceve in destra il rio Camporuota poco a nord dell'abitato di Medesano. Da qui in poi, ormai in pianura, prende a scorrere con corso meandriforme in direzione nord, bagna la localit\u00e0 Gatto di Gambarone entrando quindi nell'abitato di Noceto. Da qui prende a scorrere affiancato alla strada che da Noceto porta alla via Emilia che viene intersecata dal torrente poco a ovest di Castelguelfo. A valle dell'Emilia riceve in sinistra il canale di Castelguelfo, bagna la localit\u00e0 Ponte Recchio e scorrendo ad est di Bianconese si mantiene parallelo alla A15, dopodich\u00e9, intersecata la A1 confluisce in sinistra idraulica nel Taro in localit\u00e0 Grugno di Fontanellato.\nRegime idrologico.\nIl torrente Recchio \u00e8 un corso d'acqua del basso appennino, con picchi di portata primaverili e autunnali e secche invernali ed estive, in assenza misurazioni delle portate \u00e8 stimata una portata di colmo con tempo di ritorno di 20 anni di circa 60 m3/s al punto di confluenza nel fiume Taro. Le piene improvvise del Recchio hanno gi\u00e0 provocato danni in passato come nel caso della piena del 27 e 28 agosto 1987 che ha causato notevoli allagamenti nel comune di Noceto, per questo motivo \u00e8 in progetto la realizzazione di un sistema di casse di espansione."}
{"id": "5259978", "revid": "287204", "url": "https://it.wikipedia.org/wiki?curid=5259978", "title": "Veronika Velez Zuzulova", "text": ""}
{"id": "5259979", "revid": "104458", "url": "https://it.wikipedia.org/wiki?curid=5259979", "title": "Veronika Velez-Zuzulov\u00e1", "text": ""}
{"id": "5259980", "revid": "287204", "url": "https://it.wikipedia.org/wiki?curid=5259980", "title": "Veronika Velez-Zuzulova", "text": ""}
{"id": "5259981", "revid": "767487", "url": "https://it.wikipedia.org/wiki?curid=5259981", "title": "Il nostro amico Martin", "text": "Il nostro amico, Martin (\"Our Friend, Martin\") \u00e8 un film d'animazione scopo educativo del 1999 sul tema dei diritti civili e della figura di Martin Luther King.\nDue ragazzi viaggiano magicamente nel tempo e fanno la coscienza di Martin, vivendo le varie fasi del movimento per i diritti civili in America dagli anni 40 ai 60.\nTrama.\nMiles \u00e8 uno spiritoso ragazzo afroamericano, appassionato di baseball ma non tanto attento in storia. Quel giorno infatti la sua insegnante, Miss Clark, gli fa notare il basso voto che ha presso nell'ultimo periodo e per farlo recuperare, decide di cominciare con la visita al museo dedicato a Martin Luther King Jr, che \u00e8 anche il nome della scuola di Miles. Arrivati nella casa di Martin ed entrando nella sua camera da letto Miles e il suo migliore amico Randy, un ragazzo bianco, vengono sorpresi dalla supervisore Mrs. Peck che gli lascia l\u00ec senza prima aver sistemato un vecchio orologio da polso. Appena posato l'orologio sul comodino i ragazzi, toccando un vecchio guantone da baseball, vengono teletrasportati indietro nel tempo fino al 1941 dove fanno subito la conoscenza del dodicenne Martin Luther King Jr intento a giocare con alcuni ragazzi bianchi in un campo.\nIl gioco finisce quasi subito a causa della madre dei ragazzini, che gli rimprovera duramente poich\u00e9 giocano con un bambino di colore, cio\u00e8 Martin. Il viaggio prosegue e i ragazzi si ritrovano tre anni dopo su un treno segregato re-incontrando Martin, ormai adolescente, di ritorno dagli studi. Nei due momenti Martin esprime quanto sia ingiusta la situazione in cui versa lui e la sua gente, ma spiega anche che reagire con la violenza alla violenza peggiorerebbe solo le cose e lo dimostra ancora pi\u00f9 fermamente durante il boicottaggio dei bus a Montgomery. Qui Martin, divenuto reverendo, dice alla gente di colore di non reagire, in risposta all'attacco scampato che la sua famiglia ha subito. Randy e Miles assistono anche a questo momento e nell'ultimo salto essi si ritrovano persino ad assistere alla repressione dei moti di Birmingham del 1963, prima di tornare nel presente ormai segnati dall'evento.\nA scuola Randy e Miles guardano insieme alla classe una cassetta VHS sui diritti civili e il movimento di Martin. Il bullo Kyle e la ragazza latina Maria notano subito la presenza dei ragazzi nei filmati e vogliono vederci chiaro. Cos\u00ec seguono Miles e Randy al museo e vengono coinvolti in un nuovo viaggio nel tempo dai primi, che gli porta tutti e quattro nella marcia su Washington del 1963 non prima che Mrs. Peck gli avverta che cambiare il passato ha delle ripercussioni sul presente. \nNel bel mezzo della marcia essi non re-incontrano solo Martin, intento fare il suo famoso discorso \"I have a dream\", ma anche la loro insegnante Miss Clark da giovane, che racconta ai ragazzi quanto l'opera di King stia avendo importanza non solo per gli afroamericani ma per tutti, di qualunque religione, sesso o etnia.\nRitornati al museo Miles, Randy, Kyle e Maria apprendono della morte violenta di King a Memphis e decidono insieme, di compiere un ultimo salto nel passato e portare il dodicenne Martin nel presente. Questa per\u00f2 si rivela una mossa sbagliata! Miles e Martin si ritrovano in un mondo in cui i pregiudizi, la segregazione e il razzismo hanno avuto la meglio. Il suo amico Randy non \u00e8 pi\u00f9 suo amico ed \u00e8 razzista, cos\u00ec come Kyle. La sua scuola \u00e8 separata e si chiama Robert Edward Lee, Maria fa la cameriera e non parla inglese, Miss Clark \u00e8 un insegnante sottomessa e trattata male dal preside e la madre di Miles \u00e8 povera cos\u00ec come lui.\nCapendo la gravit\u00e0 del gesto, Miles lascia che Martin ritorni indietro, dopo che egli gli ha dato l'ultimo affettuoso saluto. Non appena Martin valica la soglia della sua diroccata casa essa inizia a ricostruirsi da sola. Il mondo ritorna alla normalit\u00e0, anche se a costo di un sacrificio. Miles, Randy, Kyle e Maria si ritrovano felici e decidono di portare avanti l'opera di King. Miles prende persino un voto alto a scuola. Nella scena finale, Mrs. Peck chiude tranquillante la camera da letto di Martin al museo, dando cos\u00ec inizio ai titoli di coda."}
{"id": "5259982", "revid": "599013", "url": "https://it.wikipedia.org/wiki?curid=5259982", "title": "Tiago Caeiro", "text": "Caratteristiche tecniche.\nGioca come punta centrale."}
{"id": "5259988", "revid": "1687355", "url": "https://it.wikipedia.org/wiki?curid=5259988", "title": "Gabriela C\u00e9", "text": "Biografia.\nVincitrice di 11 titoli nel singolare e 21 titoli nel doppio nel circuito ITF, il 3 novembre 2014 ha raggiunto la sua migliore posizione nel singolare WTA (225\u00aa posizione). Il 18 aprile 2016 ha raggiunto il miglior piazzamento mondiale nel doppio alla posizione n\u00b0109.\nGicoando per il Brasile in Fed Cup, Gabriela C\u00e9 ha attualmente un record di 5 vittorie e 2 sconfitte."}
{"id": "5259989", "revid": "599013", "url": "https://it.wikipedia.org/wiki?curid=5259989", "title": "Beatriz Haddad Maia", "text": "Soprannominata \"la \u0160arapova brasiliana\", durante la sua giovane carriera costellata da infortuni, ha disputato una finale WTA in singolare a Seul, poi persa contro Je\u013cena Ostapenko. Nel doppio, invece, si \u00e8 aggiudicata due volte il torneo di Bogot\u00e0. I suoi migliori piazzamenti sono il 58\u00ba posto in singolo, raggiunto il 25 settembre 2017, mentre nel doppio il 40\u00b0 raggiunto il 31 gennaio 2022.\n\u00c8 la quarta tennista brasiliana migliore di sempre, preceduta da Maria Bueno (unica numero uno), Patr\u00edcia Medrado e Teliana Pereira.\nA luglio del 2019 \u00e8 stata squalificata 10 mesi per doping, nonostante l'assunzione involontaria.\nCarriera.\nA livello juniores ha vinto 4 titoli in singolo e altrettanti in doppio.\n2010-2011.\nNel 2010 disputa tre tornei di categoria ITF in Brasile, ma senza andare oltre il primo turno. Un anno pi\u00f9 tardi, il 30 ottobre 2011 da numero 942 del ranking mondiale, si aggiudica il primo titolo ITF in carriera a Goiania superando in finale Barbara Luz (n\u00b0 594 WTA).\nL'8 agosto 2012 arriva anche il secondo trionfo ITF a Ribeirao Preto contro Natasha Fourouclas per 6-0 6-1.\n2013-2014: esordio WTA.\nEsordisce nel circuito WTA a marzo del 2013, quando riceve una wild-card dal torneo di Florianopolis: ottiene anche la sua prima vittoria nel main draw (contro la qualificata Hsu Chieh-yu per 6-1 6-2), prima di subire una rimonta da parte della Top 100 Melinda Czink, che si impone per 1-6 6-2 7-63. A fine torneo entra per la prima volta tra le migliori cinquecento tenniste del mondo, compiendo un salto dalla 634\u00aa posizione alla 479\u00aa. Successivamente, si aggiudica due titoli ITF a Ribeirao Preto, imponendosi contro la qualificata Andrea Benitez per 7-62 6-2, e ad Antalya liquidando Tereza Martincov\u00e1 per 6-4 6-3. Disputa altre due finali ITF della stagione a Caserta, venendo sconfitta in due parziali da Renata Vor\u00e1\u010dov\u00e1, e a Lenzerheide perdendo per mano di Laura Siegemund. Termina il 2013 tra le migliori trecento tenniste del mondo.\nApre il 2014 con due wild-card per il torneo di Rio de Janeiro e Florianopolis; tuttavia viene estromessa all'esordio da Katarzyna Piter (n\u00b0 110 WTA) con un doppio 6-3 e da Paula Ormaechea (n\u00b0 81 WTA) per 1-6 2-6. Dopo una serie di insuccessi, raggiunge la finale ITF a Breda, dove viene sconfitta da Bernarda Pera. Il 7 dicembre gioca un'altra finale, ma viene rimontata da Patricia Maria Tig con il punteggio di 6-3 3-6 1-6.\n2015-2016: primo titolo WTA in doppio.\nRiceve una wild-card per il torneo di Rio de Janeiro dove supera Mar\u00eda Irigoyen, lasciandole appena due games, per poi ottenere la sua prima vittoria contro una tennista Top 100: Polona Hercog per 6-1 6-2. Raggiunge i primi quarti di finale WTA, dove purtroppo \u00e8 costretta al ritiro nel terzo set dopo non aver sfruttato tre \"match points\" nel secondo set contro Sara Errani, numero sedici del mondo. Entrata tra le prime duecento tenniste della classifica, prende parte alle qualificazioni del torneo di Charleston non andando oltre il secondo turno, per mano di Kateryna Bondarenko. Ha fortuna, invece, a Bogota e supera a fatica il primo turno del main draw eliminando Maria Herazo Gonzalez per 6-3 2-6 7-62, prima di uscire di scena per mano di Lourdes Dom\u00ednguez Lino per 65-7 0-6. Si aggiudica il primo titolo in doppio insieme alla connazionale Paula Cristina Gon\u00e7alves, riuscendo ad avere la meglio sulla coppia statunitense Shelby Rogers/Irina Falconi. In seguito, viene sconfitta in tre sets da Olivia Rogowska al terzo turno di qualificazione per l'accesso al tabellone principale del Roland Garros. Non ha fortuna nemmeno a Nottingham e a Wimbledon dove cede contro Jarmila Gajdo\u0161ov\u00e1 e Romina Oprandi.\nNel 2016 disputa il Rio Open con una wild-card, ma viene surclassata da un'altra wild-card Sorana C\u00eerstea. In seguito, fa il suo esordio nel primo Premier Mandatory della sua carriera, ma non va oltre il primo turno sconfitta per 62-7 1-6 dalla connazionale Teliana Pereira (n\u00b0 50 WTA). Si presenta alle qualificazioni del Roland Garros senza successo: sconfitta al secondo turno da Jennifer Brady. Grazie ad una wild-card, partecipa al Brasil Tennis Cup venendo rimontata da Ol'ha Sav\u010duk con il punteggio di 7-5 5-7 0-6 al primo turno. Disputa le qualificazioni per lo Slam newyorkese collezionando una sconfitta al primo turno contro Sh\u016bko Aoyama. Il 9 ottobre ritorna in una finale ITF a Santa Margherita di Pula, dove la giocatrice di casa Martina Trevisan le impedisce di sollevare il trofeo. A fine anno si riscatta a Scottsdale e a Waco, poich\u00e9 si aggiudica due titoli ITF consecutivi con una striscia di 10 vittorie ai danni di Kristie Ahn e Grace Min. A fine anno si ferma per due mesi a causa di un incidente domestico, procurandosi la rottura di tre vertebre.\n2017, l'anno migliore: prima finale WTA in singolare e \"best ranking\"; secondo titolo WTA in doppio.\nIl 2017 rappresenta per Haddad Maia l'anno migliore della sua carriera. Lo inaugura con la vittoria di un titolo ITF a Clare estromettendo Mark\u00e9ta Vondrou\u0161ov\u00e1. Ottiene una wild-card per Miami: al primo turno usufruisce del ritiro di Lesja Curenko a met\u00e0 prima parziale, per poi cedere a Venus Williams (n\u00b0 12 WTA) giocando comunque una solida partita. Non si qualifica per il torneo di Monterrey, poich\u00e9 subisce la vendetta di Kristie Ahn al terzo turno. Ha pi\u00f9 fortuna a Bogota, dove supera a fatica nell'ultimo turno la connazionale Teliana Pereira, ormai crollata in classifica; nonostante ci\u00f2, ha vita breve in quanto Ver\u00f3nica Cepede Royg le infligge una sconfitta in rimonta (2-6 6-3 6-4) al primo turno del tabellone principale. Tuttavia, si aggiudica per la seconda volta il titolo in doppio, stavolta con l'argentina Nadia Podoroska, insieme alla quale ha la meglio sulla coppia formata da Ver\u00f3nica Cepede Royg e Magda Linette. Non si qualifica per il torneo di Stoccarda, mentre ci riesce a Praga superando la promessa croata Donna Veki\u0107; in seguito, estromette con facilit\u00e0 Christina McHale (n\u00b0 45 WTA) e Samantha Stosur (n\u00b0 19 WTA), venendo sconfitta nei quarti di finale da Krist\u00fdna Pl\u00ed\u0161kov\u00e1 per 65-7 6-4 6-2. Inoltre, la vittoria su Stosur rappresenta la prima vittoria di una tennista brasiliana su una giocatrice Top 20 dai tempi di Neige Dias, impresa riuscitale agli US Open 1987 contro Susan Sloane al primo turno. \nRaggiunge la finale senza cedere un set nel torneo ITF $100.000 di Cagnes-Sur-Mer, imponendosi alla fine con decisione su Jil Teichmann. E' costretta a disputare le qualificazioni per il Roland Garros poich\u00e9 non rientra ancora tra le Top 100, infatti la brasiliana occupa la 101\u00aa posizione della classifica. Con le vittorie su S\u00edlvia Soler Espinosa, Jana Fett e Jil Teichmann, accede al main draw di uno Slam per la prima volta; verr\u00e0 poi sconfitta da Elena Vesnina (n\u00b0 15 WTA) per 2-6 6-3 4-6. Disputa il torneo WTA 125k di Bol sbarazzandosi in due sets di Aleksandra Panova, Johanna Larsson e Sara Errani, prima di perdere in semifinale contro Aleksandra Kruni\u0107 con il punteggio di 6-1 2-6 6-0. A fine torneo sale alle 95\u00aa posizione del ranking.\nSuperate le qualificazioni a Maiorca, esce al primo turno contro Shelby Rogers, mentre ad Eastbourne non riesce ad accedere al tabellone principale. Sull'erba di Wimbledon supera all'esordio la wild-card Laura Robson per 6-4 6-2, portando a casa la sua prima vittoria Slam; viene poi fermata da Simona Halep (n\u00b0 2 WTA) per 5-7 3-6. Entrata nella Top 80, si qualifica per il torneo Premier 5 di Cincinnati e si impone su Lauren Davis per 6-3 6-2, cedendo di schianto contro Garbi\u00f1e Muguruza (n\u00b0 6 WTA), la quale le lascia appena due games.\nMentre non riesce ad accedere al tabellone principale a New Haven, affronta nel primo turno dello US Open Donna Veki\u0107 venendo facilmente sconfitta (2-6 1-6). In seguito, disputa la sua prima finale WTA a Seoul grazie alle vittorie su: Katarina Zavac'ka per 4-6 6-3 6-1; Irina-Camelia Begu per 6-3 4-6 6-2; Sara Sorribes Tormo per 6-4 6-4 e Rich\u00e8l Hogenkamp per 6-1 7-67. Tuttavia, il 24 settembre viene sconfitta in rimonta da Je\u013cena Ostapenko (n\u00b0 10 WTA) con il punteggio di 65-7 6-1 6-4. A fine torneo sale alla posizione numero cinquantanove della classifica.\nNon si qualifica per il torneo di Pechino, sconfitta da Andrea Petkovi\u0107, ma sale di una posizione in graduatoria: ci\u00f2 diventer\u00e0 il suo miglior piazzamento di sempre. Nel torneo di Tianjin si vendica a fatica di Donna Veki\u0107 (64-7 6-4 6-2), prima di cedere in tre sets contro Sara Errani. Conclude l'anno con il secondo turno in Lussemburgo, dove viene fermata da Johanna Larsson per 3-6 7-65 2-6, imponendosi su Kirsten Flipkens precedentemente.\n2018.\nScesa alla 71\u00aa posizione, esce di scena all'esordio ad Auckland contro Agnieszka Radwa\u0144ska e nel secondo turno a Hobart contro Elise Mertens. Agli Australian Open, dopo la vittoria su Lizette Cabrera, cede contro Karol\u00edna Pl\u00ed\u0161kov\u00e1 (n\u00b0 6 WTA) che le infligge un severo 1-6 1-6. Nel torneo di Acapulco supera Heather Watson, per poi venire fermata da Kristina Mladenovic (n\u00b0 14 WTA).\nSul cemento americano colleziona un primo turno a Indian Wells, perso contro M\u00f3nica Puig, e un terzo turno a Miami, perso nuovamente contro Je\u013cena Ostapenko. In seguito, si ritira a Charleston nel match d'esordio sul punteggio di 6-4 66-7 0-1 in favore a Lara Arruabarrena Vecino, mentre a Praga non riesce a difendere i punti dell'anno precedente uscendo di scena gi\u00e0 al primo turno contro Mihaela Buz\u0103rnescu. A Madrid, invece, non va oltre le qualificazioni.\nUscita dalla Top 100, ritorna in campo ad agosto, ma senza successo poich\u00e9 non si qualifica agli US Open. Nel Challenger di Chicago perde subito contro Johanna Larsson. Successivamente, colleziona sconfitte al primo turno, tra cui anche a Quebec contro M\u00f3nica Puig. Ritorna a vincere e in finale nel torneo ITF a Tyler, dove Whitney Osuigwe le impedisce di sollevare il trofeo. Tuttavia, sale dalla 235\u00aa posizione alla 184\u00aa. Termina la stagione costellata da infortuni con il Challenger di Houston, dove perde contro la wild-card Peng Shuai per 7-65 5-7 1-6.\n2019-2020: doping.\nApre l'anno con la sconfitta al terzo turno di qualificazione da Bibiane Schoofs per il torneo di Auckland. In seguito, contro ogni prognostico supera le meglio classificate Lauren Davis, Kaja Juvan e Jennifer Brady accedendo al main drawn degli Australian Open. Nel primo turno si impone su Bernarda Pera con il punteggio di 6-3 5-7 6-4, prima di cedere contro la campionessa dell'edizione 2016 Angelique Kerber (n\u00b0 2 WTA) per 2-6 3-6. \nIn seguito, supera le qualificazioni anche ad Acapulco e si impone su Irina Maria Bara per 6-0 6-2 e Sloane Stephens (n\u00b0 4 WTA, sua prima vittoria Top Ten) per 6-3 6-3, mentre nei quarti di finale perde contro Wang Yafan. Non si qualifica a Miami, A Monterrey esce di scena all'esordio per mano di Kristina Mladenovic. Si spinge per la seconda volta fino alla semifinale di un torneo WTA con le vittorie su Renata Zaraz\u00faa (4-6 6-2 6-3) e Francesca Di Lorenzo (4-6 7-5 6-1) nelle qualificazione e su Laura Siegemund (6-2 7-5) Anna Karol\u00edna Schmiedlov\u00e1 (7-63 7-66) e Sara Sorribes Tormo (66-7 6-2 6-3), prima di venire fermata dalla giovane Amanda Anisimova con il punteggio di 6-4 62-7 2-6. Conquistando 128 punti risale la classifica fino al 123\u00ba posto del ranking.\nNon si qualifica nel torneo di Praga e al Roland Garros (costretta al ritiro). Non va oltre il primo turno del torneo WTA 125k di Bol perdendo contro Sara Sorribes Tormo.\nNel torneo di Londra supera le qualificazioni eliminando Paula Ormaechea per 64-7 6-4 6-2, Anna Zaja per 3-6 6-4 6-2 ed Olga Danilovi\u0107 per 6-4 6-4; in seguito, si impone sulla campionessa dell'edizione 2017 Garbi\u00f1e Muguruza con il medesimo punteggio. Nel secondo turno cede alla wild-card Harriet Dart con lo score di 64-7 6-3 1-6.\nNel luglio 2019 \u00e8 stata sospesa provvisoriamente dopo un controllo antidoping nel quale \u00e8 risultata positiva ad alcuni anabolizzanti (SARM S-22 e SARM LGD-4033), effettuato durante il torneo di Bol svoltosi nel mese di giugno. Beatriz Haddad Maia ha quindi annunciato il ricorso contro il provvedimento. Il 13 febbraio 2020 le sono stati assegnati 10 mesi di squalifica totale, permettendole tuttavia di tornare in campo a fine maggio.\nRisultati in progressione.\nSingolare.\nNote"}
{"id": "5259991", "revid": "1573940", "url": "https://it.wikipedia.org/wiki?curid=5259991", "title": "Erigone brevipes", "text": "Erigone brevipes \u00e8 un ragno appartenente alla famiglia Linyphiidae, endemico del Vietnam.\nEtimologia.\nL'epiteto specifico \"brevipes\" viene dal latino ed \u00e8 traducibile come \"dal corto piede\"; in riferimento al palpo maschile che \u00e8 distintamente pi\u00f9 corto della maggior parte delle specie appartenenti al genere \"Erigone\".\nAspetto.\nLa specie \u00e8 facilmente distinguibile dagli altri \"Erigone\" dal corto palpo robusto e notevole, dalla piccola patella, dalla corta tibia, dalla grande apofisi tibiale dei maschi, dall'atrio a forma pentagonale e dall'epigino curvato dorsalmente e di forma triangolare.\nIl maschio \u00e8 lungo 1,33\u00a0mm, il carapace \u00e8 lungo 0,70\u00a0mm e largo 0,50\u00a0mm. L'addome \u00e8 0,73x0,50\u00a0mm. Il carapace \u00e8 di colore marrone giallastro, entrambi i sessi sono simili nell'aspetto e non hanno cospicue differenze tra loro. Gli occhi sono subeguali, con una contornazione nera. I cheliceri dispongono frontalmente di denti, di zanne scanalate con sei denti sul margine anteriore e cinque piccoli denti sul margine posteriore. Le zampe sono color bianco pallido, lo sternum \u00e8 marrone grigiastro e l'addome grigio.\nIl palpo maschile \u00e8 robusto e notevole, il femore presenta due grandi denti se visto retrolateralmente. La patella \u00e8 pi\u00f9 corta della tibia e possiede una piccola apofisi ventrale. La tibia presenta invece due apofisi dorsali, inoltre presenta un tricobotrio prolaterale e due retrolaterali. La divisione embolica \u00e8 preminentemente caratterizzata da una grande apofisi terminale con lobo prossimale.\nLa femmina \u00e8 lunga 1,20\u00a0mm, il carapace \u00e8 lungo 0,58\u00a0mm e largo 0,40\u00a0mm. L'addome \u00e8 0,73x0,57\u00a0mm. I cheliceri non presentano denti frontali. Le altre caratteristiche somatiche sono simili al maschio.\nL'epigino \u00e8 leggermente chitinizzato, presenta una fine striatura trasversale ed \u00e8 concavo posteriormente. \u00c8 possibile vedere il ricettacolo seminale e i dotti copulatori attraverso la parete corporea trasparente. L'atrio \u00e8 di forma pentagonale visto dorsalmente. La piastra dorsale \u00e8 triangolare e curva dorsalmente.\nDistribuzione.\nLa specie \u00e8 endemica del Vietnam, in particolare del villaggio Gao Bao nella provincia di Ha Giang.\nTassonomia.\nSono stati osservati solamente l'olotipo e i paratipi della specie nel 2004 e ad oggi, 2014, non sono note sottospecie."}
{"id": "5259993", "revid": "256896", "url": "https://it.wikipedia.org/wiki?curid=5259993", "title": "Confessio augustana", "text": ""}
{"id": "5259994", "revid": "785863", "url": "https://it.wikipedia.org/wiki?curid=5259994", "title": "Toy Story That Time Forgot", "text": ""}
{"id": "5260012", "revid": "256896", "url": "https://it.wikipedia.org/wiki?curid=5260012", "title": "Eccidio di Piazza Tasso", "text": ""}
{"id": "5260014", "revid": "205250", "url": "https://it.wikipedia.org/wiki?curid=5260014", "title": "Massimo Pugliese", "text": "Carriera.\nMassimo Pugliese \u00e8 un imprenditore, a capo della Pufin Power (ex Ixfin) e in passato della Olivetti.\nHa ricoperto per quattro anni la carica di Presidente dell', nelle stagioni calcistiche dal 2005-2006 al 2008-2009, quest'ultima culminata col fallimento della societ\u00e0. In precedenza era gi\u00e0 stato p\u00e0tron del sodalizio irpino, lasciando per\u00f2 la presidenza a suo fratello Marco."}
{"id": "5260016", "revid": "114385", "url": "https://it.wikipedia.org/wiki?curid=5260016", "title": "Fortunato Federici", "text": "Biografia.\nNasce ad Esine e viene battezzato col nome di Paolo Evangelista. Si trasferisce a Padova al seguito dello zio materno don Leopoldo Guadagnini per dedicarsi agli studi di teologia, diritto e discipline monastiche.\nDiventa monaco benedettino assumendo il nome di Fortunato e nel 1800 viene consacrato sacerdote. Si dedica con passione allo studio dei classici e nel 1805 viene nominato coadiutore del Bibliotecario dell'Universit\u00e0 di Padova. Negli anni a seguire pubblica saggi letterari e bibliografici, prosegue nei suoi studi e diviene, nel 1821, vice bibliotecario e nel 1836 Bibliotecario dell'Universit\u00e0 di Padova. Collabora con gli amici Luigi Carrer e Niccol\u00f2 Tommaseo alla prima redazione, in sette volumi, del Dizionario della lingua italiana.\nIl 19 gennaio 1832 divenne socio dell'Accademia delle scienze di Torino.\nMuore nel 1842 a 64 anni e viene sepolto a Padova, dove gli vengono tributate solenni esequie nella Cattedrale."}
{"id": "5260021", "revid": "256896", "url": "https://it.wikipedia.org/wiki?curid=5260021", "title": "Mostra Internazionale dei Cartoonists", "text": ""}
{"id": "5260025", "revid": "256896", "url": "https://it.wikipedia.org/wiki?curid=5260025", "title": "Mostra Nazionale delle Colonie estive e dell'Assistenza all'Infanzia", "text": ""}
{"id": "5260026", "revid": "256896", "url": "https://it.wikipedia.org/wiki?curid=5260026", "title": "Mostra dei Grandi Laghi", "text": ""}
{"id": "5260030", "revid": "767487", "url": "https://it.wikipedia.org/wiki?curid=5260030", "title": "Giovanni Battista Guadagnini (teologo)", "text": "Biografia.\nNato ad Esine nel 1723, intraprese la carriera ecclesiastica fino ad essere nominato, nel 1760, arciprete di Cividate Camuno, incarico che conserver\u00e0 fino alla morte.\nSi distinse, gi\u00e0 in et\u00e0 giovanile, per i suoi studi storici e teologici, e divenne uno dei maggiori esponenti del movimento giansenista: studioso di teologia dogmatica e morale, di diritto canonico e civile e di storia, cultore di musica e poesia, scrisse un numero rilevante di opere e saggi di cui molte pubblicate e un buon numero ancora inedito. Tra le sue opere pi\u00f9 note fuori dall'ambito teologico l\"'Apologia di Arnaldo da Brescia\", pubblicata a Pavia nel 1790.\nVincenzo Gioberti (\"Il gesuita moderno\", Losanna 1846, pp.\u00a0422 ss) lo defin\u00ec \"una delle migliori menti del movimento giansenista\"."}
{"id": "5260032", "revid": "256896", "url": "https://it.wikipedia.org/wiki?curid=5260032", "title": "Festival Internazionale del Cinema di Ibiza", "text": ""}
{"id": "5260035", "revid": "256896", "url": "https://it.wikipedia.org/wiki?curid=5260035", "title": "Festival Internazionale del Cortometraggio di Siena", "text": ""}
{"id": "5260036", "revid": "72811", "url": "https://it.wikipedia.org/wiki?curid=5260036", "title": "Dead or Alive 2 Ultimate", "text": ""}
{"id": "5260037", "revid": "256896", "url": "https://it.wikipedia.org/wiki?curid=5260037", "title": "Festival delle Nazioni", "text": ""}
{"id": "5260041", "revid": "256896", "url": "https://it.wikipedia.org/wiki?curid=5260041", "title": "Festival delle Rose", "text": ""}
{"id": "5260042", "revid": "1543377", "url": "https://it.wikipedia.org/wiki?curid=5260042", "title": "Judges Guild", "text": "Judges Guild \u00e8 una casa editrice di giochi statunitense attiva dal 1976, nota soprattutto per la pubblicazione di supplementi per \"Dungeons &amp; Dragons\" tra la fine degli anni Settanta e l'inizio degli anni Ottanta. Il suo prodotto principale, \"City State of the Invincible Overlord\", fu il primo supplemento pubblicato per un gioco di ruolo che descriveva in dettaglio un'ambientazione cittadina.\nStoria.\nLa Judges Guild fu fondata il 4 luglio 1976 da Bob Bledsaw e Bill Owen, due amici che appartenevano allo stesso gruppo di giocatori. Bledsaw, nel dicembre 1975 era stato licenziato dalla General Electric quando questa aveva chiuso la sua fabbrica di Decatur (Illinois) e stava pensando di creare una societ\u00e0 per pubblicare il materiale che aveva sviluppato per la campagna di \"Dungeons &amp; Dragons\" che gestiva. Owen invece stava lavorando su un wargame sulla guerra di secessione americana. Decisero di condividere il viaggio dalla loro citt\u00e0 fino a Lake Geneva (Wisconsin) per visitare la sede della Tactical Studies Rules e proporre i rispettivi prodotti. Alla TSR il gioco di Owen fu rifiutato, invece per quanto riguarda l'idea di pubblicare supplementi per AD&amp;D ricevettero un permesso verbale dallo staff della TSR, che riteneva fosse un prodotto su cui avrebbero perduto soldi perch\u00e9 i giocatori desideravano nuovi giochi, non supplementi per quelli esistenti, e che la TSR non fosse interessata a pubblicare materiale del genere.\nOwen e Bledsaw investirono fra i 350 e i 400 dollari per coprire i costi iniziali di stampa del loro primo prodotto, \"City State of the Invincible Overlord\", una grande mappa della citt\u00e0 centrale della campagna gestita da Bledsaw, che misero in vendita alla Gen Con IX nell'agosto 1976. Sempre alla convention vendettero dozzine di abbonamenti per una pubblicazione bimestrale di aiuti per il master, della quale la mappa era il primo esempio A questo punto furono contattati dalla TSR con la quale negoziarono una licenza formale e il pagamento dei diritti per poter scrivere sulle copertine il testo \"Approved for use with Dungeons &amp; Dragons\" (\"Approvato per l'uso con Dungeons &amp; Dragons\")\nL'abbonamento si concretizz\u00f2 come una serie di prodotti chiamati \"Installment\" numerati a partire dalla lettera \"I\", poich\u00e9 il primo numero (la mappa) era stata intitolata \"Initial Package I\", dove \"I\" stava per \"Initial\". Il secondo numero fu quindi etichettato con \"J\", quindi \"K\" ecc., procedendo la numerazione da 15 una volta esaurite le lettere dell'alfabeto e proseguendo fino al numero 26 nel 1981. Il contenuto consisteva di nuove mappe, un libretto di descrizione della mappa e delle sue locazioni ed altro materiale di gioco, tra cui un \"Judges Guild Mournal\", inizialmente un singolo foglio che crebbe rapidamente fino a un giornale in formato broadsheet di sedici pagine che successivamente evolvette in una rivista indipendente vera e propria. Oltre al materiale per gli abbonati inizi\u00f2 nel 1977 a produrre anche altri prodotti come il \"Judges Shield\" che \u00e8 il primo esempio di schermo del master, \"The First Fantasy Campaign\" in cui Dave Arneson presentava per la prima volta in dettaglio la propria ambientazione di Blackmoor e il \"Campaign Hexagon System\" un blocco di mappe esagonali bianche per disegnarci le proprie mappe del mondo esterno.\nNel marzo 1978 Owen non riuscendo pi\u00f9 a gestire il carico di lavoro della Judges Guild in aggiunta al proprio lavoro regolare vendette la propria quota della societ\u00e0 a Bledsaw, rimanendo come consulente esterno della societ\u00e0 per qualche anno. Comunque fu un periodo di crescita per la Judges Guild che nel 1978 si trasfer\u00ec in un ufficio reale (fino ad allora Owen e Bledsaw l'avevano gestita dalle proprie case) e si un\u00ec alla societ\u00e0 di Chuck Anshell, in precedenza proprietario della Anshell Miniatures, che port\u00f2 con s\u00e9 la rivista \"The Dungeoneer\".\nBledsaw contribu\u00ec con vario materiale alle appendici della prima edizione della \"Dungeon Master's Guide\" per \"Advanced Dungeons &amp; Dragons\" ed ottenne l'estensione per la produzione di materiale per \"D&amp;D\" anche ad \"AD&amp;D\". Negli anni ottanta aument\u00f2 la quantit\u00e0 di avventure prodotte rispetto al materiale di aiuto per il master in generale, con risultati qualitativi altalenanti; anche se alcuni prodotti furono buoni, molti erano di qualit\u00e0 mediocre a causa anche della rapidit\u00e0 con cui erano prodotti.\nA partire dal 1978 la Judges Guild diversific\u00f2 la propria produzione in modo da non dover dipendere unicamente dalla licenza di pubblicazione di materiale per \"D&amp;D\" e strinse un accordo con la GDW per produrre materiale per \"Traveller\" pubblicando, oltre a uno schermo del master, una serie di mappe di astronavi, diverse avventure e dettagliando il Gateway Quadrant in alcuni manuali. Questo materiale fu per\u00f2 successivamente dichiarato non canonico dalla GDW. Comunque questo materiale vendeva molto meno di quanto non vendessero i supplementi per \"D&amp;D\", ma a causa della rapidit\u00e0 con cui furono prodotti la Judges Guild non si accorse immediatamente del fatto e molto materiale stampato rimase invenduto per anni.\nL'altra licenza principale fu quella per \"RuneQuest\" della Chaosium per la quale pubblic\u00f2 sei avventure, oltre a uno schermo per il master. Altre linee per le quali pubblicarono materiale su licenza furono \"Chivalry &amp; Sorcery\" (uno schermo del master), alcune avventure per \"Tunnel e Troll\", \"Superhero 2044\", \"Empire of the Petal Throne\" e \"Villains &amp; Vigilantes\".\nIl declino.\nNel 1980 raggiunge i 42 dipendenti e la sede fu trasferita in una nuova locazione sempre in Decatur, con un magazzino di 1.300 m\u00b2 e inizi\u00f2 a migliorare la qualit\u00e0 dei propri prodotti, che erano ancora per la maggior parte impaginati e prodotti ad un livello semiprofessionale, rimasto uguale a quello degli anni settanta e che non era alla pari di quello dei concorrenti Comunque iniziarono i primi problemi, nel settembre 1980 la TSR non rinnov\u00f2 la licenza per la produzione di materiale per \"D&amp;D\" e l'anno successivo non rinnov\u00f2 neanche quella per \"AD&amp;D\", cos\u00ec che la Judges Guild inizi\u00f2 a pubblicare supplementi generici piuttosto che ufficialmente compatibili con le linee della TSR. I nuovi supplementi generici continuarono a vendere bene quanto quelli ufficiali, probabilmente in virt\u00f9 della lunga associazione della Judges Guild con \"D&amp;D\", ma la TSR ostacol\u00f2 la loro diffusione chiedendo ai distributori di non vendere i prodotti della concorrente se voleva vendere i suoi.\nPer ridurre i costi di pubblicazione di \"The Judges Journal\" e di \"The Dungeoneer\" questi furono combinati in un'unica rivista, ma l'esperimento dur\u00f2 solo pochi numeri e le due riviste chiusero con il numero di febbraio/marzo 1981 per rinascere come \"Pegasus\", una rivista di dimensioni maggiori e con articoli che coprivano tutto il mercato del gioco di ruolo, non solamente i prodotti licenziati dalla Judges Guild, nella speranza di attrarre nuovi lettori.\nI problemi continuarono ad accumularsi nel 1982 e 1983, con dimissioni del personale, tentativi di vendere a forte sconto i resti di magazzino e prodotti annunciati e non pubblicati e infine chiuse l'attivit\u00e0 tra il 1984 e il 1985. La maggior parte del magazzino fu venduto a Tadashi Ehara proprietario della rivista \"Different Worlds\" e alcuni prodotti ceduti a Lou Zocchi della Gamescience in cambio dell'aiuto nel pagare le tasse nell'ultimo anno di attivit\u00e0, ma nel complesso la Judges Guild mantenne i diritti sulle proprie propriet\u00e0 intellettuali.\nRicomparsa.\nSalvo per un breve interludio tra il 1987 e il 1989 quando la Mayfair Games pubblic\u00f2 su licenza una serie di prodotti basati su \"City State of the Invincible Overlord\" e la ristampa di alcuni prodotti da parte della Gamescience, la Judges Guild non fu pi\u00f9 attiva fino al 1999 quando Bob Bledsaw la riattiv\u00f2 aprendo un sito web dal quale inizi\u00f2 a vendere i vecchi prodotti rimasti ancora a magazzino con l'intento di finanziare nuovi prodotti.\nUn quattordicesimo numero di \"Pegasus\" fu stampato per la Gen Con 1999, ma successivamente la Judges Guild si limit\u00f2 a licenziare le proprie propriet\u00e0, inizialmente nel 2001 alla RPGRealms / QUickLinkInteractive che ristamp\u00f2 \"Dark Tower\" e \"The Treasury of Archaic Names\", strinse quindi un accordo con la Necromancer Games che a partire dal 2003 fino al 2006 pubblic\u00f2 una serie di prodotti della Judges Guild (\"City State of the Invincible Overlord\", la \"Player's Guide to the Wilderlands\", una raccolta in scatola di \"Wilderlands of High Fantasy\" e \"Caverns of Thracia\") aggiornati al \"d20 System\"\nNel 2006 la Judges Guild annunci\u00f2 di aver concesso in licenza l'ambientazione \"Wilderlands of High Fantasy\" alla Adventure Games Publishing di James Mishler e di Bob Bledsaw stesso che pubblic\u00f2 \"Wilderlands of High Adventure\" (una variante di \"Wilderlands of High Fantasy\") pubblicando un paio di dozzine di manuali usando le regole di Castles &amp; Crusades della Troll Lord Games piuttosto che le regole generiche del \"d20 System\". La Adventure Games Publishing chiuse l'8 marzo 2010.\nSempre nel 2006 concesse in licenza alla Goodman Games e alla Eostros Games la pubblicazione di un'edizione riveduta di \"The Thieves of Fortress Badabaskor\", \"Citadel of Fire\" e \"Dark Tower\" aggiornati al d20 System. Furono tutti pubblicati nel 2007.\nIl fondatore Bob Bledsaw mor\u00ec di cancro nel 2008. La compagnia fu ereditata dal figlio Bob Bledsaw Jr. Nel 2011 pubblic\u00f2 \"Lost Man's Trail\", l'ultimo manoscritto a cui aveva lavorato il padre prima della sua morte e il primo prodotto originale dopo 25 anni della compagnia.\nPubblicazioni.\nDungeons &amp; Dragons.\n\"Installment\" fu il primo prodotto della Judges Guild, una serie di pubblicazioni indirizzate al master e incentrate soprattutto sull'ambientazione della \"City State of the Invincible Overlord\" e delle regioni selvagge che la circondano, che andranno a formare l'ambientazione Wirlderlands. Le pubblicazioni includevano generalmente mappe, descrizioni dei luoghi di interesse, sotterranei, e tipicamente erano compatibili con la prima edizione di \"Dungeons &amp; Dragons\".\nAltre pubblicazioni per \"D&amp;D\" furono:\nRuneQuest.\nProdotti su licenza per la seconda edizione di \"RuneQuest\"\nTraveller.\nProdotti su licenza per \"Traveller\"\nTunnel e Troll.\nProdotti su licenza per \"Tunnel e Troll\"\nSupplementi fantasy generici.\nDopo aver perso la licenza per pubblicare prodotti per \"Dungeons &amp; Dragons\" continu\u00f2 a pubblicare supplementi fantasy generici."}
{"id": "5260043", "revid": "256896", "url": "https://it.wikipedia.org/wiki?curid=5260043", "title": "Festival di Musica d'Avanguardia e di Nuove Tendenze", "text": ""}
{"id": "5260045", "revid": "256896", "url": "https://it.wikipedia.org/wiki?curid=5260045", "title": "Festival Internazionale del Cinema di San Sebasti\u00e1n", "text": ""}
{"id": "5260046", "revid": "256896", "url": "https://it.wikipedia.org/wiki?curid=5260046", "title": "Festival Internazionale della Creativit\u00e0 Leoni di Cannes", "text": ""}
{"id": "5260047", "revid": "256896", "url": "https://it.wikipedia.org/wiki?curid=5260047", "title": "Festival Internazionale di Poesia di Trieste", "text": ""}
{"id": "5260048", "revid": "256896", "url": "https://it.wikipedia.org/wiki?curid=5260048", "title": "Festival Organistico Santa Maria Nuova", "text": ""}
{"id": "5260054", "revid": "34392", "url": "https://it.wikipedia.org/wiki?curid=5260054", "title": "Eccidio martiri di Pratolungo", "text": ""}
{"id": "5260056", "revid": "256896", "url": "https://it.wikipedia.org/wiki?curid=5260056", "title": "Festival Pop di Caracalla", "text": ""}
{"id": "5260057", "revid": "256896", "url": "https://it.wikipedia.org/wiki?curid=5260057", "title": "Festival Pop di Villa Pamphili", "text": ""}
{"id": "5260058", "revid": "256896", "url": "https://it.wikipedia.org/wiki?curid=5260058", "title": "Festival Scacchistico Internazionale di Imperia", "text": ""}
{"id": "5260060", "revid": "256896", "url": "https://it.wikipedia.org/wiki?curid=5260060", "title": "Festival del Cinema di Salerno", "text": ""}
{"id": "5260061", "revid": "256896", "url": "https://it.wikipedia.org/wiki?curid=5260061", "title": "Festival della Mente", "text": ""}
{"id": "5260063", "revid": "1543377", "url": "https://it.wikipedia.org/wiki?curid=5260063", "title": "Bactris gasipaes", "text": "Bactris gasipaes \u00e8 una pianta appartenente alla famiglia delle Arecacee, nativa dell'America Centrale e di quella Meridionale.\n\u00c8 una delle palme pi\u00f9 importanti dell'America precolombiana e i suoi frutti costituiscono ancora oggi il principale raccolto per le popolazioni amerinde delle zone tropicali, sia quelle umide che quelle secche. Il legno del tronco \u00e8 inoltre usato per la costruzione di archi, frecce e lance.\nDescrizione.\n\"Bactris gasipaes\" \u00e8 una palma che cresce eretta con un singolo stipite esile o, pi\u00f9 frequentemente, con diversi stipiti di circa 20\u00a0cm di diametro raggruppati tra loro; i tronchi sono dotati di spine rigide perpendicolari, di colore scuro e di lunghezza decrescente dalla base alla cima. In piena maturazione, ogni stipite pu\u00f2 raggiungere un'altezza variabile tra i 12 e i 20\u00a0m. Le radici possono espandersi superficialmente fino a 4 o 5\u00a0m di distanza dalla pianta; anche se la maggior parte di esse rimane a circa 20\u00a0cm dal suolo, le radici principali possono spingersi fino a 2\u00a0m di profondit\u00e0.\nIl vertice apicale degli stipiti presenta dalle 10 alle 30 foglie pennate, in genere senza spine o con piccole spine sulla guaina, sul picciolo o sulle nervature. Il picciolo \u00e8 lungo tra i 49 e i 179\u00a0cm, mentre il rachide pu\u00f2 arrivare ad una lunghezza di 4\u00a0m; il numero dei segmenti laterali pu\u00f2 variare dai 180 ai 386 elementi.\n\"Bactris gasipaes\" \u00e8 una pianta monoica: sviluppa sullo stesso individuo fiori di entrambi i sessi. Le infiorescenze sono all'inizio racchiuse da due brattee: una esterna, dura e triangolare, che misura circa 13\u00a0cm di larghezza ed una interna, spesso ricoperta di spine. In pieno sviluppo la spata pu\u00f2 arrivare a misurare una lunghezza dai 51 ai 126\u00a0cm. Il peduncolo pu\u00f2 misurare dai 10 ai 17\u00a0cm, mentre il rachide dell'infiorescenza arriva ai 75\u00a0cm di lunghezza; su di esso si innestano tra le 25 e le 145 rachidi secondari (rachille) fertili, lunghei fino a 45\u00a0cm. I fiori femminili, irregolarmente disposti tra quelli maschili, hanno colore giallo o, pi\u00f9 raramente, verde e sono lunghi dai 3 ai 13\u00a0mm e larghi dai 4 ai 12\u00a0mm; i fiori maschili, pi\u00f9 piccoli, sono di colore giallo-crema e i loro sei stami sono disposti a coppie ai lati della corolla.\nI frutti si presentano in forma di drupa; il loro colore pu\u00f2 variare dal giallo al bruno o all'arancio, a seconda delle diverse variet\u00e0. La forma pu\u00f2 variare anch'essa, cos\u00ec come il colore del mesocarpo, di solito compreso tra il crema e l'arancio.\nL'endocarpo, che racchiude al suo interno il seme, \u00e8 di colore scuro e di solito si trova nella parte centrale del frutto; la sua forma pu\u00f2 essere ovoidale, ellittica, rotonda o cuneiforme. Ha una lunghezza che varia da 1 a 4 12\u00a0cm, una larghezza da 1 a 2\u00a0cm e un peso che pu\u00f2 arrivare a 9\u00a0g; si pu\u00f2 trovare libero dal mesocarpo o aderente ad esso. Il numero di frutti maturi per infiorescenza pu\u00f2 arrivare a contare pi\u00f9 di 700 esemplari, per un peso complessivo di 20\u00a0kg. I frutti partenocarpici sono abbastanza frequenti, e in genere sono pi\u00f9 piccoli di quelli fertili.\nDistribuzione e habitat.\n\"Bactris gasipaes\" pu\u00f2 essere considerata la specie di palma domesticata pi\u00f9 importante dell'ecozona neotropicale. Coltivata fin dall'epoca precolombiana, questa specie ha assunto pi\u00f9 di 300 differenti nomi indigeni, tutti precedenti le invasioni europee. Studi effettuati dal Global Biodiversity Information Facility (GBIF) hanno dimostrato che la distribuzione di questa palma si estende dall'Honduras alla Bolivia centrale e allo Stato brasiliano di Par\u00e1; tale fatto \u00e8 indice della grande capacit\u00e0 di tale pianta di adattarsi ad un'ampia gamma di situazioni climatiche ed ecologiche all'interno delle regioni tropicali e subtropicali del continente americano. A causa della sua ampia diffusione, la discussione sull'origine del \"Bactris gasipaes\" \u00e8 tuttora aperta; le ipotesi sulla sua domesticazione pongono tale evento nella zona sud-occidentale dell'Amazzonia, nelle valli colombiane prossime all'Oceano Pacifico oppure in maniera indipendente in diverse zone dell'America Centrale e Meridionale.\n\"Bactris gasipaes\" cresce prevalentemente su terreni ben drenati, sia acidi che poveri, e preferisce climi con precipitazioni ben distribuite, comprese tra i 2000 e i 5000\u00a0mm annuali, e una temperatura media superiore ai 24\u00a0\u00b0C. Non sopporta suoli acquitrinosi. Normalmente cresce fino a una quota di 800\u00a0m s.l.m., ma in Colombia, nel dipartimento di Cauca, lo si pu\u00f2 trovare fino a 1800\u00a0m s.l.m. Studi filogenetici sui cloroplasti e sul nucleo del DNA hanno dimostrato la stretta relazione tra le varianti coltivate (\"Bactris gasipaes\" Kunth var. \"gasipaes\") e quelle selvatiche (\"Bactris gasipaes\" Kunth var. \"chicagui\").\nTassonomia.\nLa specie fu descritta dal botanico tedesco Karl Sigismund Kunth nella quarta edizione del \"Nova Genera et Species Plantarum\", opera uscita nel 1816 e scritta con Alexander von Humboldt e Aim\u00e9 Bonpland.\nSinonimi: \nUsi.\nIl frutto di \"Bactris gasipaes\" ha costituito per secoli l'alimentazione di base per numerose comunit\u00e0 amerinde; i primi coloni spagnoli in Costa Rica testimoniarono l'enorme importanza che tale palma rappresentava per gli indigeni, che davano maggiore valore solamente alle proprie mogli e ai propri figli. Anticamente i mesocarpi dei frutti venivano mangiati dopo aver fatto bollire il frutto, oppure la stessa polpa veniva masticata fino a farne una poltiglia, che in seguito era fatta fermentare per uno o due giorni; ad essa si univa poi dell'acqua per ricavarne una bevanda. Se la fermentazione veniva fatta continuare fino a 8 giorni, gli indigeni ne ricavavano una bevanda alcolica che assumevano durante le celebrazioni.\nI nativi americani avevano inoltre trovato diversi sistemi per conservare i frutti, cucinandoli e , oppure seccandoli e affumicandole. Il palmito ricavato dalle parti sommitali del tronco era anch'esso consumato, ma non raggiungeva la stessa importanza dei frutti.\n\"Bactris gasipaes\" \u00e8 oggi coltivato per la raccolta dei frutti, che possono a volte essere consumati freschi, anche se attorno al pericarpo sono spesso presenti cristalli di calcio ossalato e un inibitore della tripsina, che ne rendono difficile la digestione; i frutti vengono pi\u00f9 spesso bolliti per eliminare le sostanze di difficile assunzione. Il composto ottenuto a seguito della bollitura, al quale si aggiungono acqua e zucchero, una volta fatto fermentare per un paio di giorni pu\u00f2 diventare una bevanda.\nIl mesocarpo dei frutti costituisce un'ottima fonte di carboidrati e di oli essenziali, oltre che di carotene e di vitamina C (quest'ultima per\u00f2 viene quasi completamente eliminata dalla cottura). Da esso si ricava anche un tipo di farina priva di glutine, che viene messa in commercio su piccola scala in diversi Paesi. Dai frutti si ricava inoltre un olio usato per fabbricare prodotti cosmetici e sapone. I frutti di seconda scelta sono infine utilizzati per alimentare gli animali d'allevamento.\nIl palmito si \u00e8 recentemente trasformato in un prodotto commerciale di crescente importanza, destinato specialmente ai mercati di nicchia. Usato per insalate, zuppe e ripieni, \u00e8 considerato una buona fonte di fibre dietetiche e contiene in quantit\u00e0 modesta ferro e magnesio. I fiori maschili vengono usati come condimento dalle popolazioni indigene; nella medicina tradizionale, inoltre, le radici vengono usate come vermifugo.\nIl legno di \"Bactris gasipaes\", un tempo usato dai nativi americani per costruire armi, \u00e8 oggi usato per costruire parquet, mobili e lavori d'intaglio; alcuni esemplari privi di spine sono altres\u00ec usati e commercializzati come piante ornamentali."}
{"id": "5260064", "revid": "443105", "url": "https://it.wikipedia.org/wiki?curid=5260064", "title": "Pupunha", "text": ""}
{"id": "5260065", "revid": "443105", "url": "https://it.wikipedia.org/wiki?curid=5260065", "title": "Chontaduro", "text": ""}
{"id": "5260069", "revid": "443105", "url": "https://it.wikipedia.org/wiki?curid=5260069", "title": "Kunth", "text": ""}
{"id": "5260072", "revid": "443105", "url": "https://it.wikipedia.org/wiki?curid=5260072", "title": "Pav.", "text": ""}
{"id": "5260073", "revid": "443105", "url": "https://it.wikipedia.org/wiki?curid=5260073", "title": "Mart.", "text": ""}
{"id": "5260075", "revid": "443105", "url": "https://it.wikipedia.org/wiki?curid=5260075", "title": "Hemsl.", "text": ""}
{"id": "5260076", "revid": "443105", "url": "https://it.wikipedia.org/wiki?curid=5260076", "title": "H.Karst.", "text": ""}
{"id": "5260078", "revid": "443105", "url": "https://it.wikipedia.org/wiki?curid=5260078", "title": "H. Wendl.", "text": ""}
{"id": "5260082", "revid": "443105", "url": "https://it.wikipedia.org/wiki?curid=5260082", "title": "L.H.Bailey", "text": ""}
{"id": "5260083", "revid": "767487", "url": "https://it.wikipedia.org/wiki?curid=5260083", "title": "Josh Kelley", "text": "Biografia.\nNasce ad Augusta, in Georgia, da Gayle e John W. Kelley. Suo fratello minore, Charles, \u00e8 anch'egli musicista e cantante e membro del trio country Lady Antebellum. Josh comincia la sua carriera musicale all'et\u00e0 di undici anni. A quattordici anni, lui e suo fratello Charles formano un gruppo chiamato \"Inside Blue\", che rilascia un cd di cinque canzoni, guadagnando l'attenzione di James Brown. Nella band jazz del liceo, Josh suonava la chitarra accanto a suo fratello Charles (batteria) e a Dave Haywood (chitarra) dei Lady Antebellum.\nHa frequentato l'Universit\u00e0 del Mississippi ad Oxford, Mississippi.\nCarriera.\nJosh Kelley ha inciso per la Hollywood Records, la Threshold Records e la DNK Records come artista pop rock, e quattro dei suoi singoli sono entrati nella Adult Top 40. Le sue canzoni \"Amazing\" e \"Only You\" sono entrate nella top ten di quella stessa classifica.\nNel 2010 ha firmato un contratto con la MCA Nashville ed ha cominciato una carriera da cantante country. Il suo singolo di debutto nel genere, \"Georgia Clay\", \u00e8 entrato nella top 20 della classifica Hot Country Songs.\n\u00c8 andato in tourn\u00e9e con molti artisti, tra cui Rod Stewart, Third Eye Blind, Counting Crows e Ryan Cabrera.\nVita privata.\nSi \u00e8 sposato il 23 dicembre 2007 con l'attrice Katherine Heigl, conosciuta due anni prima sul set del video musicale di \"Only You\".\nNel 2009 la coppia ha adottato una bambina coreana di nome Nancy Leigh Mi-Eun, alla quale il cantante ha dedicato una canzone intitolata \"Naleigh Moon\". Nel 2012 hanno adottato una seconda bambina, Adalaide Marie Hope.\nIl 20 dicembre 2016 nasce il primo figlio Joshua Bishop Kelley.\n\u00c8 un appassionato golfista."}
{"id": "5260087", "revid": "47767", "url": "https://it.wikipedia.org/wiki?curid=5260087", "title": "Euplio di Catania", "text": ""}
{"id": "5260095", "revid": "36426", "url": "https://it.wikipedia.org/wiki?curid=5260095", "title": "Gotico in Italia", "text": ""}
{"id": "5260097", "revid": "767487", "url": "https://it.wikipedia.org/wiki?curid=5260097", "title": "Michael C. Nolan", "text": "Lavora allo studio dei corpi minori tramite osservazioni radar condotte dal radiotelescopio di Arecibo.\nIl Minor Planet Center gli accredita la scoperta dell'asteroide 3932 Edshay effettuata il 27 settembre 1984 in collaborazione con Carolyn Shoemaker.\nGli \u00e8 stato dedicato l'asteroide 9537 Nolan."}
{"id": "5260098", "revid": "767487", "url": "https://it.wikipedia.org/wiki?curid=5260098", "title": "231555 Christianeurda", "text": "231555 Christianeurda \u00e8 un asteroide della fascia principale. Scoperto nel 2008, presenta un'orbita caratterizzata da un semiasse maggiore pari a 2,9256951\u00a0UA e da un'eccentricit\u00e0 di 0,0480027, inclinata di 4,03375\u00b0 rispetto all'eclittica.\nL'asteroide \u00e8 dedicato alla tedesca Christiane-Urda Suessenberger, moglie dello scopritore."}
{"id": "5260100", "revid": "767487", "url": "https://it.wikipedia.org/wiki?curid=5260100", "title": "Per Rex Christensen", "text": "\u00c8 professore emerito all'Universit\u00e0 di Copenaghen.\nIl Minor Planet Center gli accredita la scoperta dell'asteroide 4444 Escher effettuata il 16 settembre 1985 in collaborazione con Leif Hansen e Hans Ulrik N\u00f8rgaard-Nielsen."}
{"id": "5260104", "revid": "28592", "url": "https://it.wikipedia.org/wiki?curid=5260104", "title": "Emiro di Siracusa", "text": ""}
{"id": "5260105", "revid": "28592", "url": "https://it.wikipedia.org/wiki?curid=5260105", "title": "Castello Chiaramonte", "text": ""}
{"id": "5260107", "revid": "1494169", "url": "https://it.wikipedia.org/wiki?curid=5260107", "title": "Alcamo (disambigua)", "text": ""}
{"id": "5260108", "revid": "729019", "url": "https://it.wikipedia.org/wiki?curid=5260108", "title": "Federazione pallavolistica della Bolivia", "text": "La Federazione boliviana di pallavolo (spa. \"Federaci\u00f3n Boliviana de Voleibol\", FeBV) \u00e8 un'organizzazione fondata per governare la pratica della pallavolo in Bolivia.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1966."}
{"id": "5260112", "revid": "28592", "url": "https://it.wikipedia.org/wiki?curid=5260112", "title": "Federico I di Chiaramonte", "text": ""}
{"id": "5260113", "revid": "287204", "url": "https://it.wikipedia.org/wiki?curid=5260113", "title": "Federazione pallavolistica del Brasile", "text": "La Federazione brasiliana di pallavolo (por. \"Confedera\u00e7\u00e3o Brasileira de Voleibol\", CBV) \u00e8 un'organizzazione fondata nel 1957 per governare la pratica della pallavolo in Brasile.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1947."}
{"id": "5260114", "revid": "86599", "url": "https://it.wikipedia.org/wiki?curid=5260114", "title": "231649 Korotkiy", "text": "231649 Korotkiy \u00e8 un asteroide della fascia principale. Scoperto nel 2009, presenta un'orbita caratterizzata da un semiasse maggiore pari a 2,6428323\u00a0UA e da un'eccentricit\u00e0 di 0,0189376, inclinata di 9,49650\u00b0 rispetto all'eclittica.\nDal 30 marzo al 27 maggio 2010, quando 233967 Vierkant ricevette la denominazione ufficiale, \u00e8 stato l'asteroide denominato con il pi\u00f9 alto numero ordinale. Prima della sua denominazione, il primato era di 228165 Mezentsev.\nL'asteroide \u00e8 dedicato all'astrofilo russo Stanislav Alexandrovi\u010d Korotkij."}
{"id": "5260115", "revid": "110157", "url": "https://it.wikipedia.org/wiki?curid=5260115", "title": "Federazione pallavolistica del Cile", "text": "La Federazione cilena di pallavolo (spa. \"Federaci\u00f3n de Voleibol de Chile\", FeVoCHI) \u00e8 un'organizzazione fondata nel 1955 per governare la pratica della pallavolo in Cile.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1959."}
{"id": "5260116", "revid": "287204", "url": "https://it.wikipedia.org/wiki?curid=5260116", "title": "Ballarini", "text": ""}
{"id": "5260117", "revid": "729019", "url": "https://it.wikipedia.org/wiki?curid=5260117", "title": "Federazione pallavolistica della Colombia", "text": "La Federazione colombiana di pallavolo (spa. \"Federaci\u00f3n Colombiana de Voleibol\", FCV) \u00e8 un'organizzazione fondata nel 1955 per governare la pratica della pallavolo in Colombia.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1955."}
{"id": "5260118", "revid": "729019", "url": "https://it.wikipedia.org/wiki?curid=5260118", "title": "Federazione pallavolistica dell'Ecuador", "text": "La Federazione ecuadoriana di pallavolo (spa. \"Federaci\u00f3n Ecuatoriana de Voleibol\", FEV) \u00e8 un'organizzazione fondata per governare la pratica della pallavolo in Ecuador.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1951."}
{"id": "5260120", "revid": "729019", "url": "https://it.wikipedia.org/wiki?curid=5260120", "title": "Federazione pallavolistica della Guyana", "text": "La Federazione guyanese di pallavolo (eng. \"Guyana Volleyball Federation\", GVF) \u00e8 un'organizzazione fondata per governare la pratica della pallavolo in Guyana.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1966."}
{"id": "5260122", "revid": "729019", "url": "https://it.wikipedia.org/wiki?curid=5260122", "title": "Federazione pallavolistica della Guyana francese", "text": "La Federazione guianese di pallavolo (fra. \"Ligue de Guyane de Volley-Ball\", LGV) \u00e8 un'organizzazione fondata nel 2003 per governare la pratica della pallavolo in Guyana francese.\nOrganizza il campionato maschile e femminile, e pone sotto la propria egida la selezione maschile e femminile.\nHa aderito alla FIVB nel 1997."}
{"id": "5260129", "revid": "729019", "url": "https://it.wikipedia.org/wiki?curid=5260129", "title": "Federazione pallavolistica del Paraguay", "text": "La Federazione paraguaiana di pallavolo (spa. \"Federaci\u00f3n Paraguaya de Voleibol\", FPV) \u00e8 un'organizzazione fondata per governare la pratica della pallavolo in Paraguay.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1955."}
{"id": "5260130", "revid": "729019", "url": "https://it.wikipedia.org/wiki?curid=5260130", "title": "Federazione pallavolistica del Per\u00f9", "text": "La Federazione peruviana di pallavolo (spa. \"Federaci\u00f3n Peruana de Voleibol\", FPV) \u00e8 un'organizzazione fondata nel 1942 per governare la pratica della pallavolo in Per\u00f9.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1955.\nOrganizza anche alcuni tornei come la Coppa Latina di pallavolo femminile, la Coppa Movistar di pallavolo femminile e, in occasione della festa nazionale dell'indipendenza, la Coppa Presidente della Repubblica di pallavolo femminile."}
{"id": "5260132", "revid": "729019", "url": "https://it.wikipedia.org/wiki?curid=5260132", "title": "Federazione pallavolistica dell'Uruguay", "text": "La Federazione uruguaiana di pallavolo (spa. \"Federaci\u00f3n Uruguaya de Voleibol\", FUV) \u00e8 un'organizzazione fondata per governare la pratica della pallavolo in Uruguay.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1947."}
{"id": "5260134", "revid": "729019", "url": "https://it.wikipedia.org/wiki?curid=5260134", "title": "Federazione pallavolistica del Venezuela", "text": "La Federazione venezuelana di pallavolo (spa. \"Federaci\u00f3n Venezolana de Voleibol\", FVVB) \u00e8 un'organizzazione fondata per governare la pratica della pallavolo in Venezuela.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1951."}
{"id": "5260135", "revid": "729019", "url": "https://it.wikipedia.org/wiki?curid=5260135", "title": "Ciclismo ai Giochi della XV Olimpiade - Tandem", "text": "La competizione del Tandem di ciclismo dei Giochi della XV Olimpiade si tenne i giorni dal 28 al 31 luglio 1952 al \"Helsingin Velodromi\"."}
{"id": "5260136", "revid": "31886", "url": "https://it.wikipedia.org/wiki?curid=5260136", "title": "Adelonetria", "text": ""}
{"id": "5260137", "revid": "4711", "url": "https://it.wikipedia.org/wiki?curid=5260137", "title": "Confedera\u00e7\u00e3o Brasileira de Voleibol", "text": ""}
{"id": "5260138", "revid": "287204", "url": "https://it.wikipedia.org/wiki?curid=5260138", "title": "Ali ibn Isa", "text": "Scrisse un trattato sull'astrolabio e fu un tenace avversario dell'astrologia. Durante il califfato di al-Ma\u02bem\u016bn, assieme a Kh\u0101lid ibn \u02bfAbd al\u2010Malik al\u2010Marwarr\u016bdh\u012b, partecip\u00f2 a una spedizione nella pianura del Sinjar per calcolare la lunghezza metrica di un grado di meridiano terrestre, e la circonferenza della Terra. Riusc\u00ec a determinarla, indicando come risultato delle sue misurazioni 40,248\u00a0km (o, secondo altre fonti, 41,436\u00a0km)."}
{"id": "5260148", "revid": "31886", "url": "https://it.wikipedia.org/wiki?curid=5260148", "title": "Afribactrus", "text": ""}
{"id": "5260151", "revid": "729019", "url": "https://it.wikipedia.org/wiki?curid=5260151", "title": "Stazione di Den Haag Mariahoeve", "text": "Den Haag Mariahoeve, \u00e8 una delle stazioni ferroviarie secondarie della citt\u00e0 de L'Aia, situata al confine delle municipalit\u00e0 de L'Aia stessa e di Leidschendam-Voorburg nei Paesi Bassi. La stazione ferroviaria, inaugurata il 22 maggio 1966, ha due banchine laterali e una banchina mediana. Alla stazione fermano i treni locali (\"Sprinter\") che collegano L'Aia con Haarlem e con l'aeroporto di Schiphol."}
{"id": "5260163", "revid": "1305772", "url": "https://it.wikipedia.org/wiki?curid=5260163", "title": "Ali ibn Isa al-Kahhal", "text": "Era noto nell'Occidente latino medievale come Jesu ben Haly o Ihesu filii Haly.\nDiscepolo del medico Ab\u016b l-Faraj b. al-\u1e6cayyib (che oper\u00f2 a Baghdad e che era apprezzato commentatore di Galeno), professava come lui la fede cristiana.\nCompose il famoso \"Memorandum degli oculisti\" (\"Tadhkirat al-ka\u1e25\u1e25\u0101l\u012bn\"), dove per la prima volta nella letteratura si parla di chirurgia oculistica, diventando immediatamente una pietra miliare nel campo dell'oftalmologia islamica ma anche di quella del mondo medievale di cultura latina.\nIbn \u02bf\u012as\u0101 \u00e8 considerato uno dei medici pi\u00f9 geniali del X secolo. Il suo \"Taccuino degli oculisti\" forniva preziose indicazioni tratte da fonti greco-romane e arabe. Tra gli autori citati figurano infatti \u1e24unayn b. Is\u1e25\u0101q, Galeno, gli alessandrini, Dioscoride, Ippocrate, Oribasio e Paolo di Egina.\nIl libro affrontava efficacemente la classificazione e la terapia di oltre un centinaio di differenti patologie dell'occhio, descrivendone con precisione straordinaria gli aspetti anatomici.\nIl \"Memorandum degli oculisti\" fu ampiamente usato dagli oculisti europei per vari secoli. Il libro di \u02bfAl\u012b ibn \u02bf\u012as\u0101 fu uno dei primi, assieme ai \"Dieci trattati sull'occhio\" di Hunayn ibn Ishaq, a illustrare l'anatomia dell'occhio. In particolare, Ibn \u02bf\u012as\u0101 illustr\u00f2 il Chiasma ottico.\nIbn \u02bf\u012as\u0101 fu il primo a descrivere e a suggerire un trattamento per una serie di malattie. Ad esempio, \u00e8 stato il primo a scoprire i sintomi della sindrome di Vogt-Koyanagi-Harada (VKH), un'infiammazione oculare associata a uno sbiancamento di capelli, sopracciglia e ciglia. Ibn \u02bf\u012as\u0101 fu anche il primo a classificare l'epifora come conseguenza di una cauterizzazione troppo forte del pterigio. In aggiunta a questa descrizione pionieristica, Ibn \u02bf\u012as\u0101 ha anche suggerito trattamenti per l'epifora in base allo stadio della malattia, suggerendo per le prime fasi di usare materiali astringenti, come il sale. \n\u02bfAl\u012b ibn \u02bf\u012as\u0101 \u00e8 stato anche il primo a descrivere l'arterite temporale."}
{"id": "5260166", "revid": "71433", "url": "https://it.wikipedia.org/wiki?curid=5260166", "title": "Veronika decide di morire (film)", "text": ""}
{"id": "5260179", "revid": "181699", "url": "https://it.wikipedia.org/wiki?curid=5260179", "title": "Vittore I", "text": ""}
{"id": "5260181", "revid": "181699", "url": "https://it.wikipedia.org/wiki?curid=5260181", "title": "Lucio I", "text": ""}
{"id": "5260182", "revid": "36426", "url": "https://it.wikipedia.org/wiki?curid=5260182", "title": "Chiavi di san Pietro", "text": ""}
{"id": "5260183", "revid": "56620", "url": "https://it.wikipedia.org/wiki?curid=5260183", "title": "Locomotiva Diesel", "text": ""}
{"id": "5260185", "revid": "124123", "url": "https://it.wikipedia.org/wiki?curid=5260185", "title": "Giovanni Goria (gastronomo)", "text": "Ha esercitato come avvocato in diritto civile e penale ad Asti, ma \u00e8 noto per la sua attivit\u00e0 come gastronomo della cucina piemontese.\nBiografia.\nNel 1962 entra a far parte dell'Accademia italiana della cucina per la quale \u00e8 stato delegato di Asti per circa 30 anni e anche vice presidente nazionale. Era delegato onorario di Asti ed iscritto nell'Albo d'Onore dell'Accademia Italiana della Cucina. Negli anni '80 e '90, \u00e8 stato coinvolto nell'organizzazione delle manifestazioni gastroenologiche di Asti e del Piemonte; per la Rai ha condotto la rubrica televisiva settimanale \u201cMen\u00f9 di stagione\u201d con Ave Ninchi e quella radiofonica \u201cIl commensale di gusto\u201d."}
{"id": "5260186", "revid": "287204", "url": "https://it.wikipedia.org/wiki?curid=5260186", "title": "Prins Hendrik Ende Desespereert Nimmer Combinatie Zwolle 2013-2014", "text": ""}
{"id": "5260189", "revid": "767487", "url": "https://it.wikipedia.org/wiki?curid=5260189", "title": "Pentagrami", "text": "I Pentagrami sono un gruppo musicale italiano formatosi nel 2004 a Domodossola.\nStoria del gruppo.\nIl primo album del gruppo, intitolato \"Pentagrami\" e composto da sei brani originali, \u00e8 stato pubblicato dalla Pirames International nel 2006. Prima di quell'anno, il gruppo si \u00e8 cimentato in occasionali cover e rimaneggiamenti di brani di altri cantautori italiani (tra cui Fabrizio De Andr\u00e9, Ivano Fossati e Franco Battiato). Ogni brano del gruppo \u00e8 scritto da Mauro Olzeri, anche chitarrista e solista.\nA distanza di tre anni dal primo disco, nel 2009 il gruppo crea un nuovo album (pubblicato questa volta da Videoradio) intitolato \"Fra stelle e nuvole\", contenente 12 brani originali. Solo un anno pi\u00f9 tardi, nel 2010, viene pubblicato \"Jorge\", un EP composto da tre brani, a seguito dell\u2019evento del centenario della morte del primo trasvolatore delle alpi che si \u00e8 svolto a settembre 2010 nella citt\u00e0 di Domodossola e in contemporanea con la citt\u00e0 di Lima in Per\u00f9 e in memoria di Jorge Ch\u00e1vez Dartnell. Il brano \u00e8 stato inciso in due lingue, \"Jorge\" (in spagnolo) e \"Geo\" (in italiano).\nNel 2012 i Pentagrami pubblicano il singolo \"Il dono\", vincitore del contest \"Pressione Sonora 2011\" ed edito da Toast Records.\nNel 2012 compongono ed eseguono dal vivo la colonna sonora originale per \"Johnny, mio fratello\", spettacolo teatrale sulla donazione del midollo osseo che viene proposto nei teatri italiani.\nNel 2013 il brano \u201cTutto in un momento\u201d \u00e8 stato inserito nella compilation \u201cIn memory of Nasiriyah\u201d, per celebrare il decennale dell\u2019attentato, la quale ha coinvolto vari artisti tra cui Nomadi, Matia Bazar e Paolo Vallesi.\nNel 2014 lo spettacolo viene riproposto sotto forma di cortometraggio e presentato alla XV Edizione del Festival Internazionale Fiaticorti, dove si aggiudica il premio della critica.\nNel 2015 pubblicano Cover, una compilation di brani, rivisitati e reinterpretati, tra i migliori cantautori italiani e band che hanno lasciato un segno indelebile nella musica italiana.\nNel 2019 pubblicano l'album Terra e trib\u00f9, con la partecipazione straordinaria di Vic Vergeat e Paolo Pasqualin, presentato in diretta Nazionale su RSI - Radio televisione Svizzera Italiana\nNumerose le performance Live in molte piazze e locali in ambito nazionale ed internazionale, tra cui Festival internazionale della Musica FIM, Festival internazionale di Faenza, SanRemo New Talent e molti altri.\nOrigine del nome.\nL'origine del nome \"Pentagrami\" \u00e8 stato spiegato con queste parole dal gruppo stesso:"}
{"id": "5260190", "revid": "1450446", "url": "https://it.wikipedia.org/wiki?curid=5260190", "title": "Andro", "text": ""}
{"id": "5260191", "revid": "1310927", "url": "https://it.wikipedia.org/wiki?curid=5260191", "title": "Sportclub Cambuur 2013-2014", "text": "Questa voce raccoglie le informazioni riguardanti lo Sportclub Cambuur nelle competizioni ufficiali della stagione 2013-2014.\nStagione.\nNella stagione 2013-2014 il Cambuur ha disputato l'Eredivisie, massima serie del campionato olandese di calcio, terminando la stagione al dodicesimo posto con 39 punti conquistati in 34 giornate, frutto di 10 vittorie, 9 pareggi e 15 sconfitte. Nella KNVB beker il Cambuur \u00e8 sceso in campo dal secondo turno, raggiungendo gli ottavi di finale dove \u00e8 stato eliminato dall'Utrecht.\nRosa.\n \n "}
{"id": "5260193", "revid": "1543377", "url": "https://it.wikipedia.org/wiki?curid=5260193", "title": "Tracy Pratt", "text": "Nel corso della carriera milit\u00f2 per dieci stagioni nella National Hockey League.\nCarriera.\nTracy Pratt nacque a New York poich\u00e9 il padre Babe a quel tempo giocava con i New York Rangers, tuttavia crebbe in Canada a Vancouver. Da giovane milit\u00f2 per tre stagioni nelle leghe giovanili del Saskatchewan e del Manitoba.\nNell'era delle Original Six per Pratt fu difficile trovare spazio nella NHL e per questo gioc\u00f2 nelle leghe minori nordamericane, in particolare la Central Hockey League di cui vinse il titolo nel 1965 e la Western Hockey League. Nel'estate del 1967 Pratt fu finalmente chiamato in NHL dopo essere stato scelto nell'NHL Expansion Draft dagli Oakland Seals. Nella stagione 1967-68 esord\u00ec in National Hockey League giocando 34 partite.\nNel 1969 Pratt lasci\u00f2 Oakland per trasferirsi ai Pittsburgh Penguins, formazione con cui rimase fino all'anno successivo. Durante l'NHL Expansion Draft 1970 infatti venne scelto dai Buffalo Sabres. Gioc\u00f2 con i Sabres per tre stagioni e mezza totalizzando 216 presenze fino al dicembre del 1973, quando fu coinvolto in uno scambio che lo riport\u00f2 ai Vancouver Canucks, formazione per cui aveva gi\u00e0 giocato quando era iscritta nella WHL.\nLa stagione 1974-75 fu la migliore della sua carriera con 22 punti in 79 partite disputate e gli valsero la convocazione per l'NHL All-Star Game del 1975. Pratt concluse la sua carriera nel 1977 dopo aver vestito sempre in NHL le maglie dei Colorado Rockies e dei Toronto Maple Leafs."}
{"id": "5260194", "revid": "205250", "url": "https://it.wikipedia.org/wiki?curid=5260194", "title": "Guadalupe Lancho", "text": "Biografia.\nHa recitato nella telenovela spagnola \"Il segreto\" nel ruolo di Marita Delgado/Remigia Retuerto e nel film di Aldo, Giovanni e Giacomo \"Il ricco, il povero e il maggiordomo\" nel ruolo di Dolores."}
{"id": "5260195", "revid": "155634", "url": "https://it.wikipedia.org/wiki?curid=5260195", "title": "World Basketball Association 2009", "text": "La stagione WBA 2009 fu la sesta della World Basketball Association. Parteciparono 6 squadre in un unico girone. Rispetto alla stagione precedente si aggiunsero i Tupelo Rock-n-Rollers. I \"Memphis Blues\" si rinominarono Memphis Tornadoes. I \"Floyd County Rage\" tornarono in attivit\u00e0 rinominandosi Rome Rage. I Tri-State Crusaders e i Mississippi HardHats scomparvero.\nLe prime quattro classificate della \"regular season\" disputarono le \"final four\"."}
{"id": "5260205", "revid": "767487", "url": "https://it.wikipedia.org/wiki?curid=5260205", "title": "Scienza e religione", "text": "Scienza e religione \u00e8 un saggio di Bertrand Russell pubblicato nel 1935 col titolo \"Religion and science\" dalla Oxford University Press. In Italia fu pubblicato per la prima volta da La Nuova Italia nel 1951; successivamente usc\u00ec anche per Longanesi e TEA con prefazione di Giulio Giorello.\nAnalisi del saggio.\n\"Scienza e religione\" consta di dieci capitoli, delle cui tematiche principali si propone un breve riassunto qui di seguito: "}
{"id": "5260208", "revid": "1543377", "url": "https://it.wikipedia.org/wiki?curid=5260208", "title": "Go Ahead Eagles 2013-2014", "text": "Stagione.\nRosa.\n\"Rosa aggiornata al 1\u00ba luglio 2013\"."}
{"id": "5260209", "revid": "36426", "url": "https://it.wikipedia.org/wiki?curid=5260209", "title": "Duca d'Alen\u00e7on", "text": ""}
{"id": "5260210", "revid": "36426", "url": "https://it.wikipedia.org/wiki?curid=5260210", "title": "Ducato d'Alen\u00e7on", "text": ""}
{"id": "5260214", "revid": "1543377", "url": "https://it.wikipedia.org/wiki?curid=5260214", "title": "Ro.To", "text": "La Ro.To o Roto di Giovanni Ropolo Torino \u00e8 stata un'azienda italiana produttrice di fotocamere economiche operante nel dopoguerra. L'azienda cess\u00f2 la produzione nel 1960.\nStoria.\nGiovanni Ropolo Torinese inizi\u00f2 a produrre macchine gi\u00e0 prima della seconda guerra mondiale: si affidava nella costruzione dei modelli a piccole aziende del Nord Italia, tra cui la Alpha Photo di Piacenza.\nInsieme alla produzione di modelli propri, la Ro.To commercializz\u00f2 anche prodotti costruiti dalla ditta Riber e battezzati con i nomi Juve, OK e Derby.\nDopo la fine della produzione di apparecchi, la Ro.To continu\u00f2 le sue attivit\u00e0 commerciali come distributore di materiale fotografico, confluendo nel 1970 nel CIDAF (Consorzio Italiano Distributori Articoli Foto-cine-radio) costituitosi a Milano ad opera di un gruppo di 16 distributori operanti in varie regioni italiane tra i quali Bancolini di Bologna, Bigagli di Firenze, Crovetto di Genova, Pecchioli e Ropolo di Torino e Randazzo di Palermo."}
{"id": "5260216", "revid": "1573940", "url": "https://it.wikipedia.org/wiki?curid=5260216", "title": "Pherecydes", "text": "Pherecydes \u00e8 un genere di ragni appartenente alla famiglia Thomisidae.\nDistribuzione.\nLe sette specie note di questo genere sono state rinvenute in Africa: la specie dall'areale pi\u00f9 vasto \u00e8 la \"P. zebra\", rinvenuta in localit\u00e0 dell'Africa occidentale e meridionale\nTassonomia.\nNon sono stati esaminati esemplari di questo genere dal 1980.\nA dicembre 2014, si compone di sette specie e una sottospecie:"}
{"id": "5260223", "revid": "93556", "url": "https://it.wikipedia.org/wiki?curid=5260223", "title": "Ik Enemkpali", "text": "Carriera professionistica.\nNew York Jets.\nEnemkpali fu scelto nel corso del sesto giro del Draft 2014 dai New York Jets. Debutt\u00f2 come professionista subentrando nella settimana 5 contro i San Diego Chargers. La sua prima stagione si chiuse con 3 tackle in sei presenze. L'11 agosto 2015 fu svincolato dopo avere rotto la mandibola al quarterback Geno Smith durante una rissa nello spogliatoio.\nBuffalo Bills.\nIl giorno successivo Enemkpali firm\u00f2 coi Buffalo Bills."}
{"id": "5260226", "revid": "125851419", "url": "https://it.wikipedia.org/wiki?curid=5260226", "title": "La spartizione", "text": "La spartizione \u00e8 un romanzo di Piero Chiara pubblicato per la prima volta nella collana \"Il Tornasole\" di Mondadori nel marzo 1964. Come in molte opere dello scrittore luinese, le storie dei personaggi coinvolti si intrecciano sullo sfondo di un universo provinciale (il lago Maggiore e in particolare Luino), nel periodo della crescente ondata del fascismo tra fine anni venti e inizio anni trenta. L'elemento autobiografico \u00e8 molto forte: nato a Luino, Chiara, come Emerenziano Paronzini, fece parte dell'amministrazione pubblica in qualit\u00e0 di aiutante di cancelleria a partire dagli anni trenta. Tanto da premettere al romanzo la seguente precisazione: \nTrama.\nEmerenziano Paronzini \u00e8 impiegato presso il Ministero delle finanze, per il quale gira Varesotto e Comasco. Alla fine \u00e8 trasferito in qualit\u00e0 di vice-capufficio a Luino, sul lago Maggiore. Ferito ai glutei da una scheggia di bomba durante la prima guerra mondiale, preciso e metodico sia nella vita privata sia sul lavoro, il Paronzini ha come scopo principale sposarsi con una donna che lo mantenga, possibilmente non bella e che non possa avere figli. Una domenica durante la messa l'uomo vede in chiesa le sorelle Fortunata, Camilla e Tarsilla Tettamanzi, tre donne mature di 36, 38 e 40 anni, con villa, parco e una considerevole fortuna ereditata dal padre Mansueto Tettamanzi, \"patrocinatore legale\" con la passione per la scienza e la biologia, morto da poco: \"Brutte ciascuna a suo modo di una bruttezza singolare, e consapevoli della ripugnanza che ispiravano agli uomini, avevano tacitamente soppresso l'amore, come se l'avessero seppellito in giardino per nascondere una vergogna. In verit\u00e0, neppure quando andavano a scuola, e Camilla addirittura all'Universit\u00e0, nessun uomo aveva pensato di farle accorte del loro sesso; n\u00e9 poteva essere diversamente, per quei tre frutti malformati di un matrimonio che era stato di puro interesse, tra il loro padre - una specie di pappagallo con le gambe storte - e la loro madre, mal sortito avanzo di una vecchia famiglia\".\nUn giorno Paronzini incontra fuori dall'ufficio Tarsilla Tettamanzi, che sta entrando per avere chiarimenti su una richiesta economica dell'erario. L'uomo si offre di dare qualche indicazione sul ricorso e la donna lo invita a casa per un caff\u00e8. Da qui il Paronzini inizia a frequentare casa Tettamanzi e dopo qualche tempo chiede a Fortunata di sposarlo. La donna tentenna, poi si convince. Tornato dal viaggio di nozze con la moglie che risulter\u00e0, a un controllo medico, \"vaginalmente infiammata\", il Paronzini nel corso dei mesi inizia a intrattenersi anche con le altre due sorelle (Tarsilla e Camilla), intensificando i rapporti e dedicandosi ogni notte a una sorella diversa, sotto gli occhi orripilati della vecchia serva Teresa che non dorme pi\u00f9 e si spella le mani a furia di rosari. Il paese naturalmente intuisce, ma non riesce a sapere con certezza: \"\"Se i luinesi avessero saputo cosa bolliva dietro il muro delle sorelle Tettamanzi, sarebbero saliti sui tetti a guardare nel giardino e dentro le finestre di quella casa, pur di non perdere un particolare di una simile capitolazione. Ma tutto avveniva ancora nel segreto, e ne doveva passare del tempo prima che le cose di casa Tettamanzi corressero sulla bocca di tutti, nelle famiglie, nei caff\u00e8, per le strade e, con un'eco incredibile, anche fuori del paese\".\" Paronzini diventa cos\u00ec l'amante di tutte e tre le sorelle, che si dividono le sue attenzioni senza gelosie, fino all'inevitabile crollo fisico dell'attempato amatore. Che muore di infarto e suo malgrado diventa anche un eroe del fascismo."}
{"id": "5260227", "revid": "363629", "url": "https://it.wikipedia.org/wiki?curid=5260227", "title": "Ro.to", "text": ""}
{"id": "5260240", "revid": "767487", "url": "https://it.wikipedia.org/wiki?curid=5260240", "title": "29th Street Saxophone Quartet", "text": "Il 29th Street Saxophone Quartet \u00e8 un gruppo musicale statunitense, fondato nel 1982 dai sassofonisti Bobby Watson ed Ed Jackson insieme a Rich Rothenberg (poi sostituito da Willie Williams) e Jim Hartog.\nCarriera.\nIl gruppo si \u00e8 messo in luce fin dai primi anni per l'eccleticit\u00e0 del repertorio che spazia dall'hard bop al Jazz, passando per lo show tune il funk e il rap.\nNegli anni Ottanta e Novanta la band si \u00e8 esibita in Gran Bretagna, Europa, Istanbul, Canada, Stati Uniti e Italia, ottenendo sempre ampi consensi da parte di pubblico e critica."}
{"id": "5260241", "revid": "1573940", "url": "https://it.wikipedia.org/wiki?curid=5260241", "title": "Erigone grandidens", "text": "Erigone grandidens \u00e8 un ragno appartenente alla famiglia Linyphiidae, endemico del Vietnam.\nEtimologia.\nL'epiteto specifico \"grandidens\" viene dal latino ed \u00e8 traducibile come \"dal grande dente\"; in riferimento ai cheliceri che sono forniti anterolateralmente di una serie di robusti denti.\nAspetto.\nLa specie \u00e8 facilmente distinguibile dagli altri \"Erigone\" dalla piccola apofisi patellare, dalla tibia che non presenta denti ventrali, dall'apofisi tibiale dei maschi che \u00e8 curva verso il basso e dall'atrio a forma di diamante nelle femmine.\nIl maschio \u00e8 lungo 1,53\u00a0mm, il carapace \u00e8 lungo 0,83\u00a0mm e largo 0,60\u00a0mm. L'addome \u00e8 0,73x0,53\u00a0mm. Il carapace presenta la porzione cefalica fortemente elevata e lungo la linea mediana sull'inclinazione posteriore sono presenti tre piccoli denti ognuno avente una peluria. Il clipeo \u00e8 dritto al di sotto dell'area oculare per poi diventare leggermente sporgente. La porzione toracica presenta diversi denti su entrambi i lati ed un sottile solco lungo i margini laterali. Gli occhi sono subeguali, con una contornazione nera. I cheliceri dispongono anterolateralmente di una serie di 8 denti robusti e curvi, di zanne scanalate con cinque o sei denti sul margine anteriore e quattro piccoli denti sul margine posteriore. Lo sternum \u00e8 marrone grigiastro e l'addome grigio.\nLa patella \u00e8 cora, lunga quanto la tibia e possiede una piccola apofisi di forma triangolare pi\u00f9 corta del diametro della patella stessa. La tibia non presenta apofisi ventrali, l'apofisi dorsale \u00e8 biforcata se vista retrolateralmente, se vista invece dorsalmente presenta una sclerite traslucida tra le due estremit\u00e0. Inoltre presenta un tricobotrio prolaterale e due retrolaterali.\nLa femmina \u00e8 lunga 1,50\u00a0mm, il carapace \u00e8 lungo 0,70\u00a0mm e largo 0,47\u00a0mm. L'addome \u00e8 0,90x0,60\u00a0mm. La porzione cefalica non si eleva. I cheliceri non presentano denti anterolaterali, le zanne scanalate presentano sei denti nel margine anteriore e cinque piccoli denti sul margine posteriore. Le altre caratteristiche somatiche sono simili al maschio.\nL'epigino \u00e8 molto semplice, leggermente chitinizzato, presenta una fine striatura trasversale ed \u00e8 concavo posteriormente. Vedendo la vulva dorsalmente \u00e8 possibile notare l'atrio a forma di diamante.\nDistribuzione.\nLa specie \u00e8 endemica del Vietnam, in particolare dei villaggi Gao Bao e Viet Lann nella provincia di Ha Giang.\nTassonomia.\nSono stati osservati solamente l'olotipo e i paratipi della specie nel 2004 e ad oggi, 2014, non sono note sottospecie."}
{"id": "5260246", "revid": "767487", "url": "https://it.wikipedia.org/wiki?curid=5260246", "title": "Michael Campanaro", "text": " Al college gioc\u00f2 a football alla Wake Forest University.\nCarriera professionistica.\nBaltimore Ravens.\nCampanaro fu scelto nel corso del settimo giro del Draft NFL 2014 dai Baltimore Ravens. Debutt\u00f2 come professionista nella vittoria della settimana 6 contro i Tampa Bay Buccaneers segnando subito un touchdown su passaggio da 19 yard di Joe Flacco. La sua prima stagione si chiuse con 7 ricezioni per 102 yard in quattro presenze. Il primo touchdown su corsa in carriera lo segn\u00f2 nel quarto turno della stagione 2015, che coincise con la prima vittoria stagionale di Baltimore."}
{"id": "5260248", "revid": "303875", "url": "https://it.wikipedia.org/wiki?curid=5260248", "title": "Sibirocyba", "text": ""}
{"id": "5260250", "revid": "1924342", "url": "https://it.wikipedia.org/wiki?curid=5260250", "title": "I Wish It Could Be Christmas Every Day", "text": "I Wish I Could Be Christmas Every Day \u00e8 un brano rock-natalizio inciso nel 1973 dal gruppo musicale britannico degli Wizzard. Autore del brano \u00e8 Roy Wood., raggiunse il quarto posto delle classifiche nel Regno Unito .\nIl singolo, pubblicato su etichetta discografica Harvest Records e prodotto da Roy Wood raggiunse il quarto posto delle classifiche nel Regno Unito .\nVari artisti hanno in seguito inciso una #cover del brano.\nStoria.\nLa versione originale del brano venne registrata nell'agosto del 1973 presso i Phonogram Studios di Londra.\nIl disco usc\u00ec con un titolo che conteneva un errore, ovvero \"every day\", anzich\u00e9 \"everyday\".\nTesto.\nIl brano descrive stereotipi della stagione natalizia, come Babbo Natale con la slitta, i pupazzi di nevi, la gente che pattina, ecc. Cos\u00ec, si vorrebbe che fosse Natale ogni giorno.\nCover.\nTra gli artisti che hanno inciso una cover del brano, figurano:\nNel 2013 fu inoltre realizzata una cover a scopo benefico da un supergruppo formato da membri o ex-membri di gruppi quali Atomic Kitten, B*Witched, Blue, 5ive, Honeyz e Liberty X. Il disco raggiunse il 21\u00ba posto delle classifiche britanniche."}
{"id": "5260252", "revid": "736476", "url": "https://it.wikipedia.org/wiki?curid=5260252", "title": "I Wish It Could Be Christmas Everyday", "text": ""}
{"id": "5260253", "revid": "303875", "url": "https://it.wikipedia.org/wiki?curid=5260253", "title": "Simplicistilus", "text": ""}
{"id": "5260254", "revid": "69877965", "url": "https://it.wikipedia.org/wiki?curid=5260254", "title": "Effetti giuridici", "text": ""}
{"id": "5260259", "revid": "666668", "url": "https://it.wikipedia.org/wiki?curid=5260259", "title": "A.S.D. Real Team Matera Calcio a 5", "text": ""}
{"id": "5260270", "revid": "212348", "url": "https://it.wikipedia.org/wiki?curid=5260270", "title": "Ezechiele tragico", "text": "Biografia.\nEbreo, probabilmente visse ed oper\u00f2 ad Alessandria d'Egitto, dove avrebbe scritto pi\u00f9 opere, come mostra il modo in cui viene citato dalle fonti, ossia come autore di pi\u00f9 tragedie ('\u0395\u03b6\u03b7\u03ba\u03b9\u1fc6\u03bb\u03bf\u03c2 \u1f41 \u03c4\u1ff6\u03bd \u03c4\u03c1\u03b1\u03b3\u03c9\u03b4\u03b9\u1ff6\u03bd \u03c0\u03bf\u03b9\u03b7\u03c4\u03ae\u03c2). Alcuni studiosi hanno posto la sua attivit\u00e0 nel II secolo a.C., ma senza prove convincenti.\nOpere.\nLa sua unica opera conosciuta, la tragedia \"Exag\u014dg\u0113\" (\"Esodo\"), sopravvive solo in frammenti riportati negli scritti di Eusebio di Cesarea, Clemente Alessandrino, ed Eustazio di Tessalonica: tuttavia le ampie citazioni di questi scrittori rendono possibile il \"montaggio\" di 279 trimetri giambici, che permettono a grandi linee di ricostruire la trama della tragedia. \nL\"'Exag\u014dg\u0113\" era un dramma in cinque atti scritto, appunto, in trimetri giambici, rivisitazione della narrazione biblica dell'esodo dall'Egitto. Il personaggio principale del dramma era Mos\u00e8, che nei 17 frammenti superstiti (per sei scene) \u00e8 sempre in scena, e parti della storia biblica sono state modificate per soddisfare le esigenze della narrazione.\nQuesti cambiamenti probabilmente indicano l'intenzione di Ezechiele di mettere in scena la tragedia, dal momento che alcune scene, se narrate in aderenza alla Bibbia, sarebbero state impossibili da rappresentare. Ragion per cui episodi come l'attraversamento del Mar Rosso sono stati convertiti in narrazioni da parte di un messaggero (un egiziano scampato all'annientamento, nel quarto episodio). Ancora, per aggiungere spettacolarit\u00e0 e coerenza, \u00e8 stato ipotizzato che i vari scontri con il faraone fossero riuniti in un solo agone (nel terzo episodio, non citato), che si doveva chiudere con la morte del primogenito del re e la conseguente licenza di partire per gli ebrei. Infine, nel quinto episodio, una nuova \"rhesis\" citava la visione da parte degli ebrei, nell'oasi di Elim, della Fenice, simbolo di rinascita del popolo.\nQuesto dramma \u00e8 unico nel mescolare la storia biblica con il dramma tragico di ispirazione euripidea. In primo luogo, perch\u00e9 l\"'Exag\u00f4g\u00ea\", con i suoi 279 trimetri giambici, \u00e8 il pi\u00f9 esteso esempio di letteratura drammatica del periodo ellenistico dopo l' \"Alessandra\" di Licofrone. In secondo luogo, \u00e8 il primo dramma ebraico a noi noto, e come tale fornisce informazioni importanti su come un Ebreo ellenizzato avrebbe cercato di plasmare il materiale biblico in forme drammatiche greche mediante tecniche sviluppate dai tragici greci; per quanto riguarda lo stile, \"i trimetri giambici sono tollerabili, il linguaggio \u00e8 arido e prosaico\", sacrificato all'impostazione didascalica e divulgativa dell'autore."}
{"id": "5260271", "revid": "965985", "url": "https://it.wikipedia.org/wiki?curid=5260271", "title": "Blinking Lights and Other Revelations", "text": "Blinking Lights and Other Revelations \u00e8 il sesto album in studio (doppio CD) del gruppo musicale indie rock statunitense Eels, pubblicato nel 2005."}
{"id": "5260273", "revid": "1573940", "url": "https://it.wikipedia.org/wiki?curid=5260273", "title": "Philodamia", "text": "Philodamia \u00e8 un genere di ragni appartenente alla famiglia Thomisidae.\nDistribuzione.\nLe sette specie note di questo genere sono state rinvenute in Asia orientale: la specie dall'areale pi\u00f9 vasto \u00e8 la \"P. armillata\", rinvenuta in Bhutan e Birmania\nTassonomia.\nNon sono stati esaminati esemplari di questo genere dal 2012.\nA dicembre 2014, si compone di sette specie:"}
{"id": "5260276", "revid": "287204", "url": "https://it.wikipedia.org/wiki?curid=5260276", "title": "Associazione Calcio Como 1938-1939", "text": "Questa pagina raccoglie le informazioni riguardanti l'Associazione Calcio Como nelle competizioni ufficiali della stagione 1938-1939.\nStagione.\nNella stagione 1938-1939 il Como ha disputato il girone C della Serie C, con 23 punti si \u00e8 piazzato in decima posizione di classifica. Il campionato \u00e8 stato vinto dal Brescia con 38 punti per miglior quoziente reti nei confronti del Varese, poi sar\u00e0 promosso in Serie B vincendo il girone finale."}
{"id": "5260277", "revid": "1851848", "url": "https://it.wikipedia.org/wiki?curid=5260277", "title": "Giulio Ferrari (scrittore)", "text": "Il libro venne stampato a Lugano nel 1766 e nello stesso anno riedito a Vicenza come volumetto celebrativo.\nFerrari \u00e8 rimasto noto nelle cronache del tempo anche per avere ucciso, per futili motivi, un proprio fratello nel 1750."}
{"id": "5260279", "revid": "765341", "url": "https://it.wikipedia.org/wiki?curid=5260279", "title": "Oh What a Beautiful Morning", "text": "Oh What a Beautiful Morning \u00e8 un album dal vivo del gruppo musicale indie rock statunitense Eels, pubblicato nel 2000."}
{"id": "5260281", "revid": "838137", "url": "https://it.wikipedia.org/wiki?curid=5260281", "title": "Spooksville", "text": ""}
{"id": "5260283", "revid": "86599", "url": "https://it.wikipedia.org/wiki?curid=5260283", "title": "Giovanni Bianchini", "text": "Biografia.\nFu professore all'universit\u00e0 di Ferrara e astronomo di corte di Leonello d'Este. Era in rapporto con Georg Purbach e il Regiomontano, nelle lettere al quale nel 1463/4 sono citate le sue opere \"Primum mobile\" con tavole astronomiche, \"Flores almagesti\", \"Compositio instrumenti\".\nBianchini fu il primo matematico d'Europa a usare frazioni decimali posizionali per le sue tabelle trigonometriche, contemporaneamente ad Al-Kashi di Samarcanda. Nel \"De arithmetica\", parte di \"Flores almagesti\", usa operazioni con numeri negativi e afferma una legge dei segni.\nFu probabilmente padre del produttore di strumenti Antonio Bianchino.\nGli sono stati dedicati due crateri, uno sulla Luna e uno su Marte."}
{"id": "5260285", "revid": "1075114", "url": "https://it.wikipedia.org/wiki?curid=5260285", "title": "Johannes Blanchinus", "text": ""}
{"id": "5260287", "revid": "536103", "url": "https://it.wikipedia.org/wiki?curid=5260287", "title": "Le bagnanti", "text": ""}
{"id": "5260294", "revid": "2074952", "url": "https://it.wikipedia.org/wiki?curid=5260294", "title": "Anke Engelke", "text": "Biografia.\nNata in Canada, si \u00e8 trasferita in Germania, a Colonia, da piccola. Dal 1979 al 1986 ha condotto un programma per bambini in televisione.\n\u00c8 stata sposata dal 1994 al 2000 con il tastierista Andreas Grimm, col quale ha avuto una figlia, Emma Grimm. In seguito \u00e8 stata legata al musicista Claus Fischer, col quale ha avuto due figli, Aaron e Lasse Fischer.\nDal 1996 al 2000 ha fatto parte del cast del programma \"Die Wochenshow\", in onda su Sat.1. Ha doppiato il personaggio di Dory nella versione tedesca del cartone animato \"Alla ricerca di Nemo\" (2003).\nHa avuto successo anche con il programma comico \"Ladykracher\", in onda sempre su Sat.1 negli anni 2000.\nNel 2004 ha presentato il talk-show \"Anke Late Night\".\nNel 2006 ha sostituito la defunta Elisabeth Volkmann al doppiaggio di Marge Simpson ne \"I Simpson\".\nNel maggio 2011 ha co-condotto l'Eurovision Song Contest 2011 tenutosi a D\u00fcsseldorf con Stefan Raab e Judith Rakers."}
{"id": "5260308", "revid": "1305772", "url": "https://it.wikipedia.org/wiki?curid=5260308", "title": "Michail Chergiani", "text": "Michail, il cui nome di battesimo era \u010cchumlian era nato nella Repubblica Socialista Sovietica Georgiana, nel villaggio di Lagami, vicino a Mestia, nella regione storica della Svanezia.\nProveniva da una famiglia di scalatori: il padre Vissarion aveva conquistato la cima dell'Ushba nel 1937, anche lo zio, Maksim Davydovi\u010d Gvarliani, e il cugino erano scalatori.\nDiplomatosi nel 1951 alla scuola di alpinismo \u00e8 stato istruttore di arrampicata e per sette volte campione sovietico di arrampicata.\nNel 1954 aveva scalato alcune vette nel Pamir, tra cui: il ghiacciaio del picco Garmo, il picco Molotov (6853 m) e il picco Stalin (picco del Comunismo); nel 1958 il picco Lenin, da sud attraverso il passo Krylenko.\nNel 1960 \u00e8 stato nel Regno Unito per una serie di itinerari su roccia dove si \u00e8 meritato l'appellativo di \"tigre della roccia\". Nel Caucaso ha affrontato l'Ullu-tau, l'Ushba; nel Tien Shan la cima Va\u017ea P\u0161avely (6918 m) del pik Pobedy (1961 e 1966). Nel 1967 in coppia con Vj\u010deslav Oni\u0161\u010denko il Grand Capucin, nel massiccio del monte Bianco. Era stato insignito nel 1966 dell'Ordine del distintivo d'onore per altissimi meriti sportivi.\nNell'estate del 1969 un gruppo di alpinisti sovietici raggiunse le Alpi italiane per intraprendere una serie di salite, l'ultima delle quali \u00e8 stata la cima del Su Alto (monte Civetta), intrapresa da Chergiani con il moscovita Vja\u010deslav Oni\u0161\u010denko. Vi fu un incidente e Chergiani vol\u00f2 lungo un canalone per circa 600 metri e si schiant\u00f2 sulle rocce. Fu sepolto nel suo villaggio natale in Georgia dove ora sorge un museo a lui dedicato."}
{"id": "5260309", "revid": "986213", "url": "https://it.wikipedia.org/wiki?curid=5260309", "title": "Pantaleone Cybo", "text": "Biografia.\nNacque a Genova nel XV secolo.\nPapa Innocenzo VIII lo elev\u00f2 al rango di cardinale \"in pectore\" nel concistoro del 9 marzo 1489, ma non venne mai pubblicato.\nMor\u00ec nel 1545, probabilmente a Roma."}
{"id": "5260310", "revid": "287204", "url": "https://it.wikipedia.org/wiki?curid=5260310", "title": "Gwinnett Ravia-Rebels", "text": "I Gwinnett Ravia-Rebels sono stati una franchigia di pallacanestro della WBA, con sede a Gwinnett, in Georgia, attivi nel 2007.\nTerminarono la \"regular season\" con un record di 6-4, vincendo la \"East Division\". Vennero sconfitti nella serie finale dai Mayas-USA per 2-0."}
{"id": "5260311", "revid": "300067", "url": "https://it.wikipedia.org/wiki?curid=5260311", "title": "Gwinnett Ravia Rebels", "text": ""}
{"id": "5260313", "revid": "1315817", "url": "https://it.wikipedia.org/wiki?curid=5260313", "title": "Giovanni Bracesco", "text": "Biografia.\nTra le interpretazioni alchemiche della mitologia antica che fiorirono nel Rinascimento, ispirate da Alberto Magno e sviluppate da Petrus Bonus, \u00abla pi\u00f9 importante, che influenz\u00f2 l'alchimia e orient\u00f2 una discussione in cui fino a quel momento ognuno era libero di interpretare i simboli a sua volont\u00e0, \u00e8 stata quella di Giovanni Bracesco (ca. 1482-1555?) nei suoi due libri \"Il legno della vita\" (1542) e \"L'Esposizione di Geber filosopho\" (1546), dove Demogorgon, figura mitologica ereditata da Boccaccio, dialogava con Longino e Geber. Questi due testi conobbero una larga diffusione\u00bb.\nLa sua esposizione sistematica del significato alchemico dei miti fu confutata da Natale Conti, uno scrittore milanese (morto nel 1582), nel suo importante libro \"Mythologiae, sive explicationis fabularum libri X\", pubblicato nel 1551."}
{"id": "5260314", "revid": "481349", "url": "https://it.wikipedia.org/wiki?curid=5260314", "title": "Pugnalata alle spalle", "text": ""}
{"id": "5260316", "revid": "838137", "url": "https://it.wikipedia.org/wiki?curid=5260316", "title": "Niccol\u00f2 Cybo", "text": "Biografia.\nNacque a Genova intorno al 1450.\nPapa Innocenzo VIII lo elev\u00f2 al rango di cardinale \"in pectore\" nel concistoro del 9 marzo 1489, ma non venne mai pubblicato.\nMor\u00ec nel luglio 1499, a Roma.\nGenealogia episcopale.\nLa genealogia episcopale \u00e8:"}
{"id": "5260319", "revid": "119444252", "url": "https://it.wikipedia.org/wiki?curid=5260319", "title": "Balthasar de Monconys", "text": "Tenne un diario che fu pubblicato dal figlio col titolo \"Journal des voyages de Monsieur de Monconys, Conseiller du Roy en ses Conseils d'Estat &amp; Priv\u00e9, &amp; Lieutenant Criminel au Si\u00e8ge Presidial de Lyon\", 2 vols., Lyon, 1665-1666.\nMonconys, cresciuto a Lione dai gesuiti, aveva un interesse nelle missioni gesuite. Viaggi\u00f2 in Portogallo, Inghilterra, Germania, Italia, Olanda e Medio Oriente (visitando Baalbek nel 1647). Visit\u00f2 due volte Delft per soddisfare la propria curiosit\u00e0 su una criptochiesa e per incontrare un artista di crescente reputazione. Fu infatti l'unico, oltre a Pieter Teding van Berckhout, che incontr\u00f2 Vermeer, l'11 agosto 1663, e lasci\u00f2 testimonianza oculare scritta dei suoi quadri. Vermeer non aveva quadri da mostrargli e quindi Monconys osserv\u00f2 quelli del panettiere Hendrick van Buyten, che ne aveva uno.\nMonconys visit\u00f2 anche Johannes Sibertus Kuffler nel medesimo anno."}
{"id": "5260320", "revid": "287204", "url": "https://it.wikipedia.org/wiki?curid=5260320", "title": "Rome Rage", "text": "I Rome Rage sono stati una franchigia di pallacanestro della WBA, con sede a Rome, in Georgia, attivi dal 2007 al 2009.\nDebuttarono nel 2007 come \"Floyd County Rage\", terminarono la \"regular season\" con un record di 4-6, non qualificandosi per i play-off. Dopo un anno di inattivit\u00e0, si ripresentarono nel 2009 come \"Rome Rage\", perdendo tutte le 10 partite disputate."}
{"id": "5260322", "revid": "767487", "url": "https://it.wikipedia.org/wiki?curid=5260322", "title": "Soundflowers", "text": "Soundflowers \u00e8 il nome di un gruppo musicale italiano nato nel 2004 fondato da Giacomo Caliolo (musicista, compositore conosciuto per aver fatto parte dei Rond\u00f2 Veneziano) e Vincenzo Ciannarella, (deejay e produttore discografico).\nLe origini.\nLa prima formazione dei \"Soundflowers\" era composta da Giacomo Caliolo, Davide Rossi (pianista), Ettore Biscuso (sassofonista e flautista) e Vincenzo Ciannarella (deejay).\nIl gruppo musicale usc\u00ec con un primo album nel 2005 dal titolo \"Voiage Oriental\" con una registrazione casalinga che per\u00f2 riscontr\u00f2 un notevole successo.\nL'album fu prodotto da Vincenzo Ciannarella e fu pubblicato su CD con un doppio marchio in seguito ad un accordo fra due etichette discografiche che ne acquisirono congiuntamente i diritti: la \"Shake Records\" e la \"Ecosound\", entrambe etichette discografiche agli esordi.\nAlcuni brani dell'album, ritenuti pi\u00f9 commerciali di altri, furono inseriti anche in diverse compilation di musica elettronica, chillout, ambient music e lounge music delle stesse etichette discografiche. Il CD \"Voiage Oriental\" fu distribuito a livello mondiale.\nLe controversie con le case discografiche.\nDopo breve tempo dall'uscita di \"Voiage Oriental\", visto il riscontro di vendite, l'album fu oggetto di contesa fra le due etichette discografiche che avviarono una causa legale per possederne i diritti di pubblicazione e poterlo ristampare in maniera indipendente l'una dall'altra.\nA seguito di lunghe controversie e battaglie legali, entrambe le etichette discografiche ebbero la possibilit\u00e0 di ristampare l'album, e \"Voiage Oriental\" usc\u00ec sul mercato con entrambe le versioni ristampate e con due copertine completamente differenti.\nLa collaborazione con la Shake Records.\nIn quel periodo Giacomo Caliolo conobbe Verdiano Vera (musicista, compositore, sound engineer, arrangiatore e produttore discografico), che allora era proprietario dello studio di registrazione \"Mediatech Communication\" e che oltre a diventare il quinto componente del gruppo musicale, prese in mano la produzione artistica dei Soundflowers facendosi carico delle spese dello studio di registrazione per permettere alla band di continuare a registrare altri brani musicali.\nDa l\u00ec a poco, la \"Shake Records\" decise di escludere Vincenzo Ciannarella dalle future produzioni dei \"Soundflowers\", in quanto ritenuto responsabile delle controversie fra le due etichette discografiche.\nVerdiano Vera firm\u00f2 un contratto con la \"Shake Records\" per la produzione di un secondo album dei \"Soundflowers\".\nL'album fu registrato in poco pi\u00f9 di un mese, ma al termine del lavoro, la \"Shake Records\" decise di utilizzare solo due brani fra tutti quelli prodotti per l'album: \"Soudade\" e \"Portofino Sky\". \nI due brani scelti furono inseriti in un CD compilation dal titolo \"Portofino Sky\" (SHK 005-05 CD), pubblicato dalla stessa \"Shake Records\" e distribuito in Italia dalla \"Halidon\" mentre tutti gli altri brani furono scartati.\nLa collaborazione con la Ecosound.\nNel 2005, Verdiano Vera e Giacomo Caliolo presentarono alla \"Ecosound\" (la controparte della \"Shake Records\") i brani musicali scartati dalla \"Shake Records\" e firmarono un contatto discografico che diede il via ad una proficua collaborazione fra i due musicisti e la \"Ecosound\" che dur\u00f2 due anni (dal 2005 al 2007) e che port\u00f2 i due componenti dei Soundflowers a produrre una collana composta da 13 album di genere chillout, lounge music musica elettronica e ambient music pubblicata su CD e distribuita in Italia dalla \"Ecosound\". \nDi questi 13 album, solo 4 furono accreditati ai \"Soundflowers\": \"Exotic\" (Ecosound, 05808), \"Jazz Set\" (Ecosound, 08007), \"Ibiza Bar\" (Ecosound, 07994) e \"Celtic Relax\" (Ecosound, 07987), tutti gli altri album prodotti all'interno della stessa collana risultano CD orfani accreditati alla \"Ecosound\" tranne uno che fu accreditato ai Rond\u00f2 Anthology, una band i cui fondatori furono gli stessi Verdiano Vera e Giacomo Caliolo.\nTutti i brani musicali contenuti nei 4 CD pubblicati dalla \"Ecosound\" sono firmati da Verdiano Vera e da Giacomo Caliolo.\nNel 2007 \"Ecosound\", etichetta discografica che dipendeva in gran parte da \"Ecofina Srl\", fu assorbita dalla \"casa madre\", interrompendo la sua produzione musicale, e quindi interrompendo anche la produzione musicale dei \"Soundflowers\".\nMentre la \"Ecosound\"stava per interrompere la produzione musicale, i Soundflowers avevano gi\u00e0 pronto un altro album dal titolo \"Mediterranea\", forse il pi\u00f9 completo e il pi\u00f9 curato della serie. \nLa \"Ecosound\" acquis\u00ec le edizioni e i diritti di stampa di tutti i brani di \"Mediterranea\", l'album fu stampato, ma non fu mai distribuito."}
{"id": "5260339", "revid": "120846716", "url": "https://it.wikipedia.org/wiki?curid=5260339", "title": "Multi-Terrain Pattern", "text": "Il Multi-Terrain Pattern o MTP \u00e8 uno schema mimetico utilizzato principalmente dalle Forze armate britanniche.\nCome previsto dal programma \"PECOC\" (\"Personal Equipment and Common Operational Clothing\") del Ministero della Difesa britannico, tre schemi mimetici sono stati valutati per essere dati in dotazione alle Forze armate. Questi erano una versione rivisitata del DPM con colori pi\u00f9 chiari, un nuovo schema desertico a tre colori ottimizzato per le operazioni notturne, e uno schema ibrido a quattro colori creato utilizzando due colori per ciascuna delle due precedenti mimetiche al fine di agevolare la mimetizzazione su ogni tipo di terreno.\nIl Ministero della Difesa del Regno Unito annunci\u00f2 che le truppe britanniche sarebbero state rifornite con le nuove uniformi per le operazioni in Afghanistan; a partire dal marzo 2010 esse sono state adottate dal personale impiegato nell'Operazione Herrick, estese poi dal 2011 a tutte le Forze armate con l'intento di sostituire tutte le varianti in mimetica DPM dell'uniforme \"Combat Soldier 95\" entro il 2013.\nSviluppo.\nLo schema mimetico MTP \u00e8 pensato per essere efficace in una consistente variet\u00e0 di ambienti.\nLe truppe britanniche in Afghanistan operano in diversi terreni: zone boschive, desertiche, montuose e urbane. Gli sviluppatori del \"Defence Science and Technology Laboratory\" hanno confrontato le mimetiche MTP con le precedenti DPM standard e desertiche per determinare quale fosse il miglior bilanciamento dei colori. L'attuale schema mimetico \u00e8 stato testato in vari terreni simili a quelli che i militari avrebbero trovato in Afghanistan.\nUna grande variet\u00e0 di mimetiche \u00e8 stata testata in Gran Bretagna, Cipro, Kenya e Afghanistan. Gli schemi mimetici sono quindi stati confrontati con altri gi\u00e0 in uso, compresi quelli prodotti dalla Crye Precision negli Stati Uniti. I test effettuati comprendevano valutazioni oggettive del tempo necessario per riconoscere i diversi schemi contro vari sfondi e i pareri degli utilizzatori riguardo all'efficacia del camuffamento.\nIl modello \"MultiCam\" della Crye \u00e8 stato ritenuto il pi\u00f9 efficace in una vasta gamma di ambienti; \u00e8 stato quindi scelto come base per il nuovo schema MTP e combinato con il camuffamento DPM gi\u00e0 in uso. La mimetica MTP cos\u00ec ottenuta non \u00e8 stata confrontata con altri schemi e la sua adozione si \u00e8 basata unicamente sulla sua somiglianza con l'originale MultiCam americano."}
{"id": "5260341", "revid": "1075510", "url": "https://it.wikipedia.org/wiki?curid=5260341", "title": "Henry Sully", "text": " Visse per molti anni in Francia.\nOrologio marittimo.\nInvent\u00f2 un cronometro marittimo per determinare la longitudine con precisione: un sofisticato orologio a pendolo. Present\u00f2 il primo \"Montre de la Mer\" nel 1716 all'Accademia francese delle scienze.\nFu il primo a produrre un cronometro a Parigi. Nel 1718, Henry Sully fond\u00f2 una fabbrica di orologi a Versailles. Present\u00f2 due nuovi modelli nel 1723. Nel 1726, pubblic\u00f2 \"Une Horloge invent\u00e9e et execut\u00e9e par M. Sulli\". I suoi cronometri funzionavano bene nell'acqua calma, ma non nel mare d'altura.\nHenry Sully lavorava con Julien Le Roy, un orologiaio di Luigi XV. In Francia, il lavoro di Henry Sully fu proseguito da Pierre Le Roy e Ferdinand Berthoud."}
{"id": "5260342", "revid": "1075114", "url": "https://it.wikipedia.org/wiki?curid=5260342", "title": "Versailles (citt\u00e0)", "text": ""}
{"id": "5260350", "revid": "729019", "url": "https://it.wikipedia.org/wiki?curid=5260350", "title": "Tumore dell'intestino tenue", "text": "Il tumore dell'intestino tenue \u00e8 una forma di neoplasia che colpisce l'intestino tenue. Rispetto ad altri tumori dell'apparato digerente, come il tumore dello stomaco o il tumore del colon-retto esso si presenta molto pi\u00f9 raramente.\nQuesto tumore pu\u00f2 essere suddiviso in tumore duodenale (la prima parte dell'intestino tenue), tumore del digiuno e tumore dell'ileo (le successive due parti). Il tasso di sopravvivenza a cinque anni \u00e8 del 65%.\nEsistono diversi sottotipi del tumore dell'intestino tenue. Questi includono:\nFattori di rischio.\nImmagine endoscopica di adenocarcinoma del duodeno, visto nel duodeno post-bulbare.\nI fattori di rischio per questo tumore includono:\nI tumori benigni e le condizioni che possono essere confuse con il tumore dell'intestino tenue:"}
{"id": "5260351", "revid": "1543377", "url": "https://it.wikipedia.org/wiki?curid=5260351", "title": "Juggernauts", "text": "Juggernauts \u00e8 un singolo del gruppo musicale britannico Enter Shikari, il primo estratto dal loro secondo album in studio \"Common Dreads\", pubblicato il 29 maggio 2009.\nLa canzone.\nIl brano parla principalmente del consumismo mascherato nella societ\u00e0 capitalista moderna, valorizzando l'idea di dover intervenire contro tale ideologia e di non rimanere semplicemente a guardare.\nSecondo Fraser McAlpine della BBC \"Juggernauts\" \"\u00e8 pieno di passaggi improvvisi, corti ed esplosivi, e lunghi e calmi meandri. Ci sono urla, frasi parlate molto simili a quelle di Mike Skinner e la sensazione che sia tutto messo insieme senza riguardo per il modo esterno e per quello che alle persone in cui ci vivono piace ascoltare\".\nIl singolo \u00e8 stato inizialmente pubblicato per il download digitale il 29 maggio 2009, per poi essere pubblicato anche in formato CD e vinile 7\", quest'ultimo prodotto in sole 1.000 copie.\nVideo musicale.\nIl video ufficiale del singolo, diretto da Shane Davey, \u00e8 stato pubblicato il 28 aprile 2009 sul canale YouTube degli Enter Shikari. Girato nel Surrey, mostra gli Enter Shikari legati a dei pali nel deserto, mentre in lontananza delle figure incappucciate disegnano dei cerchi nella sabbia intorno a loro stesse. Alla fine del video, i membri della band riescono a liberarsi dalle spine che li tenevano legate le mani ai pali.\nTracce.\nTesti di Rou Reynolds, musiche degli Enter Shikari."}
{"id": "5260353", "revid": "729019", "url": "https://it.wikipedia.org/wiki?curid=5260353", "title": "Federazione pallavolistica di Anguilla", "text": "La Federazione anguillana di pallavolo (eng. \"Anguilla Volleyball Association\", AVA) \u00e8 un'organizzazione fondata per governare la pratica della pallavolo ad Anguilla.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1991."}
{"id": "5260355", "revid": "1437331", "url": "https://it.wikipedia.org/wiki?curid=5260355", "title": "Venere Anadiomene (Ingres)", "text": "La Venere Anadiomene \u00e8 un dipinto a olio che mostra l'episodio della nascita della Dea Venere nella sua tipologia di \"Venere Anadiomene\", che sorge cio\u00e8 fuori sospesa sull'acqua. Opera del pittore francese Jean-Auguste-Dominique Ingres, \u00e8 stata composta tra il 1808 e il 1848; attualmente si trova esposta al Museo Cond\u00e9 a Chantilly.\nStoria.\nIniziato quando l'artista si trovava in soggiorno a Roma, residente all'Acad\u00e9mie de France \u00e0 Rome, il quadro \u00e8 rimasto poi in fase di progetto per quasi quarant'anni; ripreso, \u00e8 stato terminato nel 1848 a Parigi su esplicita richiesta del banchiere e botanico Benjamin Delessert il quale per\u00f2 fin\u00ec con non l'apprezzare a sufficienza la tela in quanto non gli piacque il ginocchio, che trovava disegnato maldestramente.\nVenduto quello stesso anno a Fr\u00e9d\u00e9ric Reiset, allora conservatore dei disegni al museo del Louvre, viene poi presentato all'Expo parigino del 1855. \u00c8 stato in seguito acquistato da Enrico d'Orl\u00e9ans (1822), uno dei Signori, conti e duchi di Aumale, con tutta la collezione Reiset nel 1879.\nI primi disegni preparatori rappresentano Venere giacente in ginocchio, venne infine mostrata in piedi ma non in posizione di \"Venere pudica\". La postura \u00e8 ispirata dalla \"Nascita di Venere\" di Sandro Botticelli; Ingres potrebbe averlo veduto durante la sua visita compiuta a Firenze nel 1805 alla galleria degli Uffizi.\nUn disegno datato 1806 rappresenta gi\u00e0 la Dea con le bracca alzate mentre si tiene tra le mani i capelli; dopo la ripresa dell'opera il pittore porta profondi cambiamenti nella scelta dei colori rispetto a come erano stati ideati originariamente.\nSecondo il poeta Charles Baudelaire, che ebbe modo di ammirare il dipinto durante il \"World Expo\", la testa \u00e8 ispirata ai modelli antichi mentre le mani provengono dalle opere di Raffaello Sanzio ed il torso stretto dalla statuaria medioevale.\nFonte d'ispirazione.\nLa tela di Ingres \u00e8 stata presa a modello per molte altre rappresentazioni di Venere sorgente dal mare, compresa la \"Nascita di Venere\" di William-Adolphe Bouguereau del 1879, ma anche la precedente \"V\u00e9nus marine\" di Th\u00e9odore Chass\u00e9riau.\nLa stessa postura \u00e8 stata utilizzata dall'autore anche per un altro suo nudo artistico, \"La sorgente\", completato nel 1856. Una copia in versione ridotta si trova conservata al museo del Louvre, mentre i disegni preparatori si trovano oggi al Museo Ingres di Montauban."}
{"id": "5260356", "revid": "1149807", "url": "https://it.wikipedia.org/wiki?curid=5260356", "title": "Kono light novel ga sugoi!", "text": " \u00e8 una guida di light novel annuale edita dalla Takarajimasha. In essa viene redatta una classifica delle dieci light novel e dei loro personaggi pi\u00f9 popolari in base al parere dei lettori intervistati su Internet. Ogni classifica viene accompagnata da una breve introduzione sulle opere citate, cos\u00ec come da un'intervista fatta ai vari autori. La maggior parte delle light novel classificate sono formate da pi\u00f9 volumi e pi\u00f9 tardi sono state anche adattate in serie televisive anime. Il primo numero \u00e8 stato pubblicato il 26 novembre 2004 ed \u00e8 quello del 2005; il quattordicesimo e ultimo numero invece \u00e8 la classifica del 2018 ed \u00e8 stato pubblicato il 25 novembre 2017. Tra le opere apparse pi\u00f9 volte vi sono \"A Certain Magical Index\" (9 volte), \"Sword Art Online\" (8 volte), \"Baka to test to sh\u014dkanj\u016b\" (6 volte) e poi \"La malinconia di Haruhi Suzumiya\" e \"Bungaku sh\u014djo\" (5 volte)."}
{"id": "5260357", "revid": "686936", "url": "https://it.wikipedia.org/wiki?curid=5260357", "title": "Beau Allen", "text": "Carriera.\nPhiladelphia Eagles.\nAllen fu scelto nel corso del settimo giro del Draft 2014 dai Philadelphia Eagles. Debutt\u00f2 come professionista subentrando nella vittoria della settimana 1 contro i Jacksonville Jaguars in cui mise a segno un tackle. Nel nono turno contro gli Houston Texans fece registrare il primo sack (condiviso). La sua stagione da rookie si concluse con 10 tackle disputando tutte le 16 partite, nessuna delle quali come titolare.\nTampa Bay Buccaneers.\nNel 2018 Allen firm\u00f2 con i Tampa Bay Buccaneers.\nNew England Patriots.\nIl 18 marzo 2020 Allen firm\u00f2 con i New England Patriots un contratto biennale del valore di 8 milioni di dollari."}
{"id": "5260362", "revid": "1632387", "url": "https://it.wikipedia.org/wiki?curid=5260362", "title": "Cinecitt\u00e0 World", "text": "Cinecitt\u00e0 World \u00e8 un parco a tema italiano, sito a Castel Romano, nato per iniziativa degli imprenditori Luigi Abete, Aurelio De Laurentiis e Diego Della Valle. L'elemento tematico dominante dell'intera struttura \u00e8 il cinema e la televisione. Il parco include set cinematografici originali e disegnati da Dante Ferretti. Nel parco sono presenti 40 attrazioni, 7 aree a tema, 6 spettacoli in scena nei teatri e all'aperto.\nIl parco divertimenti \u00e8 stato aperto il 24 luglio 2014 e sorge sui terreni dei vecchi studi cinematografici Dinocitt\u00e0, realizzati negli anni sessanta da Dino De Laurentiis, di cui sono presenti i teatri di posa e alcuni edifici riconvertiti per ospitare show e attrazioni al coperto. \nNel 2019 all'interno del parco si \u00e8 svolta la trasmissione Eurogames, versione rivisitata di \"Giochi Senza Frontiere\", condotta da Ilary Blasi ed Alvin.\nAttrazioni.\nLe attrazioni presenti nel parco sono 34 e si dividono in 3 categorie: adrenalina, famiglia, bambini.\nSpettacoli.\nNel parco ci sono 5 spettacoli, replicati mediamente due volte al giorno\nAree tematiche.\nA partire dalla stagione 2019 il parco \u00e8 suddiviso in 7 aree tematiche:"}
{"id": "5260370", "revid": "300067", "url": "https://it.wikipedia.org/wiki?curid=5260370", "title": "Floyd County Rage", "text": ""}
{"id": "5260371", "revid": "1305772", "url": "https://it.wikipedia.org/wiki?curid=5260371", "title": "The Deeper the Love", "text": "The Deeper the Love \u00e8 una canzone del gruppo musicale britannico Whitesnake, estratta come singolo dall'album \"Slip of the Tongue\" del 1989. Ha raggiunto la posizione numero 28 della Billboard Hot 100 e la numero 4 della Mainstream Rock Songs negli Stati Uniti, mentre ha raggiunto la posizione numero 35 della Official Singles Chart nel Regno Unito.\nComposizione.\nLa canzone \u00e8 stata scritta dal cantante David Coverdale assieme al chitarrista Adrian Vandenberg.\nLa canzone \u00e8 stata eseguita nella sua versione originale durante il tour di \"Slip of the Tongue\" nel 1990, ma successivamente \u00e8 stata presentata quasi sempre in forma acustica, come appare nell'album \"Starkers in Tokyo\" del 1997. La canzone \u00e8 ritornata ad essere eseguita nella sua versione originale durante il tour di \"Forevermore\" nel 2011.\nVideo musicale.\nIl video musicale di \"The Deeper the Love\" mostra gli Whitesnake mentre eseguono la canzone su un grande palco, con alle spalle proiettori che mostrano la copertina dell'album \"Slip of the Tongue\". Vengono inoltre mostrate scene di David Coverdale mentre cammina in un corridoio, anch'esso con pareti che mostrano la copertina di \"Slip of the Tongue\", e Adrian Vandenberg mentre suona il pianoforte su una scala. Esistono alcune somiglianze tra questo video e quello di \"Is This Love\" (che appariva nel precedente album della band), in quanto entrambi presentano l'allora moglie di David Coverdale, l'attrice Tawny Kitaen, che \u00e8 inoltre inclusa nei video di \"Here I Go Again '87\" e \"Still of the Night\".\nTracce.\nTesti e musiche di David Coverdale e Adrian Vandenberg, eccetto dove indicato."}
{"id": "5260372", "revid": "1573940", "url": "https://it.wikipedia.org/wiki?curid=5260372", "title": "Erigone himeshimensis", "text": "Erigone himeshimensis \u00e8 un ragno appartenente alla famiglia Linyphiidae.\nDistribuzione.\nLa specie \u00e8 endemica del Giappone.\nTassonomia.\n\u00c8 stato osservato solamente l'olotipo della specie nel 1918 e ad oggi, 2014, non sono note sottospecie."}
{"id": "5260373", "revid": "767487", "url": "https://it.wikipedia.org/wiki?curid=5260373", "title": "Cento serenate", "text": "Cento serenate \u00e8 un film italiano del 1954, diretto da Anton Giulio Majano."}
{"id": "5260375", "revid": "1573940", "url": "https://it.wikipedia.org/wiki?curid=5260375", "title": "Erigone koratensis", "text": "Erigone koratensis \u00e8 un ragno appartenente alla famiglia Linyphiidae.\nDistribuzione.\nLa specie \u00e8 endemica del Giappone.\nTassonomia.\n\u00c8 stato osservato l'ultima volta nel 2009 e ad oggi, 2014, non sono note sottospecie."}
{"id": "5260377", "revid": "1573940", "url": "https://it.wikipedia.org/wiki?curid=5260377", "title": "Erigone sagibia", "text": "Erigone sagibia \u00e8 un ragno appartenente alla famiglia Linyphiidae.\nDistribuzione.\nLa specie \u00e8 endemica del Giappone.\nTassonomia.\n\u00c8 stato osservato solamente l'olotipo della specie nel 1918 e ad oggi, 2014, non sono note sottospecie."}
{"id": "5260378", "revid": "287204", "url": "https://it.wikipedia.org/wiki?curid=5260378", "title": "North Mississippi Tornadoes", "text": "I North Mississippi Tornadoes sono stati una franchigia di pallacanestro della WBA, con sede a Southaven, nel Mississippi, attivi nel 2006.\nTerminarono la stagione 2006 con un record di 10-11. Nei play-off persero i quarti di finale con i Cartersville Warriors."}
{"id": "5260382", "revid": "600229", "url": "https://it.wikipedia.org/wiki?curid=5260382", "title": "Suite per orchestra n. 1 (Bach)", "text": ""}
{"id": "5260384", "revid": "71433", "url": "https://it.wikipedia.org/wiki?curid=5260384", "title": "Dallas-Fort Worth Film Critics Association Award", "text": ""}
{"id": "5260385", "revid": "600229", "url": "https://it.wikipedia.org/wiki?curid=5260385", "title": "Suite per orchestra n. 2 (Bach)", "text": ""}
{"id": "5260386", "revid": "600229", "url": "https://it.wikipedia.org/wiki?curid=5260386", "title": "Suite per orchestra n. 4 (Bach)", "text": ""}
{"id": "5260387", "revid": "71433", "url": "https://it.wikipedia.org/wiki?curid=5260387", "title": "Dallas-Fort Worth Film Critics Association Awards", "text": ""}
{"id": "5260388", "revid": "297745", "url": "https://it.wikipedia.org/wiki?curid=5260388", "title": "Palazzo Manfrin Venier", "text": ""}
{"id": "5260405", "revid": "287204", "url": "https://it.wikipedia.org/wiki?curid=5260405", "title": "Tri-State Crusaders", "text": "I Tri-State Crusaders sono stati una franchigia di pallacanestro della WBA, con sede a Bristol, nel Tennessee, attivi nel 2008.\nVennero cos\u00ec chiamati, perch\u00e9 coprivano un'area geografica comprendente tre stati, il Kentucky, la Virginia e il Tennessee.\nTerminarono la stagione 2008 con un record di 2-6, non qualificandosi per i play-off."}
{"id": "5260412", "revid": "339392", "url": "https://it.wikipedia.org/wiki?curid=5260412", "title": "Akeman Street (traghetto)", "text": ""}
{"id": "5260415", "revid": "1573940", "url": "https://it.wikipedia.org/wiki?curid=5260415", "title": "Erigone irrita", "text": "Erigone irrita \u00e8 un ragno appartenente alla famiglia Linyphiidae.\nDistribuzione.\nLa specie \u00e8 endemica del Sudafrica.\nTassonomia.\n\u00c8 stato osservato solamente l'olotipo della specie nel 1964 e ad oggi, 2014, non sono note sottospecie."}
{"id": "5260419", "revid": "1573940", "url": "https://it.wikipedia.org/wiki?curid=5260419", "title": "Erigone dentichelis", "text": "Erigone dentichelis \u00e8 un ragno appartenente alla famiglia Linyphiidae.\nDistribuzione.\nLa specie \u00e8 endemica dell'Angola.\nTassonomia.\n\u00c8 stato osservato solamente l'olotipo della specie nel 1970 e ad oggi, 2014, non sono note sottospecie."}
{"id": "5260421", "revid": "1573940", "url": "https://it.wikipedia.org/wiki?curid=5260421", "title": "Erigone nitidithorax", "text": "Erigone nitidithorax \u00e8 un ragno appartenente alla famiglia Linyphiidae.\nDistribuzione.\nLa specie \u00e8 endemica dell'Angola.\nTassonomia.\n\u00c8 stato osservato solamente l'olotipo della specie nel 1970 e ad oggi, 2014, non sono note sottospecie."}
{"id": "5260422", "revid": "971651", "url": "https://it.wikipedia.org/wiki?curid=5260422", "title": "Abu l-Faraj at-Tayyib", "text": ""}
{"id": "5260427", "revid": "1573940", "url": "https://it.wikipedia.org/wiki?curid=5260427", "title": "Erigone rohtangensis", "text": "Erigone rohtangensis \u00e8 un ragno appartenente alla famiglia Linyphiidae.\nDistribuzione.\nLa specie \u00e8 endemica dell'India.\nTassonomia.\n\u00c8 stato osservato solamente l'olotipo della specie nel 1981 e ad oggi, 2014, non sono note sottospecie."}
{"id": "5260429", "revid": "767487", "url": "https://it.wikipedia.org/wiki?curid=5260429", "title": "Addio per sempre", "text": "Addio per sempre \u00e8 un film italiano del 1957, diretto da Mario Costa.\nTrama.\nNapoli. Salvatore Improta \u00e8 un commerciante napoletano, sposato con figli, scopre che la moglie ha una relazione con un altro uomo, dopo aver ucciso l'amante della moglie scappa in America, dove far\u00e0 fortuna. Dopo tanti anni ritorna a Napoli e rincontra la figlia Tina, divenuta cantante di \"tabarin\", e con un suocero che la ripudia...\nProduzione.\nIl film \u00e8 ascrivibile al filone dei melodrammi sentimentali, comunemente detto \"strappalacrime\", poi ribattezzato dalla critica con il termine \"neorealismo d'appendice\", molto popolare tra il pubblico italiano negli anni cinquanta, sebbene all'epoca gi\u00e0 entrato nella sua fase declinante."}
{"id": "5260430", "revid": "1573940", "url": "https://it.wikipedia.org/wiki?curid=5260430", "title": "Erigone sirimonensis", "text": "Erigone sirimonensis \u00e8 un ragno appartenente alla famiglia Linyphiidae.\nDistribuzione.\nLa specie \u00e8 endemica del Kenya.\nTassonomia.\n\u00c8 stato osservato solamente l'olotipo della specie nel 1977 e ad oggi, 2014, non sono note sottospecie."}
{"id": "5260432", "revid": "1573940", "url": "https://it.wikipedia.org/wiki?curid=5260432", "title": "Erigone strandi", "text": "Erigone strandi \u00e8 un ragno appartenente alla famiglia Linyphiidae.\nDistribuzione.\nLa specie \u00e8 endemica dell'Ungheria.\nTassonomia.\n\u00c8 stato osservato solamente l'olotipo della specie nel 1934 e ad oggi, 2014, non sono note sottospecie."}
{"id": "5260433", "revid": "1543377", "url": "https://it.wikipedia.org/wiki?curid=5260433", "title": "Ivan \u0160ari\u0107", "text": "\u00c8 diventato Grande maestro nel 2008, dopo aver vinto il campionato del mondo U18 di V\u0169ng T\u00e0u in Vietnam.\nHa vinto per 3 edizioni (2009, 2013 e 2018) il Campionato croato.\nPrincipali risultati.\nRaggiunge il proprio record nella lista Elo di marzo 2019 con 2703 punti, 39\u00ba al mondo e 1\u00ba tra i giocatori croati, superando la soglia dei 2700 punti che informalmente definisce i SuperGM.\nPartite.\nAlcune partite notevoli:"}
{"id": "5260434", "revid": "767487", "url": "https://it.wikipedia.org/wiki?curid=5260434", "title": "Ferenc Bors\u00e1nyi", "text": "Carriera.\nCentrocampista affidabile, dallo spirito combattivo ma dotato anche di buona tecnica, collezion\u00f2 24 presenze con la Nazionale ungherese.\nA livello di club trascorse la parte migliore della sua carriera nell'\u00dajpest, con cui vinse 4 campionati ungheresi (1929-30, 1930-31, 1932-33, 1934\u201335), 1 Coppa dell'Europa Centrale (poi Coppa Mitropa) (1929) e Coupe des Nations 1930."}
{"id": "5260435", "revid": "287204", "url": "https://it.wikipedia.org/wiki?curid=5260435", "title": "Wilson HardHats", "text": "I Wilson HardHats sono stati una franchigia di pallacanestro della WBA, con sede a Wilson, nella Carolina del Nord, attivi nel 2007.\nTerminarono la stagione 2007 con un record di 5-5, non qualificandosi per i play-off."}
{"id": "5260441", "revid": "300067", "url": "https://it.wikipedia.org/wiki?curid=5260441", "title": "Wilson Hardhats", "text": ""}
{"id": "5260450", "revid": "287204", "url": "https://it.wikipedia.org/wiki?curid=5260450", "title": "Mississippi Miracles", "text": "I Mississippi Miracles sono stati una franchigia di pallacanestro della ABA 2000 e della WBA, con sede a Cleveland, nel Mississippi, attivi dal 2004 al 2007.\nNacquero nel 2004 come \"Mississippi Stingers\" disputando il campionato ABA 2000. Vinsero la \"Blue Division\" con un record di 20-3. Persero la finale di conference con gli Arkansas Rim Rockers.\nTornarono nella stagione 2006-07, vincendo la \"South Division\" con un record di 17-10. Persero nei quarti di finale con i Wilmington Sea Dawgs.\nPassarono nella primavera del 2007 nella WBA, dove disputarono solo due partite, terminando con un record di 0-2."}
{"id": "5260461", "revid": "767487", "url": "https://it.wikipedia.org/wiki?curid=5260461", "title": "Now You're Gone (Whitesnake)", "text": "Now You're Gone \u00e8 un singolo del gruppo musicale britannico Whitesnake, estratto dal loro album \"Slip of the Tongue\" del 1989. Il singolo \u00e8 stato pubblicato nel 1990 ed ha raggiunto la posizione numero 96 della Billboard Hot 100 e la numero 15 della Mainstream Rock Songs negli Stati Uniti, mentre ha raggiunto la posizione numero 31 nel Regno Unito.\nLa canzone si contraddistingue musicalmente per il suo alternato ritmo lento/veloce e per gli effetti utilizzati dal chitarrista Steve Vai e dal batterista Tommy Aldridge. Il testo scritto dal cantante David Coverdale si concentra su un uomo che rivuole disperatamente la propria donna dopo esser stato lasciato dalla stessa.\n\u00c8 stata inserita nella maggior parte delle raccolte degli Whitesnake, incluso il \"Whitesnake's Greatest Hits\" del 1994.\nVideo musicale.\nIl video musicale di \"Now You're Gone\" \u00e8 stato girato nel 1990 durante il concerto tenuto dagli Whitesnake allo Spectrum di Filadelfia. Il video \u00e8 stato diretto da Wayne Isham e mostra la band che esegue la canzone sul palco, mentre alcuni filmati del tour e dei fan si alternano alle scene del concerto.\nTracce.\nTesti e musiche di David Coverdale e Adrian Vandenberg."}
{"id": "5260469", "revid": "300067", "url": "https://it.wikipedia.org/wiki?curid=5260469", "title": "Mississippi Stingers", "text": ""}
{"id": "5260502", "revid": "46291", "url": "https://it.wikipedia.org/wiki?curid=5260502", "title": "Verbascum nigrum", "text": "Il verbasco nero (\"Verbascum nigrum\" L.) \u00e8 una pianta angiosperma dicotiledone della famiglia delle Scrophulariaceae.\nDescrizione.\n\u00c8 una pianta erbacea bienne il cui stelo \u00e8 glabro e piuttosto spigolato nella parte superiore, mentre \u00e8 feltrato in quella inferiore. I fiori sono raggruppati in un racemo terminale che spesso porta ramificazioni laterali. Sono di colore giallo con petali maculati rosso sangue. La pianta pu\u00f2 raggiungere dai 50 ai 100\u00a0cm di altezza. Il periodo di fioritura va da giugno a settembre.\nDistribuzione e habitat.\nIl verbasco nero \u00e8 diffuso nelle zone temperate e temperate-fredde d'Europa, con un areale che va dalla Spagna all'Ucraina. Lo si pu\u00f2 trovare in pascoli magri e cespugliosi, prati e bordi delle strade, dalla pianura fino a circa 1600 metri di altitudine.\nUso.\nIl verbasco era anticamente impiegato nella preparazione di farmaci in virt\u00f9 delle sue propriet\u00e0 tossifughe, emollienti, lenitive e antinfiammatorie."}
{"id": "5260506", "revid": "1602064", "url": "https://it.wikipedia.org/wiki?curid=5260506", "title": "Gillian Flynn", "text": "Flynn ha pubblicato tre romanzi thriller: \"Sulla pelle\", \"Nei luoghi oscuri\" e \"L'amore bugiardo\" da cui sono stati tratti due adattamenti cinematografici, \"L'amore bugiardo - Gone Girl\" (\"Gone Girl\") e \"Dark Places - Nei luoghi oscuri\" (\"Dark Places\"), ed uno televisivo, \"Sharp Objects\".\nBiografia.\nGillian Flynn nasce a Kansas City il 24 febbraio 1971. Entrambi i genitori insegnavano presso il Metropolitan Community College nel Missouri. Frequenta la Bishop Miege High School di Roeland Park e si diploma nel 1989. Frequenta l'Universit\u00e0 del Kansas di Lawrence (Kansas), dove ottiene una doppia laurea in Letteratura inglese e Giornalismo. Poi per due anni vive in California, scrivendo per una rivista di settore dedicata a professionisti delle risorse umane. In seguito, si trasferisce a Chicago per frequentare la Northwestern University, dove ottiene il master in Giornalismo nel 1997.\nCarriera.\nDopo il master in Giornalismo, lavora freelance, per un breve periodo, per l'U.S. News &amp; World Report. Nel 1998 inizia a lavorare per l'Entertainment Weekly, dove rimane fino al 2008."}
{"id": "5260508", "revid": "359348", "url": "https://it.wikipedia.org/wiki?curid=5260508", "title": "Simon Guttmann", "text": "\"Realizzatore di documentari politici, faceva parte di un noto gruppo di intellettuali berlinesi. Fonda l'agenzia Dephot (Deutscher Photodienst) a Berlino nel 1928 in cui prende forma l'idea stessa del reportage fotografico come sequenza coerente di immagini a scopo documentario. Sono con lui in quegli anni Otto Umbehr, Felix Mann e in seguito Robert Capa, di cui viene considerato il maestro e a cui procura i primi incarichi in Spagna.\"\nBiografia.\nWilhelm Simon Guttmann fu un letterato tedesco, autore di testi politici, direttore di agenzie fotografiche e ispiratore di diversi gruppi fotografici.\nFu attivo insieme a Walter Benjamin nel movimento \"Freidutschen Jugendbewegung\". Fu amico dei pittori della societ\u00e0 d'arte \"Die Br\u00fccke\" in particolar modo con Ernst Ludwig Kirchner. \"S.G\". \u00e8 stato anche il fondatore della rivista letteraria \"Neue Weltb\u00fchne\" e scrisse egli stesso alcuni interventi in riviste del primo espressionismo.\nGuttmann partecip\u00f2 dal 1909 fino al 1912 al Neuen Club e al relativo \"Neopathetischen Cabaret\" della scena espressionista berlinese che fu fondata da Kurt Hiller nel 1909 in un luogo di recitazione nelle vicinanze di Hackeschen Markt. Guttman si occup\u00f2 di un possibile collegamento tra gli artisti della \"Br\u00fccke\" e il circolo.\nNel 1912, in collaborazione con David Baumgardt, Erwin Loewenson, Jakob van Hoddis e Robert Jentzsch \u00e8 editore postumo del lascito del poeta Georg Heym che fu introdotto da lui al Neuen Club nel 1910. Insieme a Franz Jung pubblic\u00f2 nel 1913, nella rivista di Monaco \"Revolution\", l'appello \"Rettet Otto Gross!\" e partecip\u00f2 alla campagna per la sua liberazione.\nDurante la prima guerra mondiale emigr\u00f2 in Svizzera e partecip\u00f2 al circolo dadaista di Zurigo al Grand Caf\u00e8 Odeon e insieme a Wieland Herzfelde si impegn\u00f2 con gli spartachisti. Nel 1920 fond\u00f2, insieme ad Alexander Schwab, Karl Schroeder, Jhon Graundez e Franz Jung, il partito comunista dei lavoratori tedeschi. Nel 1923 visse per due settimane presso Ossip e Lija Brink a Mosca, incontr\u00f2 Majakowski e port\u00f2 i primi film sovietici a Berlino. Nel 1927 fu co-regista insieme a Curt Oertel di sequenze cinematografiche della prima assoluta (prodotta da Erwin Piscator) del pezzo teatrale di Ernest Tollers Hoppla, wir leben! con Alexander Granach nel ruolo principale. Nel 1928 fond\u00f2 l'agenzia di notizie Dephot insieme a Alfred Marx in qualit\u00e0 di finanziatore.\nGuttmann emigr\u00f2 nel 1933 in Francia e poi a Londra dove lavor\u00f2 in proprie agenzie fotografiche per la stampa. Nel 1935, dopo l'emigrazione a Parigi, mand\u00f2 il suo studente di fotografia, divenuto poi famoso, Endre Friedmann \"(\"Robert Capa\")\" in Spagna per un reportage fotografico. All'inizio degli anni '50 Inge Morath super\u00f2 a Londra, presso di lui, il suo praticantato prima di divenire attiva per l'agenzia fotografica Magnum. Dal 1961al 1969 lavor\u00f2 con Romano Cagnoni a reportage fotografici, quali la campagna pubblicitaria per il partito Laburista, il Vietnam del nord nel 1965 e i principali periodici e quotidiani inglesi. "}
{"id": "5260511", "revid": "380453", "url": "https://it.wikipedia.org/wiki?curid=5260511", "title": "Pallavolo maschile ai XXII Giochi centramericani e caraibici", "text": "La pallavolo maschile ai XXII Giochi centramericani e caraibici si \u00e8 svolta dal 25 al 30 novembre 2014 a Veracruz, in Messico, durante i XXII Giochi centramericani e caraibici: al torneo hanno partecipato otto squadre nazionali centramericane e caraibiche e la vittoria finale \u00e8 andata per la prima volta alla Repubblica Dominicana.\nRegolamento.\nLe squadre hanno disputato una prima fase a gironi con formula del girone all'italiana: al termine della prima fase:\nPodio.\nCampione.\nRepubblica Dominicana(Primo titolo)\nSecondo posto.\nPorto Rico\nTerzo posto.\nCuba"}
{"id": "5260513", "revid": "729019", "url": "https://it.wikipedia.org/wiki?curid=5260513", "title": "Tulsa Oilers", "text": "I Tulsa Oilers sono una squadra di hockey su ghiaccio dell'ECHL con sede nella citt\u00e0 di Tulsa nello stato dell'Oklahoma. Nel corso della storia si sono susseguite diverse formazioni denominate Oilers, la pi\u00f9 antica delle quali risalente al 1928. Fino al 2014 gli Oilers giocavano nella Central Hockey League.\nStoria.\nAHA e USHL.\nI primi Tulsa Oilers nacquero nel 1928 e presero parte alla American Hockey Association come nuovo expansion. Disputarono i loro incontri casalinghi presso il Tulsa Coliseum vincendo due titoli nel 1929 e nel 1931. Dopo una breve parentesi a Saint Paul la squadra fece ritorno a Tulsa fino al 1942, quando la lega fu costretta a sciogliersi a causa della seconda guerra mondiale.\nLa AHA rinacque con il nome di United States Hockey League dopo il conflitto mondiale e gli Oilers persero parte a tutte le stagioni della lega fino alla sua chiusura avvenuta nel 1951.\nCHL 1964-1984.\nDopo oltre dieci anni di assenza gli Oilers rinacquero un'altra volta nel 1964 iscrivendosi alla Central Professional Hockey League, divenuta dopo poco tempo Central Hockey League. La formazione di Tulsa vinse il trofeo della Adams Cup in tre occasioni: 1967-1968, 1975-76, e 1983-84. Nell'ultima stagione di vita della lega gli Oilers furono costretti a lasciare la citt\u00e0 per motivi finanziari e disputarono tutti gli incontri rimasti in trasferta; nonostante i disagi la squadra prese parte ai playoff fino al successo finale.\nCHL 1992-2014.\nNel 1992 fu creata una nuova Central Hockey League e i Tulsa Oilers furono una delle squadre fondatrici della lega. Proprio al primo anno gli Oilers si aggiudicarono il campionato. Nelle stagioni successive si qualificarono costantemente ai playoff senza per\u00f2 ritrovare la vittoria. Dopo quasi 30 anni nella stagione 2010-2011 gli Oilers annunciarono la partnership con una franchigia della National Hockey League, i Colorado Avalanche e il loro farm team principale in American Hockey League dei Lake Erie Monsters.\nECHL dal 2014.\nNell'ottobre del 2014 la Central Hockey League annunci\u00f2 la fusione immediata con la ECHL e i sette club rimasti furono accettati nell'altro campionato. Oltre agli Oilers si unirono alla ECHL gli Allen Americans, i Brampton Beast, i Quad City Mallards, i Missouri Mavericks, i Rapid City Rush e i Wichita Thunder\nAffiliazioni.\nNel corso della loro storia i Tulsa Oilers sono stati affiliati alle seguenti franchigie della National Hockey League, World Hockey Association e American Hockey League:"}
{"id": "5260516", "revid": "599013", "url": "https://it.wikipedia.org/wiki?curid=5260516", "title": "Eneko B\u00f3veda", "text": "Carriera.\nDopo gli esordi a Bilbao (con cui debutt\u00f2 in Liga nel 2009) passa nell'Eibar, club che lascia il 1\u00ba luglio 2015 per rientrare nelle file dell'Athletic Bilbao."}
{"id": "5260517", "revid": "599013", "url": "https://it.wikipedia.org/wiki?curid=5260517", "title": "Federico Barba", "text": "Caratteristiche tecniche.\nRoccioso difensore centrale, intelligente tatticamente, efficace negli anticipi e nel gioco aereo. Mancino di piede, in caso di necessit\u00e0 pu\u00f2 adattarsi a terzino lungo l'out laterale sinistro, disimpegnandosi in entrambe le fasi di gioco.\nCarriera.\nClub.\nInizia la sua carriera nella scuola calcio dell'AS Axa Calcio, poi rinominata ASD Totti Soccer School, all'eta di 7 anni. In seguito viene prelevato dalla Cisco Roma. Nel 2008 viene tesserato dalla Roma, che lo inserisce nel proprio settore giovanile, con cui vince il Campionato Allievi Nazionali e il Campionato Primavera.\nIl 12 luglio 2012 passa in prestito con diritto di riscatto fissato a 200.000 euro e controriscatto fissato a 300.000 euro in favore della Roma, al , in Serie B. Il giocatore ha sottoscritto un contratto quinquennale a 50.000 euro a stagione con la Roma, e un triennale con i toscani da 60.000 euro pi\u00f9 bonus, nel caso venisse riscattato da questi ultimi.\nEsordisce in Serie B il 20 ottobre contro il , rendendosi autore di una buona prestazione. Conclude l'annata, terminata con la retrocessione dei toscani, ottenendo 20 presenze, di cui una in Coppa Italia, disputando una stagione nel complesso positiva. Il 22 giugno i biancorossi ne riscattano la met\u00e0 per 200.000 euro.\nIl 12 agosto 2013 la Roma riacquista la met\u00e0 del cartellino appartenente ai toscani per la cifra di 400.000 euro pi\u00f9 il prestito di Matteo Ricci. Il giocatore viene poi girato in compartecipazione all'Empoli. Esordisce con gli azzurri il 5 ottobre in Empoli- (2-1), subentrando al 29' della ripresa al posto di Francesco Tavano.\nIl 20 settembre 2014 - complice l'assenza di Lorenzo Tonelli - viene schierato dal 1' nella partita disputata contro il , esordendo nella massima serie. Alla sua seconda apparizione nella massima serie segna una rete ai danni della Lazio. L'incontro terminer\u00e0 2-1 a favore dei toscani. Il 25 giugno 2015 la compartecipazione viene risolta alle buste a favore dell'Empoli.\nIl 1\u00ba febbraio 2016 passa in prestito con obbligo di riscatto alla decima presenza in Bundesliga allo Stoccarda. Complice un infortunio al polpaccio rimediato in allenamento, esordisce in Bundesliga il 23 aprile contro il Borussia Dortmund. Il 25 luglio 2017 firma un quadriennale con lo . Dopo una stagione disputata da titolare in Segunda Divisi\u00f3n, il 13 agosto 2018 torna in Italia, firmando con il Chievo.\nDopo la retrocessione in B dei clivensi il 6 luglio 2019 approda al Real Valladolid in prestito dal Chievo. Dopo avere trovato poco spazio, torna al Chievo, che il 24 gennaio 2020 lo cede nuovamente in prestito, questa volta al . Con i sanniti ottiene la promozione in Serie A, andando a segno il 31 luglio all'ultima giornata, in occasione del successo in casa dell'Ascoli (4-2).\nNazionale.\nConta 6 presenze con la Nazionale Under-19. Ha esordito con l'Under-20 il 5 settembre 2012 in Italia-Turchia (2-2). Il 9 novembre 2012 viene convocato dal tecnico dell'Under-21 Devis Mangia per prendere parte all'amichevole contro la Spagna, tuttavia senza scendere in campo. Prende parte all'Europeo Under-21 2015 in Repubblica Ceca.\nStatistiche.\nPresenze e reti nei club.\n\"Statistiche aggiornate al 30 novembre 2021.\""}
{"id": "5260542", "revid": "120832844", "url": "https://it.wikipedia.org/wiki?curid=5260542", "title": "Unione Sportiva Ravenna 1970-1971", "text": "Questa pagina raccoglie le informazioni riguardanti l'Unione Sportiva Ravenna nelle competizioni ufficiali della stagione 1970-1971.\nStagione.\nNella stagione 1970-1971 il Ravenna disputa il girone B del campionato di Serie C, con 22 punti in classifica si piazza all'ultimo posto e retrocede in Serie D con la Torres di Sassari che ha raccolto 27 punti e l'Aquila Montevarchi con 32 punti. Sale In Serie B il Genoa che vince il torneo con 56 punti, seconda la Spal con 54 punti, terza la Sambenedettese con 47 punti.\nQuando sembrava che le basi della rinascita fossero gettate in maniera solida, in questa stagione \u00e8 avvenuto un inaspettato disastro calcistico, ed il Ravenna deve mestamente dire addio alla Serie C. Con l'ultimo posto in classifica e lontano 11 punti dal mantenere la categoria. Sulla panchina giallorossa si sono avvicendati ben quattro allenatori, alla ricerca di una impossibile salvezza: Giuseppe Matassoni, Omero Tognon, Luciano Redegalli e Giorgio Bartolini. Uniche modeste soddisfazioni aver fermato sullo (0-0) la corazzata Genoa di Arturo Silvestri, solo per questa stagione relegata in Serie C e vincitrice del torneo, ed il pareggio (1-1) di Ferrara contro i cugini spallini seconda forza del campionato. Questa stagione era iniziata con un doveroso gesto di riconoscenza, con l'intestazione dello Stadio Comunale all'ex sindaco Bruno Benelli, primo cittadino ravennate dal 1963 al 1967, che aveva creato le premesse necessarie per realizzarlo, morto prematuramente nell'estate del 1968 a soli 46 anni. Migliori realizzatori di questa amara stagione giallorossa Domenico Ciani con 9 reti e Wladimiro Alberti che ne mette a segno 6.\nRosa.\n "}
{"id": "5260544", "revid": "767487", "url": "https://it.wikipedia.org/wiki?curid=5260544", "title": "Jon Errasti", "text": "Carriera.\nDopo gli esordi nelle giovani della Real Sociedad, nell'estate 2012, si \u00e8 unito alla rosa dell'Eibar con cui, nella stagione 2014-2015 ha debuttato nella Liga.\nIl 31 agosto 2015 il sito ufficiale dello Spezia comunica di aver acquistato le prestazioni del giocatore.\nStatistiche.\nPresenze e reti nei club.\n\"Statistiche aggiornate al 4 aprile 2017.\""}
{"id": "5260546", "revid": "729019", "url": "https://it.wikipedia.org/wiki?curid=5260546", "title": "20 \u00d7 125 mm Type 97", "text": "La 20 \u00d7 125 mm Type 97 \u00e8 stata una cartuccia per fucile anticarro disegnata e prodotta dall'Impero giapponese a partire dal 1937 appositamente per il Type 97.\nIl bossolo in ottone a collo di bottiglia, senza collarino, con una caratteristica fascia in rame subito sopra il fondello, era lungo 125\u00a0mm; il diametro del collo o colletto misurava 19,6\u00a0mm, il collarino e il fondello misuravano entrambi 30\u00a0mm circa. Sul fondello era presente l'innesco a percussione centrale \"Berdan\". Il bossolo era di solito dotato di un proiettile perforante-tracciante con corpo in acciaio e peso di 159,3 grammi, che una volta sparato generava un'energia di 6.075\u00a0kg\u00b7m e raggiungeva una velocit\u00e0 iniziale di 865\u00a0m/s.\nFurono distribuiti altri tipi di proiettili oltre a quello perforante-tracciante:\nLa 20 \u00d7 125\u00a0mm Type 97 fu utilizzata esclusivamente dal fucile anticarro Type 97, poich\u00e9 alcune armi da esso sviluppate ebbero bossoli di diversa lunghezza."}
{"id": "5260547", "revid": "533647", "url": "https://it.wikipedia.org/wiki?curid=5260547", "title": "Fryderyk Jagiello\u0144czyk", "text": "Biografia.\nNacque a Cracovia il 27 aprile 1468, sesto dei nove figli di Casimiro IV di Polonia e di Elisabetta d'Asburgo.\nNel 1488 fu nominato vescovo di Cracovia, carica che tenne fino alla morte.\nPapa Alessandro VI lo elev\u00f2 al rango di cardinale nel concistoro del 20 settembre 1493, con il titolo di cardinale diacono di Santa Lucia in Septisolio. Dal 1493 ebbe anche la titolarit\u00e0 dell'arcidiocesi di Gniezno.\nMor\u00ec il 14 marzo 1503, all'et\u00e0 di 34 anni.\nSuccessione apostolica.\nLa successione apostolica \u00e8:"}
{"id": "5260554", "revid": "358232", "url": "https://it.wikipedia.org/wiki?curid=5260554", "title": "Ponte sul Tevere", "text": "Il Ponte sul Tevere di Umbertide \u00e8 una delle pi\u00f9 antiche opere della cittadina umbra. La costruzione di questo ponte risale al XII secolo (1189), anno di istituzione del comune. Inizialmente sopra l'ultima arcata del ponte si trovava un'alta torre di difesa munita di ponte levatoio, per difendere il castello di Fratta (attuale centro storico di Umbertide). Il ponte levatoio venne sostituito nel 1602, mentre la torre di guardia venne demolita nel 1823.\nNel 1570 venne costruita, sopra il primo pilone del ponte, un piccolo tempio dedicato alla Vergine del Carmelo, nel quale si celebrava la festa il 15 Agosto di ogni anno.\nIl 20 ottobre 1620?, una piena del Tevere distrusse la seconda e la terza arcata del ponte, croll\u00f2 anche una delle torri d'angolo; le spese per la ricostruzione, stimate in settemila scudi, vennero concesse da papa Paolo V ,per intercessione di Gio Battista Spoletini, ripartita tra Perugia, Citt\u00e0 di Castello , Fratta (Umbertide) e Montone. I lavori di ricostruzione iniziarono il 16 luglio 1614, ma il 30 agosto successivo, una piena distrusse i lavori compiuti. L'opera riprese nel 1617 e termin\u00f2 nel settembre 1619.\nIl ponte sub\u00ec le piene del Tevere del 7 ottobre 1835, 5 febbraio 1843, 3 novembre 1854 e 14 febbraio 1855. Per evitare danni durante questi fenomeni, si decise di costruire un quarto arco, i lavori terminarono nel 1866.\nTra fine '800 ed inizio '900 l'opera venne affiancata da un altro ponte destinato alla ferrovia, costituito da due piloni di mattoni ed una struttura interamente in acciaio.\nIl ponte fu colpito durante il Bombardamento di Umbertide del 25 Aprile 1944, ad essere centrato fu l'ultimo arco, costruito nel 1866, l'arco venne ricostruito nel 1947-1948."}
{"id": "5260557", "revid": "767487", "url": "https://it.wikipedia.org/wiki?curid=5260557", "title": "Augusto Matine", "text": "Carriera.\nNazionale.\nCollezion\u00f2 9 presenze con la propria nazionale."}
{"id": "5260558", "revid": "69883076", "url": "https://it.wikipedia.org/wiki?curid=5260558", "title": "Comando delle Forze di Proiezione", "text": ""}
{"id": "5260575", "revid": "436907", "url": "https://it.wikipedia.org/wiki?curid=5260575", "title": "The Dogs of War", "text": ""}
{"id": "5260578", "revid": "2056219", "url": "https://it.wikipedia.org/wiki?curid=5260578", "title": "Marchesato del Monte Santa Maria", "text": "Il marchesato del Monte Santa Maria, feudo imperiale (1355-1815), era situato nella parte meridionale della conca fluviale dell'Alta Valle del Tevere, propriamente a sud di Citt\u00e0 di Castello, in un territorio collinare attraversato dal torrente Aggia e caratterizzato da boschi di querce, castagni, faggi e lecci. La sua indipendenza, dovuta anche alla posizione strategica di Stato cuscinetto tra i possedimenti pontifici e il granducato di Toscana, antagonisti e virtualmente avversi, fu singolarmente lunga. Era governato da un marchese reggente della prolifica dinastia toscana Bourbon del Monte, di presunta origine (non documentata) longobarda o franca. Il rango di marchese veniva conferito all'esponente pi\u00f9 anziano, a prescindere dal ramo di appartenenza.\nLo Staterello era scarsamente abitato e, oltre al capoluogo (688 metri s.l.m.), comprendeva le localit\u00e0 di Lippiano (sede del ramo cadetto di Ancona), Dogana, Torre d'Elci, Prato, Marzano (residenza estiva della famiglia marchesale), Tarvine, Gioiello e Paterna. Un unico sconnesso percorso univa Monte Santa Maria con Lippiano, gli altri erano solo sentieri o mulattiere.\nStoria.\nNel 1250, Monte Santa Maria, dopo che Guido (discendente da Atalberto, vissuto nell'800) aveva sottratto le terre ai Lambardi di Arezzo, assunse le peculiarit\u00e0 di un feudo e i suoi reggitori si attribuirono la dignit\u00e0 di marchesi del Monte. Dovettero scontrarsi spesso con Citt\u00e0 di Castello e i Tarlati di Pietramala.\nIl papa Innocenzo IV, in seguito, cerc\u00f2 di ripristinare con massicce fortificazioni la sua autorit\u00e0 in certe parti dello Stato Pontificio: assegn\u00f2 l'incombenza all'efficiente cardinale spagnolo Egidio Albornoz (1310-1367). Il marchese Ugolino concep\u00ec, allora, il disegno di ottenere un autorevole avallo al fine di salvaguardare l'indipendenza dello Staterello: l'imperatore Carlo IV proprio in quel periodo soggiornava a Pisa e l'intraprendente Bourbon gli chiese udienza e si assicur\u00f2, il 16 maggio 1355, un diploma di investitura di \"feudo imperiale maggiore\".\nIn virt\u00f9 del decreto il marchesato fu elevato al rango di feudo imperiale che mantenne fino all'epoca napoleonica, con i seguenti benefici: la possibilit\u00e0 di emanare un proprio \"statuto\", accreditare diplomatici di altri Stati, stringere alleanze ed esprimere un'eventuale dichiarazione di guerra, aprire un'autonoma zecca; applicare, altres\u00ec, il mero et mixto imperio (ovvero l'amministrazione della giustizia civile e penale nei confronti dei sudditi, fino alla pena di morte), imporre tributi.Il feudatario poteva concedere asilo politico, senza timore di estradizione, nel territorio che era \"campo franco\" (con altre due localit\u00e0 europee vi si potevano predisporre duelli senza incorrere nella disapprovazine papale). Il campo per i combattimenti era ubicato presso la chiesa di Sant'Agostino, le rare monete coniate furono chiamate \"montesche\", di uguale valore del fiorino aureo di Firenze.\nIl marchesato, per vivere in sicurezza ed essere tutelato in caso di assedio, si mise sotto il protettorato fiorentino e poi del Granducato di Toscana stipulando alcuni atti di \"accomandigia\" negli anni 1425, 1495, 1574, 1589, 1606, 1731: i marchesi, in occasione della ricorrenza annuale di san Giovanni Battista del 24 giugno, dovevano partecipare, con un rigoroso ordine di precedenze, a Firenze, alla processione dei vassalli per omaggiare con un dono simbolico il granduca mediceo o lorenese.\nLa situazione politica del Monte Santa Maria, similmente a quella di altre minuscole entit\u00e0 territoriali autonome, risultava favorevole se supportata da capaci governanti: il territorio era posto a disposizione per il transito o la sosta delle truppe toscane o pontificie, i militi locali si mettevano al servizio di Stati pi\u00f9 prestigiosi onde percepire sostanziose ricompense. In questo modo, il marchese (accadeva anche nelle signorie dei rami di Sorbello e di Petrella assicurava ai tributari indipendenza e agiatezza.\nNei decenni successivi non successe nulla di memorabile nel piccolo marchesato, a parte le interminabili dispute araldiche con le altre linee della dinastia o il fatto che il Granducato di Toscana non gradisse pi\u00f9 la sua autonomia. I marchesi disponevano nel capoluogo di quattro palazzi: nel principale risiedeva la famiglia del reggente in carica, negli altri alloggiavano i membri cadetti. La residenza estiva era a Marzano, il castello di Lippiano apparteneva ai Bourbon di Ancona. Altre dimore erano ubicate a Citt\u00e0 di Castello e a Firenze. Il luogo principale di sepoltura della famiglia marchesale si trovava nella cappella gentilizia della pieve di Santa Maria, protetta da un cancello di ferro battuto con stemma.\nNel 1797 l'esercito francese occup\u00f2 il feudo che, con lo scioglimento del Sacro Romano Impero nel 1806, perse le sue prerogative. L'ultimo marchese sovrano Pietro II (del ramo di Citt\u00e0 di Castello) dovette andar via per ritornare brevemente nel 1814, L'anno dopo il Congresso di Vienna incorpor\u00f2 l'antico Stato nel Granducato di Toscana, guidato da Ferdinando III d'Asburgo-Lorena.\nL'arme dei Bourbon del Monte Santa Maria era cos\u00ec illustrata:"}
{"id": "5260584", "revid": "767487", "url": "https://it.wikipedia.org/wiki?curid=5260584", "title": "Rimini Calcio 1970-1971", "text": "Questa voce raccoglie le informazioni riguardanti il Rimini Calcio nelle competizioni ufficiali della stagione 1970-1971."}
{"id": "5260585", "revid": "287204", "url": "https://it.wikipedia.org/wiki?curid=5260585", "title": "Calcetto Poggibonsese", "text": "LAssociazione Sportiva Dilettantistica Calcetto Poggibonsese \u00e8 una squadra italiana di calcio a 5 con sede a Poggibonsi.\nStoria.\nLe origini.\nLa societ\u00e0 nasce dal nucleo di atleti che all'inizio degli anni '80 partecipava ai tornei organizzati dallUnione Sportiva Poggibonsese nel nuovo palasport comunale al Bernino. L'esordio in ambito regionale avviene nella stagione 1986-87, ottenendo immediatamente il titolo toscano. Due anni pi\u00f9 tardi la squadra vince la Coppa Toscana che comporta il debutto nella fase nazionale di Coppa Italia. Nel 1990 la societ\u00e0, guidata da Giampiero Cenni, assume la denominazione Calcetto Poggibonsese e si iscrive al primo campionato regionale di Serie C1 organizzato dalla FIGC.\nNella stagione 1992-93 la squadra conclude il campionato al primo posto in coabitazione con la New Company di Sesto Fiorentino, che fa propria la promozione in Serie B vincendo lo spareggio giocato a Scarperia. Parallelamente ha inizio l'attivit\u00e0 della squadra femminile guidata dal tecnico Paolo Pasquini, che nella stagione 1994-95 vincer\u00e0 il primo campionato regionale.\nNella stagione 1993-94 giunge la seconda affermazione in Coppa Toscana; nella fase nazionale la squadra raggiunge la finale di Verr\u00e8s dove \u00e8 tuttavia sconfitta dai pugliesi della Libertas Castellana. Nel 1995-96 la Poggibonsese vince il campionato, venendo promossa in Serie B. Il debutto nei campionati nazionali \u00e8 traumatico e la squadra chiude la stagione regolare all'ultimo posto, retrocedendo.\nNuovo corso.\nLa retrocessione innesca una serie di iniziative volte alla promozione e radicamento della disciplina nel territorio: viene istituita una seconda squadra maschile (attiva nelle stagioni 1997-98 e 1998-99) ma soprattutto si inaugura il torneo di calcio a 5 \"Citt\u00e0 di Poggibonsi\" a cui prenderanno parte anche societ\u00e0 provenienti dalla Spagna, dal Belgio, dall'Ungheria e dalla Repubblica Ceca. Eccetto la stagione 1998-99, nella quale la squadra ottenne la salvezza solamente ai play-out, in quelle successive la societ\u00e0 festeggia diversi titoli regionali: campionato femminile (2001-02), due Coppe Italia femminili (2001-02 e 2002-03), altrettante maschili (2001-02 e 2003-04) ma soprattutto giunge finalmente la vittoria della Serie C1 maschile, che riporta i \"giallorossi\" in Serie B a sette anni di distanza dal debutto. Nella medesima stagione viene creata la formazione Under-21 maschile che \u00e8 affidata a Mirco Buraschi. Dalla stagione 2004-05 la Poggibonsese milita ininterrottamente in Serie B, occupando stabilmente le zone alte della classifica; il miglior risultato in campionato \u00e8 stato raggiunto nel 2013-14 quando la squadra di Cristian Busato, conclusa la stagione regolare al secondo posto alle spalle della Libertas Astense, raggiunse la finale play-off persa tuttavia contro l'esperto Arzignano. Anche nella Coppa Italia di categoria la squadra ha raggiunto la finale, persa solamente ai supplementari contro i padroni di casa della Cogianco Genzano nell'edizione 2009-10."}
{"id": "5260588", "revid": "297059", "url": "https://it.wikipedia.org/wiki?curid=5260588", "title": "Ecografia endoscopica", "text": ""}
{"id": "5260589", "revid": "106456", "url": "https://it.wikipedia.org/wiki?curid=5260589", "title": "Concistori di papa Innocenzo VIII", "text": "Questa voce raccoglie l'elenco completo dei Concistori ordinari pubblici per la creazione di nuovi cardinali presieduti da papa Innocenzo VIII, con l'indicazione di tutti i cardinali creati.\nIn un concistoro, Innocenzo VIII ha creato 13 cardinali, provenienti da quattro nazioni: 10 italiani, 2 francesi e 1 polacco.\n9 marzo 1489.\nIl 9 marzo 1489, nel suo primo ed unico concistoro, papa Innocenzo VIII cre\u00f2 5 nuovi cardinali pi\u00f9 9 \"in pectore\" di cui 6 non vennero mai pubblicati dal pontefice. I cinque nuovi porporati furono:\nOltre ai cinque cardinali sopra citati, ne cre\u00f2 altri 9 \"in pectore\", di cui i primi 2 entrarono a far parte del Collegio cardinalizio per decisione unanime il 3 agosto 1492, dopo la morte di papa Innocenzo VIII, e a cui vennero assegnati nella stessa occasione i titoli e il terzo pochi giorni prima, il 26 luglio precedente. Gli altri cardinali non furono pubblicati, ma gli ultimi 2 vennero creati da papa Alessandro VI. I nuovi porporati furono:\nInoltre, in questo concistoro, papa Innocenzo VIII offr\u00ec l'elevazione al cardinalato anche a Niccol\u00f2 Fieschi, vescovo di Fr\u00e9jus, ma non si conosce il motivo per cui la promozione non ebbe luogo. Quest'ultimo verr\u00e0 creato per\u00f2 successivamente \"in pectore\", con la diaconia di Santa Lucia in Septisolio, da papa Alessandro VI nel concistoro del 31 maggio 1503 e pubblicato in quello del successivo 2 giugno."}
{"id": "5260590", "revid": "1124164", "url": "https://it.wikipedia.org/wiki?curid=5260590", "title": "Museo delle armi bianche e delle pergamene", "text": "Il Museo delle armi bianche e delle pergamene (acronimo MAP) inaugurato nel 2010, si trova nella parte del loggiato al secondo piano del palazzo Milesi a Gromo, in provincia di Bergamo. Mediante affreschi e pergamene documenta come si forgiavano e commerciavano le armi bianche nel XV secolo e XVI secolo, prodotte nelle fucine presenti sul borgo, un tempo chiamato \"la piccola Toledo\".\nIl museo \u00e8 aperto nei pomeriggi di ogni fine settimana, e nel periodo estivo, tutti i giorni con ingresso gratuito.\nSede.\nIl museo si trova al secondo piano del palazzo Milesi, edificato nel XV secolo dalla famiglia Buccelleni e diventando nel XX secolo di propriet\u00e0 e sede dell'amministrazione comunale, riallestito e inaugurato nell'aprile 2014.\nBucelleni o Buccelleni\nStoria.\nDurante la ristrutturazione di palazzo Milesi negli anni novanta, al secondo piano, ripresero luce gli affreschi seicenteschi sulle pareti di due sale, affreschi coperti nei primi anni del XX secolo dall'allora proprietario del palazzo, Valerio Milesi, perch\u00e9 scoloriti e deteriorati dal tempo. \n&lt;br&gt;Prima di coprire questi affreschi li fece per\u00f2 ricopiare su fogli in lucido da Augusto De Marchi, allora studente dell'Accademia Brera di Milano. Lucidi che rimasero esposti anni nella sala consiliare e successivamente nella sala Filisetti. Il restauro degli affreschi e il ricco archivio di pergamene del fondo \"Donazione Valerio Milesi\" hanno permesso l'allestimento del museo.\nLa collezione.\nIl museo \u00e8 composto da due sale. \n&lt;br&gt;In entrambe sono esposti nelle teche pergamene e registri datati tra il 1323 e il 1800, di cui molti provenienti dalla \"Donazione Valerio Milesi\" che il proprietario del palazzo aveva ceduto all'amministrazione comunale, di cui molti rogati da notai della famiglia \"Zucchinalis\". I documenti non furono da subito tradotti dagli amministratori, anzi per molti anni giacquero abbandonati in un locale del palazzo. Furono poi offerti il 27 aprile 1932 dall'allora podest\u00e0 a Margherita De Licinis, erede del Castello Ginami sperando in una ricompensa che risult\u00f2 pervenire il 16 agosto del medesimo anno nella cifra di 1 000 lire, non ritenute sufficienti dall'amministrazione comunale, che richiese un ulteriore compenso, in quanto il prezzo d'ogni pezzo doveva essere sulle 10 lire. La signora De Licinis si ritenne offesa e il 19 agosto 1932 rimand\u00f2 le pergamene all'offerente. Queste furono poi consegnate alla Prefettura e il 9 agosto 1945 l'allora sindaco Guido Santus si present\u00f2 in Prefettura riportando cos\u00ec i documenti a Gromo.\nCos\u00ec chiamata perch\u00e9 i suoi affreschi raccontano qual era la qualit\u00e0, la forma e le varie caratteristiche delle armi bianche che venivano prodotte a Gromo e a quali mercati erano dirette. Si alternano varie immagini, il venditore e il compratore, l'immagine del \"moro\" \u00e8 sicuramente la pi\u00f9 sorprendente, testimonianza vera che il mercato del XV secolo aveva grandi orizzonti.\nGli affreschi son paragonabili a un odierno catalogo e servivano agli acquirenti che sostavano in queste sale nell'attesa di venditori e notai, di scegliere quali sarebbero state le armi da acquistare. Questo rende sicuramente particolare e unica questa sala, una sorta di catalogo a muro medioevale, dove le spade e le alabarde sono raffigurate sia nella loro forma sia nelle esatte dimensioni. \nLe due spade appese sulla parete a nord, sono di collezione privata, e gentilmente date in visione al museo. Si tratta di spade a tazza forgiate dalle famiglie Scacchi e Zucchini, tra le maggiormente produttive nel periodo.\nLe bacheche poste nella sala contengono le pergamene: la prima \u00e8 la pi\u00f9 importante, trattandosi dell\"'Instrumento del Privilegio\", del 12 febbraio 1267, documento che d\u00e0 autonomia ai comuni di Gromo, Valgoglio e Oltreildragone. \nSi succedono altri atti, tutti facenti parte della Fondazione Valerio Milesi, che raccoglie tutti gli atti della Famiglia Zucchinali dal 1246 al 1797. \nUn'allegoria di folletti intenti alla lavorazione e alla forgiatura di spade fa da fregio ornamentale alla sala. Visibile \u00e8 lo stemma della famiglia Ginami, il cui nome ricorre ancor oggi nella dicitura del vicino castello, ramo staccatosi, nella met\u00e0 del XV secolo, dalla famiglia Zucchinali.\nNella sala a sinistra si trovano armi inastate, realizzate nelle fucine locali nel XV e XVI, di varie forme e dimensioni tra cui alabarde, ronconi e picche. \nSulla parete a destra \u00e8 appesa una cartina che riproduce il paese in data precedente al 1666, anno in cui il paese subir\u00e0 una disastrosa alluvione che distrugger\u00e0 ogni attivit\u00e0 lavorativa relativa alla fabbricazione delle armi. \nNelle bacheche si trovano esposte diverse pergamene riportanti atti di vendita e affitto, e in ultimo un documento della Repubblica di Venezia datato 5 maggio 1677, undici anni dopo la disgrazia, che concede l'esenzione di altri cinque anni a qualsiasi dazio o balzello nei confronti del paese.\nSeguendo il percorso delle pergamene, dalla prima del 1267, all'ultima 5 maggio 1677, degli affreschi e delle spade e punzoni, si pu\u00f2 costruire la storia dei quattro secoli di un paese e della sua valle. S'incontrano le famiglie \"Buccelleni\", \"Ginami\", \"Scacchi\" e \"Zucchinali\" che con lavoro, fatica hanno, con l'arte della spaderia, forgiato spade, mille al giorno, per tutto il mercato del nord Italia e del resto d'Europa, fino al drammatico evento del primo novembre 1666 che definir\u00e0 la fine di un'epoca doro lasciando cristallizzato nel tempo quanto era stato costruito.\nIn occasione del cinquantesimo anniversario dell'alluvione di Firenze del 4 novembre 1966, e del trecentocinquantesimo dell'alluvione del 1\u00ba novembre 1666 di Gromo, le sale hanno ospitato testimonianze e documenti concessi da privati e dall'Archvio di stato di Bergamo che rappresentassero e raccontassero i fatti accaduti e le conseguenze disastrose dell'evento alluvionale\nIl 15 aprile 2017 \u00e8 stato inaugurato un nuovo spazio espositivo dedicato alla mineralogia e ai minerali presenti sul territorio necessari alla lavorazioni delle armi bianche, uno spazio che collega la storia dalle miniere, alla forgiatura delle armi, fino ai contratti di vendita esposti nelle diverse teche. La teca conserva anche un elemento di galena argentifera a testimonianza delle miniere di argento.\nInstrumento del Privilegio.\nL\"'Instrumento del Privilegio\" - il documento pi\u00f9 importante e pi\u00f9 antico del museo - \u00e8 la convenzione tra le autorit\u00e0 cittadine, rappresentate dal podest\u00e0 Napo Torriano e il \"comune Grumelli de Gromo\" che trasforma quella che era una vicinia rurale in \"burgus\", esentando i suoi abitanti dal pagamento delle tasse e dei tributi alla citt\u00e0 di Bergamo. Questa non era la tradizionale procedura di trasformazione ma per Gromo avvenne grazie ad alcuni eventi concomitanti e forse unici.\nLa storia.\nNel 774 Carlo Magno, dopo aver conquistato i territori longobardi sconfiggendo l'imperatore Desiderio, cedette l'alta val Seriana la val Camonica e la valle di Scalve, territori allora della chiesa di Bergamo grazie al lascito testamentario di Taidone, al monastero di San Martino di Tours. Sar\u00e0 solo nel 1026 che il vescovo Ambrogio II, scambi\u00f2 alcune zone del milanese e pavese con i territori dell'alta bergamasca, cos\u00ec da poter godere degli utili derivanti dall'estrazione mineraria. Ebbe cos\u00ec inizio un periodo di grande divisione tra i podest\u00e0 - con le famiglie proprietarie dei fondi locali - e il vescovado.\nIl paese di Gromo, privo di autonomia pur avendo miniere sul territorio - in particolare una d'argento - non viene citato fino al 1198 quando un atto notarile ne fa menzione, con il vicino paese di Valgoglio, ma facente per\u00f2 parte dell'amministrazione di Ardesio, nominandolo come \"Ardesio e la sua valle\".\nSar\u00e0 il notaio \" Borandus Oteboni Rizi Gazonum de Gromo\" il 30 marzo 1238, a redigere il primo statuto di quella che era una \"comunia vicinorum e universitates vicinorum\", nel giardino della chiesa di San Giacomo e San Vincenzo \"de Butuno\" vicinancie Gromi; l'assemblea presente all'atto era composta di quattro notai, (Bonaventura di Zambono Ranchasche, Stefano Oberti, Albertino di\nAnderbono Ulamasi, Favallo di Zambono Peterzolli), e dodici contabili. Il documento venne consegnato ai quattro consoli in carica e al podest\u00e0 \"dominus Nantelmo de Crema\" della valle, ed era composto da pi\u00f9 fascicoli, alcuni relativi alle finanze \"quaterni rationis debiti et capitalis comuni\", altri relativi alla regolamentazione della giustizia locale \"pronontiationes et condempnationes et fraude\". \nLe vicinie rurali avevano gravi obblighi fiscali che non permettevano lo sviluppo del territorio; oltre agli statuti minerari, imposti dal vescovo Tornielli nel 1219, che invalidarono le disposizioni del 1179 del vescovo Guala privandole di ogni guadagno proveniente dall'estrazione mineraria; \u00e8 infatti del 1214 l'atto di vendita al vescovo Giovanni Tornielli, da parte di Mazzocco di Rivola e Oldicino suo figlio, di tutti i diritti sulle miniere d'argento di Gromosicch\u00e9, quando nel 1266 il podest\u00e0 di Bergamo Napoleone della Torre invit\u00f2 le comunit\u00e0 rurali a partecipare agli eventi militari, che dovevano liberare il castello di Covo che era posto sotto assedio dal 4 giugno 1266, dall'occupazione di Buoso da Duera e di Oberto II Pallavicino, ai paesi dell'alta valle si present\u00f2 l'opportunita'\ndi riscattare la loro autonomia economica.\nA quel tempo si documentano duecento guastatori provenienti dall'alta valle, che fecero lavoro di demolizione del castello scavando fossati e avvallamenti facendo cedere una delle torri e un'ala del castello, cos\u00ec che si apr\u00ec un varco per la milizia torriana. Il 4 giugno 1266 il castello era espugnato. \n&lt;br&gt;Come era consuetudine tale lavoro comportava una ricompensa. Ma, essendo l'economia della citt\u00e0 di Bergamo senza denaro causa le troppe guerre e conflitti, e quindi impossibilitata a saldare il debito ma con la necessit\u00e0 di rimpinguare le proprie casse, non trov\u00f2 altra soluzione che concedere il diritto di \"burgus\", che risolveva il debito e avrebbe concesso denaro come pagamento del riscatto. \nIl 12 febbraio del 1267, a Covo, venne redatto il documento \"Instrumento del Privilegio\" che concedeva alle comunit\u00e0 di Gromo, Valgoglio e Oltreildragone il diritto di \"borgo\", con inclusi tutti i diritti dei borghigiani. Venne definita la cifra del riscatto scontata da quanto era il debito della citt\u00e0, convenendone il pagamento in due quote.\nIl contenuto.\nIl documento si divide in dieci parti distintamente numerate. \n- Le prime cinque elencano i fatti che portano alla compilazione dell'atto, quindi la gratitudine e il dovere di ricompensa che la citt\u00e0 aveva verso i tre comuni di Gromo, Gandellino e Valgoglio, ricompensa che veniva trasformata nell'offerta della concessione della condizione di borgo, considerata prestigiosa.\n- Nelle parti sei e sette gli abitanti del paese di Gromo, nelle vesti del rappresentante \"Martino Rizzonum\" e i loro fideiussori, accettano l'impegno pecuniario gravante sulla concessione.\n- Nella nona parte il comune di Bergamo, tramite il vicario Corrado da Concarezzo, concede lo \"status di borgo\".\n- L'ultima indica le date e le sottoscrizioni in cui il documento verr\u00e0 rogato.\nLe conseguenze.\nL'istrumento del privilegio venne redatto sabato 12 febbraio 1267 a Bergamo nel palazzo del comune, tra il rappresentante del podest\u00e0 Corrado da Concorezzo, il rappresentante del nuovo borgo, Martino Rizzonum e dal notaio Saianisio de Acerbis, anche se venne poi riscritto su pergamena solo il primo luglio 1292 dal notaio Viviano di Alberto Gatti, per poter dare documentazione della propria autonomia in un periodo politicamente molto complesso della citt\u00e0 di Bergamo.\nIl debito che il comune di Bergamo aveva per l'intervento militare dei paesi dell'alta valle era di 800 lire, mentre il costo del privilegio era di 2 100 lire, in aggiunta a tasse o debiti precedenti mai saldati. La comunit\u00e0 di Gromo, nominata in toto, si trov\u00f2 ad avere un debito di 433 lire da pagare in tre rate ravvicinate. Non \u00e8 dato conoscere come i \"borghigiani\" abbiano provveduto a saldare il debito, sicuramente ogni paesano se lo accoll\u00f2 in base ai propri estimi, inoltre vendendo propriet\u00e0 come pascoli e boschi e ricorrendo al prestito urbano, erano presenti sul territorio cittadino molti finanziatori, risulta un Bartolomeo de Zoppo finanziatore, con incarico al notaio Martino de Bariano per riscuotere il debito dai comuni di Gromo e di Valgoglio.\nCiononostante, l'autonomia raggiunta con questo documento, permise al paese lo sviluppo socio-economico che lo porter\u00e0 a divenire uno dei pi\u00f9 importanti centri di produzione d'armi bianche e di altri lavori in ferro, nella zona bergamasca.\nIl documento \u00e8 conservato oggi in una teca, nella Sala delle Armi del Museo; ma non \u00e8 sempre stato di propriet\u00e0 del comune: risulta infatti che venne acquistato da Giovanni Pedrocchi, al costo di 100 lire il 12 marzo 1875, faceva parte dell'eredit\u00e0 di suo cognato Luigi Fantoni di Rovetta. Il documento d'acquisto \u00e8 ora conservato nell'archivio del comune.\nAnche le pergamene ebbero una storia travagliata: nel 1932 l'amministrazione, trovandosi in difficolt\u00e0 economiche (ancora un'altra volta!) decise di vendere le pergamene a una erede dei De Licini del Castello Ginami. La signora Margherita ringrazi\u00f2 per l'offerta pagando 1 000 lire, corrispondente al valore che riteneva fosse delle pergamene stesse; l'amministrazione non fu per\u00f2 soddisfatta dello scambio, ritenendo che questo fosse di almeno di 10 centesimi ogni documento, richiese quindi di riavere tutte le pergamene, restituendo la somma ricevuta e adottando come ragione, che l'archivio di stato di Bergamo non ne aveva autorizzata la vendita, decisione non gradita dalla signora De Licini che rese per\u00f2 i documenti. Dal 2001, le pergamene sono state catalogate e conservate nell'archivio del comune."}
{"id": "5260592", "revid": "686936", "url": "https://it.wikipedia.org/wiki?curid=5260592", "title": "Charles Leno", "text": "Carriera.\nChicago Bears.\nLeno fu scelto nel corso del settimo giro del Draft 2014 dai Chicago Bears. Debutt\u00f2 come professionista subentrando nella settimana 10 contro i Packers e sette giorni dopo disput\u00f2 la prima gara come titolare contro i Vikings. La sua prima stagione si chiuse con sei presenze. Nel 2018 fu convocato per il suo primo Pro Bowl al posto dell'infortunato Terron Armstead.\nWashington Football Team.\nIl 15 maggio 2021 Leno firm\u00f2 con il Washington Football Team."}
{"id": "5260593", "revid": "1573940", "url": "https://it.wikipedia.org/wiki?curid=5260593", "title": "Erigone remota", "text": "Erigone remota \u00e8 un ragno appartenente alla famiglia Linyphiidae, diffuso nella regione paleartica.\nDistribuzione.\nLa specie \u00e8 stata rinvenuta in diverse localit\u00e0 della regione paleartica, inclusa l'Italia.\nTassonomia.\n\u00c8 stato osservato l'ultima volta nel 2013 e attualmente \u00e8 nota una sottospecie:"}
{"id": "5260600", "revid": "1573940", "url": "https://it.wikipedia.org/wiki?curid=5260600", "title": "Erigone remota dentigera", "text": "Erigone remota dentigera \u00e8 un ragno, sottospecie dell\"'Erigone remota\", appartenente alla famiglia Linyphiidae.\nDistribuzione.\nLa sottospecie \u00e8 endemica della Svizzera.\nTassonomia.\n\u00c8 stato osservato solamente l'olotipo di questa sottospecie nel 1926."}
{"id": "5260601", "revid": "729019", "url": "https://it.wikipedia.org/wiki?curid=5260601", "title": "Iain Mackay-Dick", "text": "Carriera.\nEducato alla Sherborne School e il Royal Military Academy Sandhurst, Mackay-Dick entr\u00f2 nelle Scots Guards nel 1965 e serv\u00ec nell'Irlanda del Nord.\nHa preso parte alla guerra delle Falkland. Nel 1986 \u00e8 stato nominato comandante della Junior Division Staff College a Warminster e nel 1989 divenne comandante della 11\u00aa Brigata Corazzata.\n\u00c8 stato vice segretario militare presso il Ministero della difesa nel 1991 e Generale responsabile del comando 1\u00aa divisione corazzata nel 1992. Ha continuato a essere comandante delle forze britanniche nelle isole Falkland nel 1993 e Comandante Maggiore Generale della divisione Household e generale al comando London District nel 1994. \u00c8 andato in pensione nel 1997.\nMatrimonio.\nNel 1971 spos\u00f2 Carolynn Hilary Homes ed ebbero tre figlie."}
{"id": "5260614", "revid": "729019", "url": "https://it.wikipedia.org/wiki?curid=5260614", "title": "Risonanza magnetica colangiopancreatografica", "text": "La risonanza magnetica colangiopancreatografica (conosciuta anche come colangio risonanza magnetica, MRCP o colangio RMN) \u00e8 una tecnica di imaging medico che utilizza la risonanza magnetica per visualizzare i dotti biliari e il dotto pancreatico in modo non invasivo. Questa procedura pu\u00f2 essere utilizzata per determinare se vi sia la presenza di calcoli biliari in un qualsiasi condotto circostante la cistifellea. Tale tecnica \u00e8 stata introdotta nel 1991.\nTecnica.\nLa MRCP non necessita di utilizzo di mezzo di contrasto ma fa uso di sequenze di impulsi pesate in T2. Queste immagini mostrano un segnale ad alta intensit\u00e0 per i fluidi stazionari (questi fluidi appaiono iperintensi): pertanto i fluidi contenuti all'interno della cistifellea, dei dotti biliari e del dotto pancreatico, si caratterizzano per un segnale elevato. \nAl contrario i tessuti circostanti (ed in particolare il fegato), cos\u00ec come il sangue danno un segnale a bassa intensit\u00e0: l'accostamento di queste immagini comporta un contrasto ottimale.\nLa tecnica permette di effettuare la ricostruzione tridimensionale dell\u2019anatomia del tratto biliare, e ci\u00f2 favorisce una migliore risoluzione spaziale.\nProtocollo di acquisizione MRCP.\nIl paziente deve presentarsi all'esecuzione dell'esame a digiuno nelle 6 ore precedenti, cos\u00ec da ridurre le secrezioni di liquidi all'interno dello stomaco e del duodeno (favorendone lo svuotamento) e permettere il riempimento della cistifellea, riducendo la peristalsi intestinale.\nIn alcuni centri \u00e8 abituale l'utilizzo di un mezzo di contrasto orale negativo (in genere circa 100 cc di semplice succo di mirtillo oppure un liquido contenente ossido di ferro non assorbibile) al fine di migliorare il contrasto riducendo l'intensit\u00e0 del segnale dei fluidi contenuti nello stomaco e nel duodeno.\nCon i nuovi macchinari l\u2019acquisizione delle immagini richiede periodi variabili da 2 a 20 secondi. Le immagini sono acquisite in modo sequenziale al fine di rendere possibile l'evidenziazione della contrazione e del rilassamento del dotto comune e dello sfintere di Oddi.\nLa MRCP \u00e8 generalmente combinata con una risonanza magnetica addominale (MRI) convenzionale per permettere la valutazione del parenchima epatico e delle strutture extraduttali.\nConfronto con altre tecniche.\nA differenze della colangio-pancreatografia endoscopica retrograda la MRCP \u00e8 molto meno invasiva. Sebbene entrambe le tecniche possano rappresentare in dettaglio il sistema duttale, la MRCP consente anche di visualizzare il parenchima circostante. In uno studio del 2008, 269 pazienti sottoposti a ERCP e a MRCP hanno mostrato risultati comparabili tra le due tecniche."}
{"id": "5260616", "revid": "767487", "url": "https://it.wikipedia.org/wiki?curid=5260616", "title": "The Frame", "text": "The Frame \u00e8 un film del 2014 diretto da Jamin Winans.\nTrama.\nLe vite di due sconosciuti si scontrano in modo impossibile. Alex \u00e8 un metodico ladro di cargo che lavora per un cartello pericoloso. Sam \u00e8 un paramedico determinato a cercare di salvare il mondo mentre scappa dal suo passato."}
{"id": "5260618", "revid": "599013", "url": "https://it.wikipedia.org/wiki?curid=5260618", "title": "Jo\u00e3o Miguel Duarte Afonso", "text": "Caratteristiche tecniche.\nGiocatore dal fisico imponente e roccioso, ha giocato prevalentemente nel ruolo di difensore centrale.\nCarriera.\nClub.\nGli anni con i dilettanti.\nNato a Lisbona, a dodici anni viene tesserato allo Sporting, prima di passare nel 1996 all', con cui entra nel giro della prima squadra dal 2001. Dal 2003 al 2005 gioca per gli amatoriali dell' e per la , dopo di che si trasferisce alla dove rimane fino al 2009, collezionando cento presenze in campionato.\nDopo un breve prestito all' nel 2008, dal 2009 al 2012 Afonso milita nel , in terza serie portoghese.\nBelenenses.\nNel giugno 2012 Afonso entra finalmente, a 30 anni, nel mondo dei professionisti, firmando un contratto col , terza squadra di Lisbona, allora militante in Segunda Liga. Il 14 ottobre 2012 gioca la prima partita da professionista nel corso della sfida casalinga vinta 1-0 contro la . A fine aprile 2013 arriva la prima rete contro l'Atl\u00e9tico Lisbona, mentre la seconda marcatura la mette a segno a maggio contro l'. Al termine della stagione il Belenenses conquista la promozione in Primeira Liga dopo tre anni di assenza.\nIl 18 agosto 2013, a 31 anni e sei mesi, debutta nella massima divisione portoghese, giocando tutti i novanta minuti della partita persa in casa 0-3 contro il Rio Ave. L'anno dopo il Belenensens finisce sesto in campionato, garantendosi l'accesso all'Europa League 2015-2016. Afonso rimane a Bel\u00e9m fino al 2016, totalizzando 52 apparizioni e due reti nei campionati di seconda e prima divisione.\nRitorno al Mafra e ritiro.\nNel 2016 fa un breve ritorno al , compagine amatoriale dove aveva gi\u00e0 giocato dal 2009 al 2012, prima di passare alla , dove si ritira definitivamente dal calcio giocato nel 2017, a 35 anni."}
{"id": "5260619", "revid": "767487", "url": "https://it.wikipedia.org/wiki?curid=5260619", "title": "J\u00e1nos Aknai", "text": "Caratteristiche tecniche.\nOttimo sulle palle alte, risultava invece carente nelle uscite.\nCarriera.\nInizi\u00f2 la carriera nel Bastya di Seghedino, per poi aggregarsi al Ferencv\u00e1ros fra il maggio ed il giugno del 1928. In seguito pass\u00f2 all'\u00dajpest, dove in cinque stagioni vinse 3 campionati (1929-1930, 1930-1931, 1932-33), 1 Coppa dell'Europa Centrale (poi Coppa Mitropa) (1929) e Coupe des Nations 1930. Si trasfer\u00ec quindi in Francia, dove rimase per il resto della carriera (fatta eccezione per una breve parentesi in Spagna con la maglia del Valencia). Nel 1941, ormai a fine carriera, vinse con il Marsiglia il campionato francese della zona libera."}
{"id": "5260622", "revid": "83531", "url": "https://it.wikipedia.org/wiki?curid=5260622", "title": "Societ\u00e0 Sportiva Maceratese 1950-1951", "text": "Questa pagina raccoglie le informazioni riguardanti la Societ\u00e0 Sportiva Maceratese nelle competizioni ufficiali della stagione 1950-1951."}
{"id": "5260623", "revid": "132266", "url": "https://it.wikipedia.org/wiki?curid=5260623", "title": "Zacumia", "text": ""}
{"id": "5260624", "revid": "124946538", "url": "https://it.wikipedia.org/wiki?curid=5260624", "title": "Lettera di Tawagalawa", "text": "La cosiddetta lettera di Tawagalawa (o pi\u00f9 correttamente Lettera di Piyama-Radu) \u00e8 una lettera in lingua luvia/ittita inviata nella prima met\u00e0 del XIII secolo a.C. da un re ittita di incerta identificazione al sovrano dello Stato miceneo ricordato dagli archivi ittiti come Ahhiyawa. La lettera si componeva in origine di tre tavolette in argilla di cui ci \u00e8 giunta solo la terza.\nL'importanza del testo deriva dal fatto che esso offra numerose notizie sulla situazione politica dell'Anatolia del periodo e perch\u00e9 riferisce di una disputa, presumibilmente armata, tra Ittiti e Ahhiyawa per la citt\u00e0-stato di Wilusa, la Troia dei Greci, richiamando alla memoria cos\u00ec le vicende della guerra di Troia omerica.\nIl nome con cui \u00e8 conosciuto il testo si deve ad un iniziale errore di traduzione: Tawagalawa, figura che il mondo accademico ormai identifica come un Sovrano di Ahhiyawa: infatti \u00e8 il primo soggetto in esso nominato, e fu allora erroneamente ritenuto l'autore delle azioni in esso narrate; in realt\u00e0 il suo ruolo \u00e8 marginale, mentre il protagonista \u00e8 invece Piyama-Radu, un personaggio citato anche in altri testi ittiti.\nIdentificazione del mittente.\n\u00c8 uno degli enigmi pi\u00f9 affascinanti della \"ittotologia\": il re ittita che invi\u00f2 la lettera al sovrano di Ahhiyawa \u00e8 stato identificato alternativamente con Hattu\u0161ili III o Muwatalli II.\nInizialmente il testo fu attribuito a Muwatalli II, ma nel corso degli anni '90 prevalse l'idea di assegnarlo a suo fratello minore, con Hawkins, Starke, Bryce, Hoffner, Bilgin e Latacz sostenitori di questa teoria tra gli altri; nel decennio successivo, invece, Gurney rilanci\u00f2 l'idea originaria di Muwatalli, sostenuto anche da Freu, Unal, Smit ed oggi Woudhuizen, ma recisamente opposto, oltre che dagli storici succitati, da Miller e De Martino, convinti assertori dell'identit\u00e0 di Hattusili quale mittente.\nLa terza via, poco seguita negli anni, \u00e8 che l'autore possa essere invece Mur\u0161ili III, figlio di Muwatalli detronizzato da Hattusili, in carica dal 1272 al 1265, per il quale in realt\u00e0 molti elementi sarebbero calzanti.\nLa questione resta interessante ed apertissima.\nCi\u00f2 che generalmente viene accettato \u00e8 che la contesa su Wilusa possa essere la medesima narrata anche nella Lettera di Manhapa-Tarhunta, databile all'incirca al 1285 a.C.. Gli studiosi che ritengono Muwatalli il mittente, datano la lettera di Tawagalawa subito prima della battaglia di Qade\u0161 del 1274 a.C., ritenendo che Muwatalli volesse rendere stabile i confini occidentali del regno prima di affrontare il conflitto con l'Egitto ad Est. Coloro che sostengono che il re ittita fosse Hattusili, la collocano invece subito dopo il trattato di pace con gli Egizi, intorno al 1255 a.C.\nAlcune delle argomentazioni a favore dell'una o dell'altra ipotesi sono le seguenti:\nConsiderazioni ed implicazioni del testo.\nLa tavoletta \u00e8 l'unico testo a noi giunto che ci parli di uno scontro, presumibilmente armato, che abbia visto contrapposti i greci/Ahhiyawa a Wilusa/Troia, in tempi compatibili con la cronologia classica della guerra di Troia, ed \u00e8 l'episodio storico che potrebbe aver fatto da fondamento al mito.\nLa sua portata sarebbe stata assai inferiore a quella che fu cantata dagli aedi greci e da Omero in particolare, ma se il mittente fosse Hattu\u0161ili III il persistente ricordo, dopo un trentennio, di questo scontro indicherebbe che comunque non si sarebbe trattato di una semplice scaramuccia. L'episodio dovrebbe aver visto due distinte fasi belliche: la presa di Wilusa da parte degli Ahhiyawa, guidati da Piyama Radu, e la riconquista ittita della citt\u00e0 con la cacciata dei Greci, episodio ben narrato nella Lettera di Manhapa-Tarhunta.\nLa figura di Piyama-Radu \u00e8 uno degli enigmi maggiormente dibattuti della storia ittita: presente gi\u00e0 nella Lettera di Manhapa-Tarhunta del 1280 ca., compare in svariate orazioni agli dei da parte di re e regine ittite e, sia pure come un personaggio del passato, nella Lettera di Millawata, databile addirittura al 1220 a.C. In base a questi testi egli sarebbe rimasto almeno per un trentennio una vera spina nel fianco dell'organizzato apparato ittita, periodo lungo in generale per chiunque, ed in particolare per un semplice pirata o avventuriero.\nGli studiosi negli anni hanno ipotizzato che Piyama-Radu potrebbe essere stato in realt\u00e0 il principe ereditario del trono arzawa del defunto re Uhha-Ziti, sconfitto dal sovrano ittita Mur\u0161ili II nel 1319 a.C., che perse il regno e fugg\u00ec con i propri figli, riparando proprio nelle isole di Ahhiyawa. Dei figli, catturati o uccisi dagli Ittiti, conosciamo i nomi; Piyama-Radu potrebbe essere perci\u00f2 il nipote di Uhha-Ziti, nato o cresciuto proprio ad Ahhiyawa dopo la fuga dell'intero casato reale, circostanza che spiegherebbe ancor meglio il legame e le operazioni svolte in Anatolia con il supporto o per conto di questo stato.\nDiversamente, come ha convincentemente sottolineato Hawkins, Piyama-Radu non avrebbe avuto alcuna sensata ragione di reiterare la richiesta al sovrano ittita di essere posto su un trono come suo vassallo, trono peraltro, come ben si evince dal contesto dove egli oper\u00f2, che dovesse appartenere all'area Arzawa.\nLo status di \"Grande Re\" attribuito dal sovrano ittita a quello acheo e le elaborate formule con cui gli si rivolge sono sembrate eccessive ad alcuni storici, nei confronti del sovrano non di un grande regno ma di uno dei principati o citt\u00e0 stato degli Ahhiyawa. Altri invece hanno fatto notare come questi ultimi avessero assunto in Anatolia una sempre maggiore importanza e la citt\u00e0 di Millawata fosse stata da loro riconquistata per fungere da base operativa nell'area; pertanto un sovrano \"primo tra pari\" delle varie citt\u00e0-stato micenee (tipo l'Agamennone omerico) avrebbe potuto benissimo essere percepito dagli Ittiti come un \"Gran Re\". Probabilmente, al di l\u00e0 di queste considerazioni, l'intenzione del re ittita fu anche quella di blandire il destinatario della lettera, allo scopo di ottenere la sua collaborazione per fermare il pericolo rappresentato da Piyama-Radu, anche se la percezione che gli Ittiti ritenessero Ahhiyawa una importante entit\u00e0 politica e militare \u00e8 palese.\nLa figura di Tawagalawa, rimasta nell'ombra per anni, sembra oggi trovare ampio consenso nel mondo accademico che lo identifica non piu come \"fratello del Re di Ahhiyawa\" ma bens\u00ec come Grande Re di Ahhiyawa a tutti gli effetti. Posto che lo si identifichi come tale in un episodio del passato recente rispetto alla datazione della lettera, gli studiosi si dividono tra chi veda in lui il Gran Re di Ahhiyawa predecessore del fratello, attuale re e destinatario della lettera, e chi lo ritenga invece un personaggio contemporaneo al testo, sovrano a sua volta di una diversa citt\u00e0-stato micenea rispetto al destinatario.. La questione non \u00e8 banale poich\u00e9 in un caso (come sostengono Latacz e Kelder) Ahhiyawa potrebbe rivelarsi un'entit\u00e0 unica che racchiuderebbe in uno stato solo la gran parte o la totalit\u00e0 del mondo acheo, nell'altro (come ritengono Beckman e Taracha) si delineerebbe invece come una serie di piccole entit\u00e0 politiche indipendenti, confluenti in una confederazione comune in casi eccezionali, come narrato peraltro da Omero. In quest'ultimo caso il destinatario della lettera sarebbe il sovrano \"Primo tra pari\" che tanto ricorda l'Agamennone omerico.\nSorprendente il riferimento a Kurunta con il possibile appellativo di erede al trono, cio\u00e8 \"tuhkanti\", o pi\u00f9 probabilmente \"tartenu\" (Paragrafo 5, ii 4-6), il cui significato, non chiaro, non si scosta comunque molto per gli studiosi da \"principe ereditario\". Per quanto noto finora, mai Kurunta rivest\u00ec tale ruolo sotto alcun re: se confermata, tale informazione getterebbe una luce nuova anche sugli sviluppi che negli anni seguenti portarono alla diaspora dell'impero.\nNon sappiamo se Mur\u0161ili III avesse gi\u00e0 nominato nel suo breve regno un erede, \u00e8 per\u00f2 noto il nome sia del \"tuhkanti\" di Muwatalli II (cio\u00e8 Mursili III appunto) che di Hattu\u0161ili III (Nerikkaili, poi scavalcato nella gerarchia dal fratello Tudhaliya IV), ed \u00e8 pertanto probabile che ci si riferisca a Kurunta come \"Tartenu\"; l'esatta identificazione del significato del termine potrebbe fornire dati importantissimi sul contesto storico e sugli eventi che seguirono."}
{"id": "5260625", "revid": "69884280", "url": "https://it.wikipedia.org/wiki?curid=5260625", "title": "Strati Appleton", "text": ""}
{"id": "5260629", "revid": "123087720", "url": "https://it.wikipedia.org/wiki?curid=5260629", "title": "Judith Rakers", "text": "Biografia.\nCresciuta a Bad Lippspringe, si \u00e8 formata a Paderborn e ha iniziato a lavorare negli anni '90 e 2000 in radio.\nDal 2004 al 2010 ha condotto il programma \"Hamburg Journal\" sull'emittente Norddeutscher Rundfunk.\nDal 2005 conduce il \"Tagesschau\" sul canale Das Erste del gruppo televisivo ARD.\nNel maggio 2011 ha condotto l'Eurovision Song Contest 2011 tenutosi a D\u00fcsseldorf, insieme a Stefan Raab e Anke Engelke."}
{"id": "5260630", "revid": "1543377", "url": "https://it.wikipedia.org/wiki?curid=5260630", "title": "Gay street di Roma", "text": "Via San Giovanni in Laterano, caratterizzata dalla presenza di esercizi commerciali gay e gay-friendly, costituisce un punto di ritrovo per la comunit\u00e0 LGBT di Roma, presso la quale \u00e8 nota anche come Gay Street.\nLo sviluppo della gay street.\nL'area del Colosseo e del limitrofo Colle Oppio, \u00e8 stata un luogo di ritrovo e di battuage di omosessuali fin dagli anni sessanta del XX secolo (come testimonia anche il film \"Splendori e miserie di Madame Royale\", di Vittorio Caprioli, con Ugo Tognazzi), insieme al non distante Monte Caprino.\nAlla fine degli anni novanta, la chiusura notturna di Monte Caprino e di Colle Oppio, avvenute entrambe nel 1998, determin\u00f2 lo spostamento di molte persone gay che in quei luoghi erano soliti ritrovarsi.\nIl nuovo punto di ritrovo divenne quindi via Pietro Verri, una traversa di Via Labicana non lontana dal Colosseo, dove nel frattempo erano stati aperti due locali gay: l\u2019\"Events Bar\" e il \"Side\". La piccola via fu la prima \"gay street\" romana, con tanto di inaugurazione semi-ufficiale nel 2001, proteste dei residenti e intimidazioni da parte di Forza Nuova.\nPer l'ostracismo incontrato e per incapacit\u00e0 nel cogliere l'occasione, via Verri sub\u00ec per\u00f2 un rapido declino.\nNel 2001 tre ragazze lesbiche aprirono un bar, il \"Coming Out\", all'inizio della vicina Via San Giovanni in Laterano, dove rapidamente si spost\u00f2 la comunit\u00e0 LGBT che gi\u00e0 frequentava Via Pietro Verri.\nIl bar divenne un punto di ritrovo per tutta la comunit\u00e0 LGBT della Capitale; nel tempo, molti degli altri locali della strada, come ristoranti e bar, divennero gay o gay-friendly, collocandosi nel tratto iniziale, compreso tra Piazza del Colosseo e Via Ostilia (circa 300 metri).\nNel 2004, dalle pagine di \"Repubblica\", Fabrizio Marrazzo, all'epoca presidente di Arcigay Roma lancia l'idea della Gay Street di Roma in via di San Giovanni in Laterano, come luogo aperto alla citt\u00e0 ed espressione della cultura LGBT.\nLa gay street venne ufficialmente inaugurata, alla presenza di rappresentanti della comunit\u00e0 LGBT, il 2 marzo 2007..\nLa zona fu parzialmente pedonalizzata, nelle ore notturne dal gioved\u00ec alla domenica, dal 27 luglio al 16 settembre dello stesso anno. In occasione di questa pedonalizzazione la via fu di nuovo inaugurata il 2 agosto con il sostegno di Fabrizio Marrazzo, portavoce di Gay Center, con Arcigay Roma, Arcilesbica Roma e con padrino Alessandro Cecchi Paone.\nManifestazioni e attacchi omofobi.\nNel corso degli anni la Gay street \u00e8 stata la sede di numerose manifestazioni e di contestazioni, soprattutto da parte dei residenti.\n\u00c8 stata inoltre oggetto di attacchi omofobi, fra i quali si ricorda l'incendio del \"Coming out\" nel 2006 e il lancio di una bomba carta contro alcune persone all'ingresso della Gay Street nel 2009."}
{"id": "5260631", "revid": "767487", "url": "https://it.wikipedia.org/wiki?curid=5260631", "title": "Nina Radoj\u010di\u0107", "text": "Ha partecipato all'Eurovision Song Contest 2011 come rappresentante della Serbia presentando il brano \"\u010caroban\", composto da Kristina Kova\u010d."}
{"id": "5260635", "revid": "767487", "url": "https://it.wikipedia.org/wiki?curid=5260635", "title": "Evelina Sa\u0161enko", "text": "Ha partecipato all'Eurovision Song Contest 2011 come rappresentante della Lituania presentando il brano \"C'est ma vie\"."}
{"id": "5260639", "revid": "329581", "url": "https://it.wikipedia.org/wiki?curid=5260639", "title": "Carraro Agritalia", "text": "Carraro Agritalia \u00e8 un'azienda italiana situata a Rovigo che produce trattori, nata dalla Carraro S.p.A. nel 1977.\nStoria.\nCarraro S.p.A. \u00e8 stata fondata da Giovanni Carraro nel 1932 e si dedica inizialmente alla produzione di seminatrici per l'agricoltura destinate ad un mercato interregionale.\nA partire dagli anni '50 la societ\u00e0 entra nel mercato dei trattori agricoli, con la produzione nel 1958 del primo trattore con il marchio \"Tre Cavallini\".\nCarraro s.p.a. di Campodarsego (PD) trasferisce la produzione di trattori e macchine agricole a Rovigo, per concentrarsi sul nuovo core business: i sistemi integrati di trasmissione per macchine agricole e movimento terra. Nasce cos\u00ec Agritalia.\nNel 1983 Agritalia si evolve: dalle macchine agricole \u2013 seminatrici, frese ed erpici \u2013 passa alla produzione di trattori contrassegnati dallo storico marchio dei tre cavallini Carraro, dopo la completa dismissione del processo da parte di Carraro s.p.a.\nProdotti e servizi.\nCarraro Agritalia progetta e costruisce, trattori specializzati 55-100 CV sotto contratto per diversi produttori di trattori e distributori. I clienti attuali e passati sono: Antonio Carraro, Case IH, Challenger, Claas, Eicher, John Deere, Massey Ferguson, Renault, Valtra e Yagmur.\nNel 2010 viene rilanciato il nuovo trattore a marchio Carraro, serie \"Agricube\", disponibile nelle quattro versioni \"Ligh Utility\", \"Frutteto\", \"Vigneto\" e \"Vigneto largo\"."}
{"id": "5260655", "revid": "1924342", "url": "https://it.wikipedia.org/wiki?curid=5260655", "title": "Stereo Mike", "text": "Ha partecipato all'Eurovision Song Contest 2011 come rappresentante della Grecia presentando il brano \"Watch My Dance\" in coppia con Loucas Yiorkas."}
{"id": "5260656", "revid": "1543377", "url": "https://it.wikipedia.org/wiki?curid=5260656", "title": "Mubadala World Tennis Championship 2015", "text": "Il Mubadala World Tennis Championship 2015 \u00e8 stato un torneo esibizione di tennis disputato su campi in cemento. \u00c8 stata la 7\u00aa edizione dell'evento che si \u00e8 svolto dal 1\u00b0 al 3 gennaio 2015. Hanno partecipato sei giocatori fra i primi del mondo, con un montepremi in palio per il vincitore di 250.000 dollari. Il torneo si \u00e8 svolto nel Abu Dhabi International Tennis Complex di Zayed Sports City ad Abu Dhabi negli Emirati Arabi Uniti. Questo \u00e8 un torneo di preparazione all'ATP World Tour 2015.\nCampione.\n Andy Murray ha vinto il torneo grazie al ritiro di Novak \u0110okovi\u0107 prima della finale."}
{"id": "5260659", "revid": "287204", "url": "https://it.wikipedia.org/wiki?curid=5260659", "title": "Chalmers", "text": ""}
{"id": "5260660", "revid": "1543377", "url": "https://it.wikipedia.org/wiki?curid=5260660", "title": "Chalmers Motor Car Company", "text": "La Chalmers Motor Car Company \u00e8 stata una casa automobilistica statunitense attiva dal 1908 al 1924. Il marchio, qualche anno prima della chiusura, venne acquistato da Walter Chrysler. Nel 1911 la Chalmers si posizion\u00f2 all'ottavo posto assoluto tra i costruttori automobilistici statunitensi per numero di esemplari prodotti.\nStoria.\nLa Chalmer fu fondata nel 1908 da Hugh Chalmers come Chalmers-Detroit. Nel 1911 il nome cambi\u00f2 in Chalmers. La maggiore crescita della Chalmers fu registrata negli anni dieci. Il declino inizi\u00f2 dopo la prima guerra mondiale a causa della crisi economica che caratterizz\u00f2 gli anni postbellici. All'inizio degli anni venti, prima della fondazione dell'omonima casa automobilistica, fu acquisita da Walter Chrysler. Termin\u00f2 le attivit\u00e0 produttive nel 1924.\nCon un passo relativamente lungo, la vetture Chalmers erano di grandi dimensioni e alquanto costose, perlomeno per l'epoca. La 30 versione turismo e la 30 versione roadster erano infatti in vendita a 1.500 dollari, quando i modelli Black costavano mediamente 375 dollari. Le Brush erano invece commercializzate a 485 dollari, mentre l'Oldsmobile Curved Dash a 650 dollari. La Chalmers 30 coup\u00e9 era in vendita a quasi 2.400 dollari, mentre la 40 turismo e la 40 roadster a 2.750 dollari, mentre la 40 torpedo a 3.000 dollari.\nLa Chalmers prese parte a diverse competizioni automobilistiche. Un esemplare Chalmers vinse il Glidden Tour."}
{"id": "5260661", "revid": "767487", "url": "https://it.wikipedia.org/wiki?curid=5260661", "title": "3+2", "text": "I 3+2 (o Three Plus Two) sono un gruppo musicale pop bielorusso formatosi nel 2009.\nIl gruppo ha partecipato all'Eurovision Song Contest 2010 come rappresentante della Bielorussia presentando il brano \"Butterflies\"."}
{"id": "5260663", "revid": "1149807", "url": "https://it.wikipedia.org/wiki?curid=5260663", "title": "12 volte Natale", "text": "12 Volte Natale (\"12 Dates of Christmas\") \u00e8 un film per la televisione interpretato da Amy Smart e Mark-Paul Gosselaar. \u00c8 uscito in anteprima su ABC Family l'11 dicembre 2011. \u00c8 diretto da James Hayman. \nTrama.\nKate si ritrova a rivivere la vigilia di Natale (compreso un appuntamento al buio con un uomo di nome Miles) pi\u00f9 e pi\u00f9 volte. Deve scoprire come rompere il ciclo: dovrebbe tentare di riconquistare il suo ex-fidanzato Jack, avrebbe dovuto scegliere Miles? oppure qualcun altro?\nMusiche e colonna sonora.\n\"Angels Are Singing\" \u00e8 una canzone eseguita dagli American registrata dal artista Jordin Spark \u00e8 stata utilizzata come sigla di 12 volte Natale. \u00c8 stato rilasciato come download digitale il 27 novembre 2011 su iTunes e Amazon.com. "}
{"id": "5260664", "revid": "121408963", "url": "https://it.wikipedia.org/wiki?curid=5260664", "title": "Gruppo Sportivo Carbosarda 1950-1951", "text": "Questa voce raccoglie le informazioni riguardanti il Gruppo Sportivo Carbosarda nelle competizioni ufficiali della stagione 1950-1951."}
{"id": "5260665", "revid": "1543377", "url": "https://it.wikipedia.org/wiki?curid=5260665", "title": "Mubadala World Tennis Championship 2015 - Singolare", "text": "Novak \u0110okovi\u0107 era il detentore del titolo ma non \u00e8 potuto scendere in campo nella finale del torneo a causa di un attacco febbrile. Andy Murray ha di conseguenza vinto il torneo."}
{"id": "5260666", "revid": "767487", "url": "https://it.wikipedia.org/wiki?curid=5260666", "title": "Miroslav Kostadinov", "text": "Ha partecipato all'Eurovision Song Contest 2010 come rappresentante della Bulgaria presentando il brano \"Angel si ti\"."}
{"id": "5260667", "revid": "1310927", "url": "https://it.wikipedia.org/wiki?curid=5260667", "title": "F\u00e1bio Sturgeon", "text": "Caratteristiche tecniche.\n\u00c8 una mezzapunta capace di giocare anche ai lati di un tridente offensivo.\nStatistiche.\nPresenze nei club.\n\"Statistiche aggiornate al 13 maggio 2017\"."}
{"id": "5260668", "revid": "767487", "url": "https://it.wikipedia.org/wiki?curid=5260668", "title": "Chan\u00e9e", "text": "Ha partecipato all'Eurovision Song Contest 2010 come rappresentante della Danimarca presentando il brano \"In a Moment Like This\" insieme a Tomas N'evergreen."}
{"id": "5260669", "revid": "287204", "url": "https://it.wikipedia.org/wiki?curid=5260669", "title": "Texas Tycoons", "text": "I Texas Tycoons sono stati una franchigia di pallacanestro della ABA 2000 e della WBA, con sede a DeSoto, in Texas, attivi dal 2004 al 2008.\nNacquero nel 2004 a Fort Worth, disputando il campionato ABA 2000. Finirono terzi nella \"White Division\" con un record di 17-9. Persero al primo turno dei play-off con i Bellevue Blackhawks.\nDopo tre partite della stagione 2005-06 (con un record di 3-0), lasciarono la lega.\nRientrarono per la stagione 2006-07, trasferendosi a DeSoto. Terminarono il campionato con un record di 21-5, che li qualific\u00f2 al terzo posto della \"South Division\". Persero la finale ABA 2000 con i Vermont Frost Heaves.\nTornarono nella stagione 2006-07, vincendo la \"South Division\" con un record di 17-10. Persero nei quarti di finale con i Wilmington Sea Dawgs.\nPassarono nella primavera del 2007 nella WBA, dove terminarono la stagione con un record di 3-7, non qualificandosi per i play-off.\nRientrarono nella ABA 2000 per la stagione 2007-08, quando vinsero la \"South Division\" con un record di 10-1. Nei play-off persero in semifinale con i Vermont Frost Heaves."}
{"id": "5260670", "revid": "154326", "url": "https://it.wikipedia.org/wiki?curid=5260670", "title": "Ponte sul Tevere di Umbertide", "text": ""}
{"id": "5260672", "revid": "124574675", "url": "https://it.wikipedia.org/wiki?curid=5260672", "title": "Mestia", "text": "Mestia (georgiano: \u10db\u10d4\u10e1\u10e2\u10d8\u10d0) \u00e8 una citt\u00e0 della Georgia, situata nella regione Samegrelo-Zemo Svaneti, ed \u00e8 il centro amministrativo della municipalit\u00e0 omonima.\nLa citt\u00e0, che si trova ai piedi del monte Ushba, Dista 128\u00a0km da Zugdidi, il capoluogo regionale, e si trova a una quota di circa 1500\u00a0m s.l.m. Gli abitanti, in maggioranza svani, nel 2014 erano 1973. Dal 2010 la citt\u00e0 \u00e8 dotata di un aeroporto, il \"regina Tamar\".\nCaratteristica della zona e della citt\u00e0 sono le decine di torri d'avvistamento e residenziali e alcune chiese medioevali\nVi si trova un importante museo storico ed etnografico della regione che nel 2014 ha ospitato la mostra fotografica di Vittorio Sella.\ne, nel vicino villaggio di Lagami, la casa-museo del famoso alpinista Mikhail Khergiani."}
{"id": "5260673", "revid": "767487", "url": "https://it.wikipedia.org/wiki?curid=5260673", "title": "Tomas N'evergreen", "text": "Ha partecipato all'Eurovision Song Contest 2010 come rappresentante della Danimarca presentando il brano \"In a Moment Like This\" insieme a Christina Chan\u00e9e.\nDiscografia.\nAlbum"}
{"id": "5260674", "revid": "1442080", "url": "https://it.wikipedia.org/wiki?curid=5260674", "title": "Ivison Macadam", "text": "Biografia.\nEra il secondo figlio del colonnello William Ivison Macadam, e di sua moglie, Sarah Constance MacDonald. Educato privatamente in Scozia, era il secondo King's Scout e Silver Wolf Scout.\nCarriera.\nMacadam serv\u00ec nella prima guerra mondiale nel Royal Engineers. Era il pi\u00f9 giovane maggiore della British Army.\nIvison, come molti della sua generazione che ha servito nella prima guerra mondiale, ha frequentato l'universit\u00e0 in et\u00e0 pi\u00f9 avanzata dopo aver terminato il suo servizio militare. Frequent\u00f2 il Melville College, il King's College London e il Christ's College.\n\u00c8 stato il primo presidente della National Union of Students (1922). \u00c8 stato il primo segretario e direttore generale del Royal Institute of International Affairs (1929-1955), con sede a Chatham House.\nDurante la seconda guerra mondiale \u00e8 stato Vice Direttore Generale e Vice Segretario del Ministero dell'Informazione (1939-1941). Dopo il suo lavoro presso il ministero, \u00e8 tornato al Royal Institute. Divenne anche il presidente e direttore di The Annual Register of World Events (1947-1972).\nMatrimonio.\nSpos\u00f2 l'americana Caroline Ladd Corbett, pronipote di Henry W. Corbett e William S. Ladd). Prima del matrimonio, lei era assistente all'allora segretario di Stato, Henry L. Stimson, e la coppia si conobbe nel corso della conferenza internazionale che Macadam aveva organizzato a Banff, nel 1933.\nLa coppia ebbe quattro figli: Helen Ivison Taylor, William Ivison Macadam, Elliott Corbett Macadam e Caroline Alta Macadam.\nMorte.\nMor\u00ec il 22 dicembre 1974 nella sua casa di Londra. Egli \u00e8 sepolto accanto a suo padre nel cimitero di Portobello a Edimburgo."}
{"id": "5260677", "revid": "767487", "url": "https://it.wikipedia.org/wiki?curid=5260677", "title": "Malcolm Lincoln", "text": "I Malcolm Lincoln sono un gruppo musicale pop estone formatosi nel mese di ottobre del 2009.\nI membri sono Robin Juhkental, Jakob Juhkam, Siim Raidma, Ott Adamson, Johan Alexander Petti e Hans Kurvits. La formazione originale comprendeva Robin Juhkental (voce/elettronica) e Madis Kubu (basso). Juhkental ha descritto il loro stile come \"pop elettronico con un sottofondo un po' eccentrico\".\nStoria.\nIl nome della band deriva dal programma televisivo \"Chi vuol essere milionario?\", dove una concorrente rispose in modo errato \"Malcolm Lincoln\" ad una domanda che chiedeva il nome del 16\u00ba presidente degli Stati Uniti d'America, Abraham Lincoln.\nI Malcolm Lincoln, insieme ad un gruppo di coriste chiamato Manpower 4, ha vinto il festival Eesti Laul 2010 con il brano \"Siren\", con cui poi hanno rappresentato l'Estonia durante la prima semifinale dell'Eurovision Song Contest 2010, a Oslo. Pur ricevendo il massimo di 12 punti da due paesi (Finlandia e Lettonia), fallirono la qualificazione, ottenendo 39 punti finali e posizionandosi al 14\u00ba posto su 17 concorrenti.\nLa band ha pubblicato nel maggio 2010 l'album di debutto \"Loaded With Zoul\" contenente 12 canzoni.\nNel 2012 parteciparono nuovamente al concorso nazionale Eesti Laul, con la canzone \"Bye\".\nDiscografia.\nAlbum\nSingoli"}
{"id": "5260691", "revid": "287204", "url": "https://it.wikipedia.org/wiki?curid=5260691", "title": "Murfreesboro Musicians", "text": "I Murfreesboro Musicians sono stati una franchigia di pallacanestro della WBA, con sede a Murfreesboro, nel Tennessee, attivi nel 2006.\nTerminarono la stagione 2006 con un record di 12-10. Nei play-off persero in semifinale con i Rome Gladiators."}
{"id": "5260692", "revid": "92723", "url": "https://it.wikipedia.org/wiki?curid=5260692", "title": "Campionato croato di scacchi", "text": "Il Campionato croato di scacchi (Prvenstvo Hrvatske u \u0161ahu) \u00e8 un torneo che si svolge in Croazia per determinare il campione nazionale di scacchi.\nFino al 1991, quando la Croazia faceva parte della Repubblica Socialista Federativa di Jugoslavia, il torneo non era un vero e proprio campionato nazionale, in quanto la Croazia non esisteva come stato indipendente. I tornei si svolsero con cadenza irregolare e qualche volta furono \"Open\" (aperto anche a giocatori non croati).\nDal 1992, con l'indipendenza della Croazia, il campionato \u00e8 organizzato dalla Federazione Scacchistica Croata (\"Hrvatski \u0161ahovski savez\") con il nome \"Prvenstvo Hrvatske u \u0161ahu\" (Campionato di scacchi della Croazia). Da allora si \u00e8 svolto con cadenza annuale, con la sola eccezione del 1997."}
{"id": "5260695", "revid": "1444886", "url": "https://it.wikipedia.org/wiki?curid=5260695", "title": "Imperial-Regia Privilegiata Strada Ferrata Ferdinandea Lombardo-Veneta", "text": "L'Imperial-Regia Privilegiata Strada Ferrata Ferdinandea Lombardo-Veneta (in tedesco k.k. priv. Lombardisch-Venetianische Ferdinandsbahn) fu una societ\u00e0 per azioni del Regno Lombardo-Veneto che si propose di progettare, costruire e gestire una linea ferroviaria tra Venezia e Milano.\nI prodromi.\nIl 2 settembre 1835 la Camera di Commercio di Venezia esamin\u00f2 la domanda di costituzione di una Societ\u00e0 in accomandita presentata dall'ingegnere Francesco Var\u00e9 e da Sebastiano Wagner, un commerciante locale. I due imprenditori chiedevano che la Societ\u00e0 fosse autorizzata a costruire una strada ferrata da Venezia a Milano. Var\u00e9 aveva studiato la letteratura tecnica inglese e tedesca, Wagner lo aveva aiutato con traduzioni e con una sorta di \u201cstudio di fattibilit\u00e0\u201d sondando i colleghi interessati al traffico. Il progetto era ambizioso per le difficolt\u00e0 tecniche date da questo mezzo di trasporto del tutto nuovo e per le dimensioni economiche che si intravedevano a causa della necessit\u00e0 di opere d'arte imponenti quali tunnel, ponti, scavi, terrapieni e soprattutto il prevedibile ponte sulla Laguna.\nIl 14 ottobre 1835 la Camera di Commercio di Venezia sottopose la domanda al Governo delle province venete. Il Governo si mostr\u00f2 interessato e venne formata una commissione di cinque membri per avviare studi pi\u00f9 approfonditi.\n \nIl 26 ottobre 1835, infatti, mor\u00ec Sebastiano Wagner.\nIl 28 gennaio 1836 la commissione pose a Var\u00e9 una serie di domande tendenti a chiarire in dettaglio i problemi possibili e le possibili soluzioni. La risposta di Var\u00e9 fu puntuale e sottoline\u00f2 come Milano, in pratica, avrebbe avuto un porto di mare a Venezia, a sole sei ore di distanza. La spesa preventivata per questa ferrovia era di 20 milioni di lire austriache. Var\u00e9, adeguatamente ricompensato, accett\u00f2 di recedere dalla richiesta del privilegio a suo nome, scomparve dalla storia delle ferrovie.\nIl progetto di Var\u00e9 tendeva semplicemente a unire le due capitali del Regno Lombardo-Veneto per la via pi\u00f9 breve percorrendo una linea retta fino all'altezza di Mantova, aggirava i Colli Euganei a sud a Monselice per dirigersi su Fusina, abituale punto di attracco delle imbarcazioni da e per Venezia, posta alla foce del Brenta, trafficata via d'acqua verso l'entroterra patavino. La commissione osserv\u00f2 che le province di Vicenza, Padova e Treviso non sarebbero state servite e sugger\u00ec un tracciato che partisse da Mestre, sfiorasse Padova, si inoltrasse fra i Colli Berici ed Euganei verso Lonigo per poi dirigersi verso Milano attraverso la pianura. A questo schema, in sede di \u201csupplica\u201d per ottenere il \u201cprivilegio\u201d, verranno in seguito aggiunti alcuni tratti di collegamento con le principali citt\u00e0 cui la ferrovia si avvicinava senza per\u00f2 toccare (Vicenza, Verona, Mantova ecc.). Questa prima ipotesi di tracciato venne poi definita \u201clinea delle campagne\u201d perch\u00e9, appunto, non serviva nessuna grande citt\u00e0 intermedia.\nNell'aprile del 1835 Salomon Rotschild aveva chiesto il \u201cprivilegio\u201d per una ferrovia Vienna-Bochnia (una struttura che con i rami laterali arrivava a ben 444 chilometri). Il privilegio fu concesso il successivo 21 novembre. Tempi brevissimi per la burocrazia asburgica, efficace ma lenta.\nIl 19 aprile 1836, con la speranza di ottenere un simile trattamento, due componenti la Commissione veneziana (Federico Oexle e Giuseppe Reali) partirono per Vienna allo scopo di presentare la \u201csupplica\u201d all'imperatore. Contestualmente vennero cercati dei contatti con la omologa Camera di commercio di Milano che esit\u00f2 ad aderire. Una settimana dopo, il 26 aprile a Milano, forse preoccupati delle intenzioni del \u201cveneziani\u201d di procedere comunque e di perdere cos\u00ec un'opportunit\u00e0 rischiosa ma potenzialmente lucrosa, 24 dei 49 partecipanti sottoscrissero quanto necessario agli studi preparatori, si autodefinirono \u201csoci fondatori\u201d e nominarono una commissione di dieci delegati che dovevano prendere i contatti con la delegazione veneta. Il capitale venne portato a 30.000.000 di lire austriache e programmato un protocollo di prenotazione delle azioni della futura societ\u00e0. Nel frattempo i commissari veneziani si erano posti il problema dell'ingegnere da porre a capo del progetto. Il 19 aprile era stata inoltre inviata una lettera all'ingegnere Giovanni Milani che si trovava a Lubecca. Milani accett\u00f2 con entusiasmo: \nIl 26 maggio, sei delegati (tre di Venezia e tre di Milano) si incontrarono a Verona dove si affront\u00f2 il problema del ponte sulla laguna, opera immane, che i milanesi ritenevano inutile in rapporto al costo mentre veniva ritenuta essenziale dai veneziani. Il capitale sociale fu innalzato a 40 milioni di lire austriache. Purtroppo i tempi per ottenere il privilegio si dilatarono quando la Cancelleria aulica decise di emanare una legge per disciplinare il settore. A settembre i delegati veneziani, a mani vuote, rientrarono da Vienna.\nUna nuova proposta.\nNel numero di giugno 1836, sul prestigioso periodico \u201cAnnali universali di statistica\u201d apparve un articolo di Carlo Cattaneo \"\u201c\u201d\", destinato a sconvolgere la storia della societ\u00e0 ferroviaria.\nL'articolo di Cattaneo, puntigliosamente preparato, segn\u00f2 subito una svolta nella concezione della linea. Molte erano le proposte del pubblicista milanese. Principalmente, il ponte sulla laguna andava fatto (cosa che piacque a Venezia) ma la linea doveva avere una andamento del tutto differente da quello prospettato nei primi progetti. Era la cosiddetta \u201clinea delle citt\u00e0\u201d (o \u201cdelle sei citt\u00e0\u201d: Milano, Brescia, Verona, Vicenza, Padova e Venezia). Il tracciato non sarebbe stato rettilineo; per\u00f2 avendo eliminato i tronchi di collegamento, si sarebbe ridotto da 174 a 136 miglia.\nNel numero di dicembre 1836 degli \u201cAnnali\u201d, Cattaneo present\u00f2 le idee di Tommaso Meduna per la costruzione del ponte sulla laguna: \"\".\nIl 25 febbraio 1837 l'imperatore firm\u00f2 la Sovrana Risoluzione che permetteva la nascita di una Societ\u00e0 per Azioni alla quale veniva promesso il richiesto e necessario \u201cprivilegio\u201d. Prima l'attesa e poi la firma della Risoluzione scaten\u00f2 una corsa alle azioni con casi di aggiotaggio anche internazionale che vennero repressi dalle autorit\u00e0 e che Carlo Ilarione Petitti di Roreto profeticamente stigmatizz\u00f2 come assolutamente deleteri allo sviluppo del concetto stesso di trasporto ferroviario.\nLa Societ\u00e0 non era ancora stata fondata, il percorso della linea non era ancora deciso e non era stato nemmeno scelto definitivamente l'ingegnere progettista. Le ipotesi quindi si susseguivano e valenti ingegneri presentarono (richiesti o meno) le loro ipotesi.\nIl 25 maggio 1837 a Giovanni Milani viene affidato l'incarico di ingegnere in capo. A fine giugno il progetto dello statuto sociale era pronto. Il 12 luglio i dieci fondatori veneti garantirono da soli la somma di un milione di fiorini (circa tre milioni di lire austriache) per dare inizio al progetto.\nRimaneva un problema: in Veneto il tracciato era ben definito secondo la proposta di Cattaneo che aveva il pregio di accontentare tutte le maggiori citt\u00e0. Il percorso in Lombardia, per contro, era soggetto a critiche perch\u00e9 da Milano si dirigeva a Brescia e da qui a Verona lasciando scoperta tutta la parte della pianura cremonese e mantovana e, soprattutto passava ben lontano da Bergamo.\nIl 30 giugno 1837, Giovanni Milani giunse a Milano e vi trov\u00f2 la prima \u201cgrana\u201d. Imprenditori bergamaschi, allarmati per la lontananza della ferrovia dalla loro citt\u00e0, formarono un comitato guidato dal vicepresidente della locale Camera di Commercio, Giovanni Battista Bottaini. La \u201cCommissione Bottaini\u201d si rec\u00f2 a Milano per incontrare vari esponenti interessati alla ferrovia: il governatore Hartig che boll\u00f2 la richiesta come campanilistica, Carmagnola della Sezione lombarda della Societ\u00e0 che fu meno duro ma altrettanto negativo. Milani rifiut\u00f2 semplicemente il colloquio. Per inciso, la commissione contatt\u00f2 anche l'ingegner Giuseppe Bruschetti che sugger\u00ec un percorso Monza-Bergamo e per questo di rivolgersi all'ingegnere Giulio Sarti che aveva progettato la ferrovia Milano-Monza, committente Johann Putzer von Reibegg della Casa Holzhammer di Bolzano, ed era in attesa della concessione. La soluzione di innestare la Venezia-Milano via Brescia-Bergamo-Monza cominci\u00f2 ad aleggiare nelle menti degli interessati. \nIl 21 agosto 1837, alle ore 9 del mattino, si apr\u00ec il primo congresso dei rappresentanti dei voti (non ancora azionisti). Fra contrasti legali e formali dur\u00f2 sedici ore ma riusc\u00ec a chiudersi con un risultato positivo. L'impresa sarebbe partita. La societ\u00e0 sarebbe nata.\nMilani, aveva iniziato i lavori prima ancora del congresso. Egli stesso si rec\u00f2 sul terreno per controllare la fattibilit\u00e0 dei vari studi. I problemi da affrontare erano l'assoluta necessit\u00e0 di mantenere le pendenze entro il 3 per mille e i raggi delle curve i pi\u00f9 ampi possibile, sull'ordine dei 500\u2013700\u00a0m (ma anche 1000 metri). Entro l'aprile del 1838 era stata livellata l'intera linea In linea di massima la linea seguiva il suggerimento di Cattaneo che nel frattempo era stato nominato segretario della sezione lombarda.\nAlla fine di ottobre del 1837 la Commissione Bottaini torn\u00f2 alla carica con Milani e Cattaneo per la deviazione della linea. Cattaneo fu fieramente contrario argomentando che il costo sarebbe aumentato di circa 10 milioni di lire (su oltre 50 previsti). Contestualmente l'ingegner Sarti protestava con la Commissione perch\u00e9 ancora non gli era stata affidata la costruzione della Bergamo-Monza. I \u201cbergamaschi\u201d, per contro, volevano attendere che da Vienna giungesse alla ditta Holzhammer il \u201cprivilegio\u201d per la Milano-Monza, senza la quale deviare la Ferdinandea sembrava quasi impossibile. Il governatore Hartig, tenne a precisare che, poich\u00e9 la societ\u00e0 della Venezia-Milano aveva anch'essa a suo tempo (17 giugno 1836) richiesto un privilegio per una linea da Milano a Monza, aveva quindi la precedenza sui secondi arrivati. Un incontro, alla fine avvenne. Milani cass\u00f2 la proposta suggerendo un tronco Treviglio-Bergamo. La Commissione non ne volle nemmeno sentir parlare e affid\u00f2 all'ingegner Sarti l'incarico di costruire la Bergamo-Monza subordinandola per\u00f2 all'attivazione della Milano-Monza. Arriv\u00f2 quindi la notizia che il privilegio per la Milano-Monza era stato concesso a Johann Putzer von Riebegg il quale, nel frattempo, si era molto speso per il buon andamento di quest'ultimo progetto. La supplica per il privilegio della linea Bergamo-Monza venne inoltrata a Vienna il giorno 8 maggio 1838.\nNel gennaio 1838 venne presentato il progetto di Milani. Il tracciato ripercorreva l'idea di Cattaneo della \u201clinea delle sei citt\u00e0\u201d con alcune varianti. Da Milano si arrivava a Brescia con un rettifilo che toccava Treviglio, Romano e Chiari; da Brescia si dirigeva con ampia curva verso Castiglione delle Stiviere per evitare le colline del Garda. Passato il Mincio la linea si dirigeva a Verona e di qui verso Montebello e Vicenza proseguendo per lambire Padova e inoltrarsi verso Mestre; infine passando vicino al Forte di Marghera imboccava il ponte sulla Laguna per terminare a Venezia. Il progetto prevedeva tronchi secondari per Bergamo, Mantova e Desenzano.\nIl problema del ferro.\nUn fattore estremamente importante per il contenimento dei costi era dato dalle rotaie e in genere dai prodotti ferrosi (cuscinetti, ecc) che dovevano essere utilizzati. Trattandosi di una ferrovia di tanta lunghezza, tutte le differenze unitarie, anche minime, si trasformavano in enormi differenze di costo se rapportate all'intera opera. \nPer la fornitura di rotaie le alternative, nel Regno Lombardo-Veneto erano poche: i \"raili\" potevano essere acquistati nelle ferriere \u201cnazionali\u201d (in Stiria, Carinzia, Boemia) oppure dovevano provenire dalla Gran Bretagna, riconosciuta maestra delle tecnologie produttive del settore.\nLe fucine dell'impero asburgico non erano in grado di produrre in tempi brevi l'inusitata quantit\u00e0 di rotaie che improvvisamente venivano richieste. Erano in costruzione la Linz-Budweis e la Nordbahn e la Ferdinandea si prospettava di altrettanto importanti dimensioni. In tutto il continente ferrovie venivano ipotizzate, progettate e costruite. La domanda era ai massimi e per ottenere rotaie dalla Gran Bretagna bisognava prenotare la fornitura con almeno un anno di anticipo. La qualit\u00e0 del ferro \u201cnazionale\u201d, inoltre, non era di qualit\u00e0 adatta allo scopo e i costi di trasporto portavano a raddoppiare il prezzo dei prodotti siderurgici.\nTutte queste valutazioni, in realt\u00e0 a malapena nascondevano il fatto che il prodotto delle ferriere \u201cnazionali\u201d sarebbe costato quasi il doppio di altrettante tonnellate di materiale di migliore qualit\u00e0 che provenisse dalla Gran Bretagna.\nLa domanda della Societ\u00e0 ferroviaria, di poter acquistare il ferro in Gran Bretagna scaten\u00f2 la reazione degli industriali carinziani che nell'agosto 1838 fecero pressione perch\u00e9 fosse negato il permesso o che, almeno, gli acquisti fossero gravati di un pesante dazio. La differenza di costo fra ferro importato e ferro \u201cnazionale\u201d si sarebbe ridotta. A tutto vantaggio delle siderurgie austriache (e quindi a protezione del mercato interno) ma a detrimento dell'economia del Lombardo-Veneto. La societ\u00e0 ferroviaria, a costi aumentati avrebbe dovuto aumentare le tariffe e questo avrebbe generato il rischio di \u201cingessare\u201d il mercato che avrebbe ottenuto minori vantaggi dall'infrastruttura. Di non secondaria importanza il fattore 'italiano' che appariva un controluce. Ci si chiedeva infatti per quale motivo un'impresa dell'impero che nascesse in Italia dovesse essere svantaggiata nella sua formazione per favorire altre imprese, dello stesso impero, incapaci di reggere la concorrenza internazionale ma pi\u00f9 vicine a Vienna.\nLa societ\u00e0 prende nome: Imperial-Regia Privilegiata Strada Ferrata Ferdinandea Lombardo-Veneta.\nCon due successive sovrane risoluzioni (29 dicembre 1837 e 18 giugno 1838) veniva infine emanata la normativa per la concessione delle strade ferrate, con cui lo Stato austriaco cercava di regolamentare l'evoluzione delle strade ferrate\". In luglio 1838 (a oltre un anno dalla presentazione) furono finalmente approvati gli statuti sociali ma il loro definitivo ottenimento slitt\u00f2 all'inizio di dicembre 1838. Solo allora la societ\u00e0 pot\u00e9 fregiarsi del nome: \u201cImperial-Regia Privilegiata Strada Ferrata Ferdinandea Lombardo-Veneta\u201d.\nNel giugno 1839 Milani si rec\u00f2 a Vienna per adoperarsi all'ottenimento del \u201cprivilegio\u201d che ancora tardava e che era necessario all'inizio dei lavori di costruzione. Poco dopo fu raggiunto dai due presidenti delle due commissioni, Reali e Brambilla, che iniziarono il lavoro di lobbying per smuovere le lentezze della burocrazia viennese. Il progetto doveva passare all'esame del Consiglio Aulico di Guerra e poi della Camera Aulica. L'importazione del ferro (essenziale per ridurre i costi) doveva essere decisa dal Gabinetto Imperiale, sottoposto alle pressioni dei padroni delle ferriere della Carinzia e quindi \u201cpi\u00f9 nazionali\u201d.\nNel novembre 1839 giunse il permesso di costruire il ponte sulla laguna. Ancora al 15 novembre si dava per probabile la firma del privilegio \u201cnon prima della fine di gennaio 1840\u201d. Erano gi\u00e0 passati oltre quattro anni dalle prime proposte di Wagner e Var\u00e8.\nNei primi mesi del 1840 il banchiere viennese Eskeles, profondamente interessato alla Milano\u2013Monza propose a Treves, esponente dei \u201cveneziani\u201d, di limitare la ferrovia Ferdinandea al percorso Venezia-Brescia e lasciare la tratta Brescia-Milano (ovviamente via Bergamo-Monza) alla societ\u00e0 concorrente.\nIl 7 aprile 1840 l'imperatore Ferdinando I firm\u00f2 la Sovrana Risoluzione del privilegio. Questa sanciva la nascita della Imperial Regia Strada Ferrata Ferdinandea Lombardo-Veneta Il 30 aprile 1840 giunse alla Direzione la notizia ufficiale della concessione del privilegio; il 30 maggio si ebbe una riunione degli amministratori che fissarono al 30 luglio, a Venezia, il successivo congresso degli azionisti. Nel frattempo si cominciarono a muovere i primi passi per la costruzione vera e propria, per gli espropri nelle tratte Venezia-Padova e, significativamente, fra Milano e Treviglio. Questa seconda tratta era particolarmente importante perch\u00e9 doveva frenare le pretese dei concorrenti. In mezzo a complesse e non del tutto legali operazioni borsistiche, Eskeles arriv\u00f2 a proporre la fusione delle societ\u00e0 gettando tutto il suo peso finanziario e quello di veri o presunti azionisti viennesi che dichiaravano di possedere 36.000 azioni della Ferdinandea su 50.000\nIl 27 giugno 1840 giunse la notizia che l'imperatore aveva rifiutato la concessione per la tratta Monza-Bergamo, senza quel collegamento tutto il castello progettuale di una Milano-Monza-Bergamo-Brescia crollava. L'azione dei \u201cbergamaschi\u201d si concretizz\u00f2 allora nell'assunzione dell'avvocato Castelli che doveva difendere la tesi: poich\u00e9 gli azionisti della Ferdinandea non avevano mai discusso il tracciato il Congresso poteva stabilire quale linea sarebbe stata pi\u00f9 conveniente. Venne deciso che si sarebbe formata una commissione che, in quattro mesi, avrebbe dovuto scegliere il percorso. Diatribe e rinunce frenarono i lavori della commissione che tenne la prima seduta il 5 dicembre 1840 ben oltre i quattro mesi previsti. L'ingegner Milani che si era auto-esiliato a Verona sosteneva che il suo progetto era indivisibile e che, se fosse stato cambiato, avrebbe citato la Societ\u00e0.\nIl 17 agosto 1840 veniva inaugurata la Milano-Monza primo punto di appoggio all'azione dei \u201cbergamaschi\u201d e di Eskeles. Una ridda di proposte esplose in tutte le aree lombarde interessate al tracciato. Ognuna cercava di massimizzare i vantaggi economici che la ferrovia avrebbe \u201cricevuto\u201d da una scelta piuttosto che da un'altra. Il 7 gennaio 1841, dopo una serie di contatti solo parzialmente utili, Milani venne licenziato. Dopo anni di discussioni, \u201csuppliche\u201d, progetti, dopo risorse e tempo investiti, la Societ\u00e0 si trovava senza un progetto definitivo e senza un ingegnere in capo per portare avanti la costruzione della ferrovia. Al posto di Milani venne chiamato l'ingegner Luigi Duodo.\nUn dettaglio interessante fu la scelta di Milani, concentrato sulla difesa del \u201csuo\u201d tracciato, di imperniare su Treviglio le possibili sinergie per migliori collegamenti con Mantova, Lodi, Cremona e che si predisponevano al possibile collegamento con Piacenza, Parma, Reggio Emilia e Modena. Era in nuce il progetto, realizzato solo quindici anni dopo, della Strada ferrata Centrale Italiana.\nIniziano i primi lavori; ma senza un tracciato definitivo.\nIl 21 dicembre 1840 venne affidata all'imprenditore Antonio Tallachini la costruzione della tratta Mestre-Padova. I lavori iniziarono in gennaio. Il 15 febbraio 1841 fu definito il capitolato d'appalto per il Ponte sulla laguna. Se lo aggiudic\u00f2 Antonio Busetto detto Petich; il contratto venne firmato nell'aprile del 1841. Il 25 aprile 1841, giorno di San Marco, autorit\u00e0 civili, militari e religiose parteciparono alla cerimonia della posa della prima pietra della stazione di Venezia Santa Lucia.\nSe Cattaneo, nel 1836 lamentava che nessuno presentava idee e progetti per il tracciato della Ferdinandea, nel 1841 doveva essere contento. Nel 1836, per\u00f2, le proposte erano quasi puramente accademiche, nel 1841 gli interessi in gioco erano ben altri e portarono la polemica a livelli roventi. Alla fine i documenti presentati sull'argomento arrivarono alla ragguardevole entit\u00e0 di 55.\nForme di dissenso rivelarono accordi segreti fra i maggiori azionisti. Questi erano i banchieri austriaci che divennero quindi dei babau stranieri e la polemica cominci\u00f2 ad assumere toni nazionalisti quando l'accusa divenne quella di \u201csabotaggio straniero di un'impresa italiana\u201d.\nIl 20 marzo 1841, otto mesi dopo il Congresso del luglio 1840, scontando cos\u00ec i quattro mesi di ritardo nell'insediamento, la Commissione Castelli, a Venezia emise il suo verdetto. Venne decisa una linea definita \u201csuperiore\u201d che seguisse il tracciato Chiari \u2013 Palazzolo \u2013 Bergamo \u2013 Trezzo - Monza \u2013 Milano ed era da considerarsi migliore perch\u00e9 dava speranza di maggiori utili. I bergamaschi avevano fondate speranze di riuscire, quindi, a far dirottare la Ferdinandea. Accordi tecnici, economici e di trasporto venivano gi\u00e0 ipotizzati.\nLa Milano-Monza che gi\u00e0 operava avrebbe visto la rapida costruzione del secondo, previsto, binario; avrebbe subito un adeguamento dello scartamento a quello della Ferdinandea, il traffico di lunga percorrenza sarebbe stato appannaggio di quest'ultima societ\u00e0 in entrambi i tronchi mentre sul tratto Bergamo-Milano merci e viaggiatori sarebbero stati trasportati dalle societ\u00e0 minori (la Milano-Monza e la futura Monza-Bergamo). Si prevedeva la costruzione di una nuova stazione di Porta Nuova, \u201cportandola anche, se occorre, nell'interno di Milano\u201d. I bergamaschi cantavano vittoria\nNel frattempo una crisi economica imperversava in Europa. Le Borse crollavano, le grandi banche presentavano immani problemi. Imprese ferroviarie gi\u00e0 ben avviate come la Nordbahn e la Raaberbahn dovettero chiedere sussidi statali. Anche la Ferdinandea si mise in coda. A Vienna continuarono le trattative fra i rappresentanti delle due societ\u00e0; il tutto frammisto a non troppo sotterranee lotte di potere fra i grandi ministri dell'impero\nNella sostanziale immobilit\u00e0 decisionale, Eskeles cercava di liberarsi della Milano-Monza, il suo ingresso in quella ferrovia era solo un tentativo di speculazione finanziaria che consisteva nel vendere le azioni di quella societ\u00e0 dopo averne fatto salire artificialmente il valore. Il valore era infatti salito ma i concorrenti della Ferdinandea ebbero facile gioco nel dimostrare una serie di scorrettezze legali che costrinsero l'imperatore a bloccare la vendita di queste azioni. Eskeles rimase \u201ccon il cerino in mano\u201d.\nCon alcune proposte rientr\u00f2 in campo anche Cattaneo che non aveva abbandonato gli studi del settore. La commissione Castelli con sollecitazioni di vario tipo usc\u00ec dalla \u201cneutralit\u00e0\u201d che avrebbe dovuto permearla ed esplosero altre feroci polemiche cui parteciparono ingegneri di varia caratura fra cui Pietro Paleocapa, prestigioso direttore generale delle Pubbliche Costruzioni. Si form\u00f2 un gruppo che si potrebbe definire il partito di Treviglio e si venne cos\u00ec a delineare anche in un'ottica politica. Paradossalmente la linea di Treviglio veniva difesa nella Gazzetta Privilegiata di Venezia e i maggiori sostenitori erano i veneziani Mani e Pezzato che appoggiavano l'ingegnere milanese Carlo Possenti. In questo infuriare, l'ingegner Milani era al centro di una sua personale battaglia contro Cattaneo, la commissione Castelli, e la Direzione della Societ\u00e0.\nIl 12 agosto 1841 si tenne il Congresso degli azionisti. Erano divisi su tutto, i milanesi dai veneziani, entrambi dai \u201cBergamaschi\u201d (intesi come azionisti della Ferdinandea ma interessati alla deviazione per Bergamo). Dopo aspri contrasti il congresso venne aggiornato. Vennero addirittura imposte misure restrittive alla stampa per frenare gli sbalzi nel corso delle azioni della Societ\u00e0 ed entr\u00f2 in gioco anche la Cancelleria aulica di Vienna che osserv\u00f2 che si erano gi\u00e0 sprecati due anni dei dieci concessi per l'attivazione del servizio e invitava la direzione a non modificare il tracciato oggetto del privilegio e a dare inizio ai lavori anche in territorio lombardo. Metternich si era reso conto dell'importanza di una rete ferroviaria non solo dal punto di vista militare ma anche da quello economico; i piccoli stati confinanti; Prussia, Principati renani, Regno di Sardegna avevano elaborato progetti che, se realizzati, avrebbero minacciato la supremazia commerciale dell'impero escludendolo dal transito delle merci dal Mediterraneo all'Europa del nord. Per non lasciare il settore alle iniziative dei privati e per non dover provvedere esborsi finanziari impossibili alle disastrate condizioni delle casse imperiali, il 19 dicembre 1841, con Sovrana Disposizione, si procedette alla creazione della Direzione generale delle strade ferrate. Questo cambiamento fece slittare la data del congresso del 1842 per permettere alla neonata Direzione di prendere atto delle nuove condizioni. Era infatti fuori discussione un coinvolgimento finanziario dello Stato, la Direzione della Societ\u00e0 doveva mantenere il tracciato previsto dal privilegio, le difficolt\u00e0 interne dovevano essere appianate e i capitali disponibili dovevano essere dichiarati. I vantaggi erano che la Ferdinandea era stata dichiarata Strada dello Stato. Significava la possibilit\u00e0 di un eventuale intervento statale di sostegno. Cos\u00ec il possibile aiuto avrebbe rassicurato gli azionisti, il chiaro indirizzo della strada sulla linea Brescia-Treviglio-Milano avrebbe bloccato l'azione dei bergamaschi.\nLa pesante crisi finanziaria europea mieteva vittime. Oltre il 30% dei certificati azionari non mantenne l'impegno e molti preferirono vendere le azioni in perdita piuttosto che aderire agli oneri sociali. Le lotte di potere viennesi fra Metternich, il vicer\u00e9 Ranieri e il ministro delle Finanze K\u00fcbeck non facilitarono le cose e nelle terre italiane si venne a creare un partito della liquidazione che sperava nell'intervento dello Stato per evitare la bancarotta.\nIl 28 aprile 1842 al Congresso di Milano la Direzione present\u00f2 le dimissioni. Dopo movimentate discussioni, le votazioni portarono alla schiacciante vittoria del partito di Treviglio (il gruppo di azionisti che non intendeva far passare la linea per Bergamo) e a una nuova Direzione Questa non riusc\u00ec per\u00f2 a raccogliere i capitali che dovevano essere versati dagli azionisti morosi, la camera Aulica non concesse una richiesta proroga e l'intero piano economico della Commissione croll\u00f2. L'ingegner Duodo venne criticato e licenziato, Milani venne riassunto.\nNell'estate del 1842 continuarono i tentativi dei concorrenti che \u201cconsigliarono\u201d la Societ\u00e0 di evitare la costruzione della stazione di Milano Porta Tosa e utilizzare le tratte della Milano-Monza e della costruenda Bergamo-Monza per fruire della stazione di Milano Porta Nuova. Milani convinse la direzione ad acquistare il terreno a Porta Tosa e a iniziare la costruzione della tratta Milano-Treviglio.\nIn novembre K\u00fcbeck present\u00f2 un progetto per cui lo Stato avrebbe aiutato la Societ\u00e0 con proroghe delle concessioni e altri benefici a patto che la societ\u00e0 si mettesse \u201csotto tutela\u201d dello Stato. Gli speculatori rifiutavano nel timore di vedere azzerato il valore delle azioni. I lombardo-veneti, interessanti al progetto industriale, si accordarono. L'imperatore, con la Sovrana risoluzione del 14 dicembre 1842 diede il via alla ristrutturazione. Una delle conseguenze fu che il banchiere viennese Daniel Eskeles non riusc\u00ec a ottenere \u2013 in quel momento- il dirottamento della linea verso Bergamo e la congiunzione con la Milano-Monza di cui aveva acquistato le azioni da Johann Putzer von Reibegg nella speranza di sfruttare e unificare le due diverse linee e Societ\u00e0.\nDopo tante battaglie finanziarie, legali e politiche, si giunse finalmente a un evento industriale; venne aperta la tratta da Marghera a Padova, prodromo del congiungimento a Venezia tramite il Ponte in fase di alacre costruzione Gi\u00e0 in luglio era praticamente terminata la massicciata dalla laguna a Padova, erano finiti i lavori in muratura (soprattutto ponti) e la posa di un binario era fatta per circa il 15% del tracciato. In agosto vennero redatti i regolamenti e predisposte le tariffe e vennero montate le quattro locomotive a sei ruote, della Sharp &amp; Roberts di Manchester, giunte via mare al deposito di Mestre. Erano chiamate: Italia, Insubria, Antenore e Adria. L'8 novembre furono collaudate altre due nuove locomotive, Leone e Serpente.\nPrima inaugurazione: la Marghera-Padova.\nIl 4 dicembre 1842 si ebbe la corsa di controllo con l'ingegnere Ferg e l'ingegnere Milani alla guida dell'Antenore che trainava due carri merci, quattro carrozze di prima classe, due di seconda una di terza. Tre capitreno e cinque frenatori completavano l'equipaggio; 41 guardiani agitando convenzionalmente bandierine bianche e rosse garantivano la libert\u00e0 del binario. Il treno percorse il tragitto in un'ora e cinque minuti. Oltre alle soste nelle varie stazioni. Il 12 dicembre avvenne l'inaugurazione con un convoglio di 12 vetture gremite di 350 rappresentanti delle autorit\u00e0 civili, militati e religiose. Il 14 dicembre lo stesso Vicer\u00e9 e la Corte percorsero il tragitto da Padova a Marghera. Nei primi dieci giorni la curiosit\u00e0 e la comodit\u00e0 portarono la frequenza giornaliera a circa 1.000 persone al giorno, divise su tre corse di andata e ritorno\nRestava l'incognita della reazione degli azionisti al diktat di K\u00fcbick; il suo piano di ristrutturazione della Societ\u00e0 era un \u201cprendere o lasciare\u201d. In gennaio la direzione aveva predisposto un piano finanziario per raccogliere i sei milioni con cui proseguire da Padova verso Verona e iniziare i lavori alla Milano \u2013 Treviglio.\nLe tensioni interne erano enormi, e i fautori di linee alternative sempre operanti, anche i \u201cBergamaschi\u201d non si sentivano sconfitti. L'inizio dei lavori verso Treviglio era considerato una forma di difesa della Direzione per il suo operato. La lotta fra gli azionisti coinvolse anche le alte autorit\u00e0 dell'impero. Metternick, ebbe a riconoscere che la causa del male era la spinta di Eskeles alla speculazione e che ora tutto era \nI primi consuntivi economici resero evidente che, nonostante i problemi, i risultati erano incoraggianti, ma che i costi di costruzione sarebbero stati molto elevati anche tenuto conto di misure di contenimento come un solo un binario per i primi tempi, impianti costruiti al risparmio e cos\u00ec via. Il commissariamento della Societ\u00e0 fu reso necessario a garanzia del Governo che a sua volta operava \u201csostanzialmente a tutela degli interessi privati che avrebbero dovuto teoricamente coincidere con quelli pubblici\u201d Ogni operazione della societ\u00e0 doveva essere attentamente vagliata, ogni progetto di dettaglio doveva essere approvato, ogni tratta doveva essere aperta dopo autorizzazione. Ogni quindici giorni doveva essere mandato un rapporto a Vienna.\nOttenuti fondi e copertura governativa i lavori ripresero. A Milano il 30 maggio 1843, all'angolo fra la Strada Consorziale (l'attuale via Marcona) e la strada di Circonvallazione (oggi viale Premuda), con una solenne cerimonia celebrata da una nota litografia di Giovanni Elena si tenne la posa della pietra auspicale della stazione di Porta Tosa e quindi della tratta Milano \u2013 Treviglio. A met\u00e0 maggio era stata aperta la prima gara di appalto per i movimenti di terra. Nel giugno 1843 iniziarono le pratiche degli espropri. I primi lavori di sterro, per\u00f2 iniziarono solo all'inizio del 1844.\nA met\u00e0 del 1845, la massicciata della linea di Treviglio era quasi completata e anche i binari erano posati per 28\u00a0km, tre ponti principali erano terminati. In Veneto i lavori del Ponte proseguivano con regolarit\u00e0. Ai primi di marzo 1843 erano iniziati i tracciamenti della tratta da Padova a Vicenza.\nNella seconda met\u00e0 del 1844 il progetto della stazione di Venezia venne rivisto, Milani present\u00f2 un nuovo progetto, pi\u00f9 vasto. Cos\u00ec, nei primi mesi del 1845, dopo aver espropriato alcuni immobili privati, calli ed edifici di propriet\u00e0 pubblica, iniziarono i lavori per la costruzione della stazione di S. Lucia. Anche fra Padova e Vicenza i lavori procedevano con una certa alacrit\u00e0. L'ufficio tecnico dell'ingegnere Milani aveva gi\u00e0 iniziato la progettazione della tratta Vicenza \u2013 Verona.\nAncora difficolt\u00e0.\nLa situazione sembrava aver ripreso un corso promettente e si pensava di poter programmare i lavori da Verona a Brescia e fino al 1849 quando, nel corso della riunione delle Direzioni fra il 15 e il 19 dicembre 1844 si scopr\u00ec che il passivo era arrivato a una cifra tale che anche il versamento del 6% da parte degli azionisti, previsto il 31 gennaio successivo, non avrebbe colmato il disavanzo. K\u00fcbeck, in un rapporto all'imperatore esamin\u00f2 due possibilit\u00e0 il passaggio allo Stato dell'impresa che ormai aveva raccolto la met\u00e0 del capitale sociale o il riesame dell'ordine del giorno del prossimo congresso degli azionisti. Il ministro cambi\u00f2 completamente l'o.d.g. mettendo cos\u00ec in azione i vari uffici legali dei grandi azionisti.\nLa ridda di suppliche, decisioni, documenti, irrigidimenti, opposizioni \u00e8 degna di un romanzo. Si giunse perfino alla ricerca di capitali nel mondo britannico per iniziativa di Daniele Manin, avvocato veneziano molto attivo nelle vicende della Ferdinandea. Manin si rivolse al finanziere britannico Ralph Bonfil, che propose un lancio di azioni sul mercato londinese. A fronte di un suo prestito di 25.000.000 di lire, chiedeva per\u00f2 \u2013assieme ad altri vincoli- che le azioni gli fossero fornite alla pari e che la costruzione della strada ferrata venisse affidata a I.K. Brunel, celebratissimo ingegnere ferroviario del periodo. Ovvio l'effetto che ebbe la proposta su un Milani che vedeva in forse il suo posto e i suoi progetti.\nAl congresso degli azionisti che si tenne a Venezia il 24 luglio 1845 la Direzione present\u00f2 i lavori svolti nell'ultimo anno: si stavano per aprire due tratte importanti che avrebbero dato un certo reddito; la Milano - Treviglio e la Vicenza - Padova per un totale di 66 chilometri, il ponte sulla laguna era anch'esso a buon punto ed erano stati gi\u00e0 presentati i progetti esecutivi di altri 79 chilometri della Vicenza\u2013San Bonifacio. La situazione finanziaria era, per\u00f2 come gi\u00e0 si \u00e8 descritta.\nFurono cambiati i componenti della Direzione, lo Stato attraverso K\u00fcbeck intervenne pesantemente e fu consigliato di affidare la costruzione all'ingegnere Carlo Ghega, anch'egli molto noto per la direzione della costruzione della ferrovia del Semmering.\nNella seconda met\u00e0 del 1845 le direzione veneta, fra polemiche e discussioni forz\u00f2 l'incremento dei lavori ricorrendo perfino alle stazioni provvisorie in legno, in contrasto con le prescrizioni della Direzione delle strade ferrate dello Stato cui competeva la sicurezza dei trasporti ferroviari.\nSulla base della sovrana risoluzione del 20 settembre 1845, nel settembre di quell'anno K\u00fcbeck diede inizio al confronto per la convenzione con i delegati della Ferdinandea. I colloqui si conclusero il 3 gennaio 1846. Le due direzioni di Milano e Venezia vennero unificate. La convenzione venne ratificata dall'imperatore il 18 gennaio 1846.\nNel marzo 1846, a Venezia, venne costituito il Comitato della Societ\u00e0 dell'I.R. strada ferrata Ferdinandea Lombardo-Veneta. Per la progettazione, la gestione dei lavori e l'esercizio delle tratte gi\u00e0 costruite venne creato \"ad hoc\" un nuovo organo statale: l'I.R. Ispettorato della strada ferrata Ferdinandea Lombardo-Veneta.\nIn aprile si procedette all'inventario dei beni della Societ\u00e0. Il saldo attivo avrebbe dovuto essere di oltre tre milioni di lire. In realt\u00e0 mancavano due milioni e un altro milione e mezzo dovette essere pagato per forniture di macchine. Il preventivo steso dal Comitato per la costruzione dell'intera linea superava le disponibilit\u00e0 per cui, in base alla convenzione del 3 gennaio 1846 lo Stato emise un prestito di 9.000.000 di lire al 5% di interesse.\nL'11 gennaio 1846 venne inaugurato il tratto Venezia\u2013Vicenza, compreso il ponte sulla laguna; il 14 gennaio iniziarono le corse commerciali da Venezia Santa Lucia a Vicenza. Tre coppie di treni viaggiatori ordinari fra le due citt\u00e0; il tempo di percorrenza si aggirava sulle due ore e dieci minuti. Tre treni \u2018speciali\u2019 correvano fra Santa Lucia e Mestre. Il mese successivo iniziarono le corse sulla Milano-Treviglio; anche qui i viaggiatori avevano a disposizione tre coppie di treni ordinari. Il viaggio da Venezia a Milano richiedeva cos\u00ec 26-32 ore compresa la tratta Vicenza-Treviglio da percorrere su strada; la riduzione dei tempi, comunque era di circa dieci ore.\nL'Ispettorato tecnico ed amministrativo per la strada ferrata Ferdinandea lombardo-veneta era entrato in vigore il 21 aprile 1846 diretto dall'ingegnere veronese Guido Avesani. L'Ispettorato procedette a una decisa revisione dei progetti soprattutto fra Verona e Brescia e istitu\u00ec un ufficio tecnico a Chiari per livellare la tratta Brescia-Treviglio. Nel novembre 1846 la Camera aulica approv\u00f2 il progetto della tratta Verona-Vicenza.\nNell'inverno del 1847 il governo imperiale spinse per l'assunzione di sterratori fra la popolazione senza lavoro e stretta nella morsa della crisi economica. Le fonti parlano di 2.000-3.500 assunti ma qualcuna porta la cifra a ben 13.000 uomini. Verso l'estate, per\u00f2, buona parte di essi ritorn\u00f2 a casa per i consueti lavori agricoli.\nAll'inizio del 1847 l'Ispettorato aveva steso i preventivi per le tratte Vicenza-Verona e Treviglio-Brescia. Mancava circa il 50% delle somme necessarie per portare l'opera compimento. Venne emessa una Sovrana risoluzione per una sovvenzione di 3 milioni di fiorini e i lavori poterono continuare ma costruendo una linea a semplice binario e con impianti provvisori.\nNell'agosto 1847 venne presentato il progetto della tratta Treviglio-Brescia ma il 18 dicembre 1847, tuttavia, tutto si ferm\u00f2 nuovamente a seguito dell'aumento delle spese militari nel Lombardo-Veneto.\nLa pesante crisi economica non risparmiava le imprese ferroviarie. Fino all'ottobre del 1846 la Camera aulica, cercando di sostenere le quotazioni, aveva acquistato titoli ferroviari a prezzo sostenuto. Nel 1847 per\u00f2 K\u00fcbeck, per far fronte alle enormi spese militari, fu costretto negoziare un prestito di 80.000.000 di fiorini (240 milioni di lire austriache). Tre grandi banchieri sottoscrissero il prestito; erano Sina, Arnstein (&amp; Eskeles) e Rothschild, gli stessi che vendevano allo Stato, ad alto prezzo, le loro azioni delle imprese ferroviarie.\nQuando in ottobre lo Stato austriaco cess\u00f2 di acquistare le azioni delle ferrovie, risult\u00f2 proprietario del 58% della Lombardo-Veneta (la cui principale interessata era la Arnstein &amp; Eskeles); con in mano 30.000 azioni su 50.000. Il ministro poteva fermare qualsiasi decisione avversa degli altri azionisti.\nLa Ferdinandea e i moti del 1848.\nNel 1848 in tutto l'impero scoppiarono i famosi moti rivoluzionari; a Milano si ebbero le \u201cCinque Giornate\u201d che terminarono il 22 marzo con la cacciata degli austriaci dalla citt\u00e0. Contestualmente Venezia si liber\u00f2 degli austriaci e il 21 marzo proclam\u00f2 la Repubblica di San Marco. Poi Carlo Alberto entr\u00f2 in Lombardia con l'esercito del Regno di Sardegna e i volontari di tutta Italia.\nIl 27 marzo 1848 pochi giorni dopo la proclamazione della Repubblica di San Marco, il Comitato e l'Ispettorato vennero sciolti e sostituiti da un pi\u00f9 modesto \u201cUfficio costruzioni delle strade ferrate lombardo-venete\u201d Il governo della Repubblica impose al Comitato un prestito forzoso e la requisizione delle azioni di propriet\u00e0 statale.\nNel corso dell'anno la linea ferroviaria venne molto utilizzata per sostenere i rivoltosi delle varie citt\u00e0 pi\u00f9 direttamente interessate ai combattimenti. I ferrovieri vennero inquadrati in un reparto speciale. Con l'assedio della Serenissima i materiali ferroviari rotaie, traversine, e anche le caldaie delle locomotive, vennero utilizzati per la difesa della citt\u00e0 assediata. I ponti \u2013 compreso quello sulla laguna- vennero danneggiati pesantemente. L'ingegnere Milani che partecipava alla difesa della citt\u00e0 col grado di colonnello cerc\u00f2 di difendere la \u201csua\u201d opera, aspramente attaccato da Niccol\u00f2 Tommaseo. La Serenissima, stremata dalla fame e dal colera, si arrese solo il 18 agosto 1849.\nNegrelli e il ripristino della ferrovia.\nGi\u00e0 un anno prima, nell'agosto 1848 dopo la rioccupazione di Milano, il governo austriaco aveva dato la precedenza ai lavori di ripristino della ferrovia. Venne nominato uno speciale commissario per le ferrovie lombardo-venete nella persona di Luigi Negrelli. Dotato di grandi capacit\u00e0 tecniche ed organizzative Negrelli era quello che si poteva definire \u201cun leale suddito dell'impero\u201d. Nondimeno pass\u00f2 sopra alla maggior parte dei precedenti rivoluzionari del personale ferroviario per mantenere una capacit\u00e0 operativa del settore.\nIl lavoro di Negrelli doveva scontrarsi con l'indebitamento dello Stato. Il ministro Bruck, nominato alle Finanze, dovette tagliare spese e progetti limitando l'avanzamento dei lavori alla tratta Chiari-Brescia, al completamento della Vicenza-Verona e da Verona verso Desenzano, al prolungamento Mestre verso Palmanova, da Mantova verso Casalmaggiore iniziando trattative con i ducati per l'allacciamento alla Strada ferrata Centrale Italiana di cui si iniziava a parlare e che verr\u00e0 avviata con la .\nProbabilmente con la spinta suppletiva di Radetzky che doveva rinforzare le truppe attorno a Venezia, la tratta Vicenza-Mestre venne riaperta il 14 dicembre 1848. Il 29 giugno 1849 i binari arrivarono a Marghera dopo la caduta del Forte avvenuta il 26 giugno. Essendo Verona il caposaldo principale del famoso Quadrilatero, pur nella penuria economica, il tratto Verona P.V. - Vicenza fu inaugurato il 2 luglio 1849.\nAl Congresso degli azionisti tenutosi a Vienna il 19 marzo 1849 (mentre Venezia e gli ungheresi erano ancora in armi) Negrelli espose le sue necessit\u00e0 rivelando che sarebbero stati necessari 50 milioni per completare la ferrovia. Eskeles che era stato chiamato a dirigere il rinato Comitato propose di cedere l'intera societ\u00e0 allo Stato che, d'altronde, era gi\u00e0 il socio di maggioranza. La proposta ricevette l'unanimit\u00e0 dei consensi. Alla fine del 1849 venne sciolto l'Ispettorato e venne creata, sempre a Verona, la I.R. Direzione superiore delle pubbliche costruzioni, strade ferrate e telegrafi del Regno Lombardo-Veneto con direttore Negrelli.\nIl 29 giugno 1850 venne aperta al servizio l'intera tratta Venezia S.L. - Verona P.V. dopo la ricostruzione delle parti del ponte sulla laguna distrutte dai rivoluzionari. La tratta era percorribile in circa 3h 40' per i treni ordinari e 2 ore 50' per i treni celeri con fermate solo a Mestre, Padova e Vicenza. Nello stesso anno fu approvato il progetto Verona - Brescia che per\u00f2 pot\u00e9 essere aperto al traffico solo nella primavera del 1854.\nIl 19 marzo 1851 venne perfezionata la cessione allo Stato della ferrovia Milano-Como. La stampa lombardo-veneta ipotizzava che i lavori appaltati fra il 1851 e il 1852, tesi a completare le tratte Brescia - Coccaglio fossero la premessa per unirsi a Palazzolo e di \u201csviare\u201d il percorso a Bergamo e poi per Monza raggiungere la stazione di Porta Nuova a Milano. Milano Porta Tosa sarebbe stata abbandonata.\n1852: la fine della societ\u00e0.\nIl 9 giugno 1852, dopo lunghe trattative fra lo Stato e i rappresentanti dei rimanenti azionisti privati, la societ\u00e0 pass\u00f2 totalmente fra le propriet\u00e0 statali. Cessava l'attivit\u00e0 della I.R. Societ\u00e0 Ferdinandea Lombardo-Veneta.\nLa politica di nazionalizzazione delle ferrovie italiane e ungheresi era sostenuta principalmente da motivi militari e strategici. Alla fine del processo, in mano ai privati rimaneva solo la Nordbahn e la Raaberbahn. Il costo annuale della rete ferroviaria statale assomm\u00f2 a circa sei milioni, solo parzialmente coperti dai ricavi dell'esercizio.\nDopo soli due anni, nel 1854, i dirigenti austriaci, avendo compreso di aver sottoscritto un cattivo affare, cercarono nuove soluzioni per le strade ferrate dell'impero. Per quanto riguarda la Ferdinandea, con ritorno del ministro Bruck alle Finanze, nel 1856 ripresero i contatti con i privati per la cessione delle linee italiane.\nCon la , firmata a Vienna il 14 marzo 1856, si fissavano i prodromi per la nascita della Imperial-regia societ\u00e0 privilegiata delle strade ferrate lombardo-venete e dell'Italia Centrale."}
{"id": "5260696", "revid": "110157", "url": "https://it.wikipedia.org/wiki?curid=5260696", "title": "Coppa Italia di Serie A2 2014-2015 (pallavolo maschile)", "text": "La Coppa Italia di Serie A2 di pallavolo maschile 2014-2015 si \u00e8 svolta dal 6 gennaio all'8 febbraio 2015: al torneo hanno partecipato sei squadre di club italiane e la vittoria finale \u00e8 andata per la seconda volta alla Callipo Sport.\nRegolamento.\nLe squadre hanno disputato quarti di finale (a cui non ha partecipato la squadra organizzatrice della \"Final Four\"), semifinali e finale."}
{"id": "5260698", "revid": "767487", "url": "https://it.wikipedia.org/wiki?curid=5260698", "title": "Unione Sportiva Arezzo 1950-1951", "text": "Questa pagina raccoglie le informazioni riguardanti l'Unione Sportiva Arezzo nelle competizioni ufficiali della stagione 1950-1951."}
{"id": "5260700", "revid": "858648", "url": "https://it.wikipedia.org/wiki?curid=5260700", "title": "Scanners 3 - The Takeover", "text": ""}
{"id": "5260704", "revid": "599013", "url": "https://it.wikipedia.org/wiki?curid=5260704", "title": "Virva Junkkari", "text": "Durante la carriera ha giocato in Serie A, massimo livello del campionato italiano di calcio femminile, conquistando uno Scudetto con la Lazio al termine della stagione 2001-2002. Vanta inoltre presenze nella nazionale finlandese.\nCarriera.\nNazionale.\nIndossa la maglia della nazionale finlandese fin dal 1999 partecipando alle qualificazioni all'edizione 2001 e 2005 del Campionato europeo di calcio femminile.\nHa inoltre disputato 5 gare per le qualificazioni all'edizione 2007 del campionato mondiale di calcio femminile."}
{"id": "5260705", "revid": "1924342", "url": "https://it.wikipedia.org/wiki?curid=5260705", "title": "Margaret (cantante)", "text": "Biografia.\nNel 2013 entra nel mondo della musica con il singolo di debutto \"Thank You Very Much\". Il singolo ha raggiunto la 2\u00aa posizione della Classifica Airplay polacca \u2013 Novit\u00e0. In Germania ha raggiunto l'41\u00aa posizione della Top 100 Singles di Media Control Charts, ha raggiunto la 38\u00aa posizione della \u00d63 Austria Top 40 e ha raggiunto la 22\u00aa posizione della Top Singoli.\nIl 30 luglio 2013 \u00e8 stato pubblicato il suo primo EP, \"All I Need\". Ha raggiunto anch'esso la 50\u00aa posizione nella ufficiale classifica polacca \u2013 OLiS. Nel mese di dicembre, ha tenuto un tour promozionale in Italia.\nNel gennaio 2014, ha pubblicato il suo singolo \"Wasted\". Il singolo ha raggiunto la 6\u00aa posizione della Classifica Airplay polacca.\nIn estate, viene annunciato che l'inno dei Campionato mondiale di pallavolo maschile 2014 \u00e8 \"Start a Fire\" di Margaret.\nIl 26 agosto 2014 viene pubblicato il suo primo album in studio, \"Add the Blonde\". L'album ha raggiunto la 8\u00aa posizione della Classifica OLiS polacca ed \u00e8 stato certificato disco di platino."}
{"id": "5260707", "revid": "1099637", "url": "https://it.wikipedia.org/wiki?curid=5260707", "title": "Unione Sportiva Pontedera 1950-1951", "text": "Questa voce raccoglie le informazioni riguardanti l'Unione Sportiva Pontedera nelle competizioni ufficiali della stagione 1950-1951."}
{"id": "5260713", "revid": "1833487", "url": "https://it.wikipedia.org/wiki?curid=5260713", "title": "Giovanni da Tufara", "text": "Biografia.\nSecondo la tradizione agiografica, Giovanni, ostacolato dai genitori nella sua propensione verso la carit\u00e0, lasci\u00f2 la sua famiglia per recarsi a Parigi: qui avrebbe incontrato il beato Stefano Corumano di Riccia. Deluso dall'esperienza transalpina fece ritorno al suo paese: vendette tutti i suoi beni e distribu\u00ec ai poveri il ricavato.\nLasciato il paese, condusse vita solitaria e austera in tuguri e grotte sopra le montagne: trascorse la maggior parte della sua vita nelle grotte di Baselice nel beneventano, dedicandosi alla preghiera, ai digiumi e alla meditazione contemplativa. ALcuni giovani furono attratti dal suo esempio e si unirono a lui.\nNel 1156 Giovanni diede il via per la costruzione del monastero di Gualdo Mazzocca a Foiano di Val Fortore, che divenne un'abbazia che offriva contemplazione e preghiera, ma anche sostegno e aiuto concreto ai poveri e ai bisognosi.\nMorte e sepoltura.\nIl 14 novembre 1170, all'et\u00e0 di ottantasei anni, Giovanni da Tufara, colpito da forte febbre e spossato nel fisico, mor\u00ec. I frati seppellirono il corpo del beato fondatore in una localit\u00e0 sconosciuta del bosco, in luogo appartato e nascosto, timorosi che fosse trafugato.\nCulto.\nLocalmente si svilupp\u00f2 un culto spontaneo subito dopo la morte dell'eremita. Allora papa Onorio III, con bolla del 3 giugno 1218, chiese ai vescovi di Dragonara e di Lucera di fare accurate ricerche sulla vita e i miracoli dell'eremita. Nel 1221, l'arcivescovo di Benevento, Ruggiero, mand\u00f2 i vescovi di Volturara, di Dragonara e di Montecorvino nel gualdo Mazzocca, per collocare le ossa dell'eremita nell'altare da consacrare a Foiano. \nI tre vescovi diedero agli abitanti di Tufara il braccio destro del beato Giovanni eremita, che la sera del 28 agosto fu portato in solenne processione. Poi trattennero delle reliquie per l'ornamento delle loro rispettive chiese; il resto del corpo venne chiuso in una cassa e collocato nell'altare della chiesa. In seguito le ossa furono traslate nella chiesa di San Bartolomeo in Galdo poco distante da Tufara e da Foiano.\nSan Giovanni da Tufara \u00e8 commemorato nel Martirologio Romano al 14 novembre: \"Nel cenobio di Santa Maria di Gualdo Mazzocca vicino a Campobasso, beato Giovanni da Tufara, eremita\".\nIl 30 ottobre 2013 la Congregazione delle Cause dei Santi ha comunicato ufficialmente all'arcidiocesi di Benevento e al parroco di Foiano di Val Fortore che l'eremita Giovanni da Tufara deve essere invocato col titolo di santo, in quanto la canonizzazione \u00e8 avvenuta, secondo la procedura all'epoca vigente, col rito della \"elevatio et translatio corporis\" officiato, il 28 agosto 1221, dai vescovi di Volturara, di Dragonara e di Montecorvino, su delega dell'Arcivescovo di Benevento, Ruggiero."}
{"id": "5260719", "revid": "767487", "url": "https://it.wikipedia.org/wiki?curid=5260719", "title": "Venerd\u00ec (Articolo 31)", "text": "Venerd\u00ec \u00e8 un singolo del gruppo musicale italiano Articolo 31, pubblicato nel 1998 dalla Best Sound. \u00c8 il quarto estratto dall'album Nessuno. Il singolo comprende anche la versione album (senza la parte finale parlata) del secondo singolo estratto, La rinascita, e due canzoni live."}
{"id": "5260723", "revid": "938", "url": "https://it.wikipedia.org/wiki?curid=5260723", "title": "Scintu (traghetto)", "text": ""}
{"id": "5260725", "revid": "110157", "url": "https://it.wikipedia.org/wiki?curid=5260725", "title": "Maratonistas de Coamo (pallavolo)", "text": "I Maratonistas de Coamo furono una franchigia pallavolistica maschile portoricana, con sede a Coamo.\nStoria.\nI Maratonistas de Coamo vengono fondati nel 2012, quando il titolo dei Gigantes de Adjuntas viene traslato alla citt\u00e0 di Coamo. Debuttano nella Liga de Voleibol Superior Masculino nel campionato 2012-13, classificandosi al decimo ed ultimo posto. Nella stagione seguente sono nuovamente ultimi in classifica; al termine dell'annata la franchigia cessa di esistere."}
{"id": "5260726", "revid": "761672", "url": "https://it.wikipedia.org/wiki?curid=5260726", "title": "Postal III", "text": ""}
{"id": "5260727", "revid": "761672", "url": "https://it.wikipedia.org/wiki?curid=5260727", "title": "Postal Plus", "text": ""}
{"id": "5260731", "revid": "761672", "url": "https://it.wikipedia.org/wiki?curid=5260731", "title": "Loki Games", "text": ""}
{"id": "5260732", "revid": "761672", "url": "https://it.wikipedia.org/wiki?curid=5260732", "title": "Loki Entertainment Software", "text": ""}
{"id": "5260734", "revid": "767487", "url": "https://it.wikipedia.org/wiki?curid=5260734", "title": "Bubba Trattori", "text": "Bubba \u00e8 stata un'azienda italiana situata a Santimento (in provincia di Piacenza) che produceva macchine agricole, ed \u00e8 stata la prima azienda italiana ad impiegare il motore a testa calda in un trattore agricolo.\nStoria.\nGli inizi.\nLa ditta individuale \"Pietro Bubba fu Domenico\" sorse a Santimento verso la fine del XIX secolo, per esercitare la trebbiatura per conto di terzi. In seguito, comincia a riparare e a costruire piccoli attrezzi sino a quando, nel 1896, realizza una sgusciatrice per semi minuti, che rappresenta storicamente la prima macchina agricola Bubba. Con l'aiuto dei tre figli Federico, Salvatore e Artemio nel 1896 inizia la costruzione delle prime trebbie.\nNel corso degli anni la ditta si sviluppa nel campo delle trebbie e delle presse sino a raggiungere, all'inizio degli anni Venti, una posizione paritaria con i concorrenti del settore che sono la Breda, la Orsi e la Casali. Nel 1919 si ha la prima struttura societaria vera e propria: \"Cav. Pietro Bubba &amp; C. Societ\u00e0 in accomandita semplice\". Per quanto riguarda i trattori, l'ingresso avviene gradualmente partendo dal recupero di veicoli impiegati nella \"Aratura di Stato\" negli anni dal 1917 al 1919, che vengono ceduti ai privati ad un prezzo agevolato. Usati senza tante attenzioni da un corpo di militari \"non idonei al combattimento\u201d, questi veicoli mostrano il loro punto debole nel motore a ciclo Otto il quale, per mancanza di una accurata gestione, si dimostra poco affidabile.\nL'era dei motori \"testacalda\".\nNel 1923 Ulisse Bubba, figlio di Federico, realizza i primi trattori testacalda con motori Bubba montati su carri Case: nascono i trattori UTC3, UTC4 e UTC5 (U=Ulisse; T=Trattore; C=Case). L\u2019innesto funziona e la cosa ha successo al punto che, una volta finite le possibilit\u00e0 di avere i carri americani a buon mercato, la Bubba \u00e8 gi\u00e0 pronta a costruirne uno originale: nel 1926 nasce il modello \"UTB3\" (U=Ulisse; T=Trattore; B=Bubba) con potenza di 25/30 CV. \u00c8 il primo trattore interamente Bubba.\nNel 1929 vengono realizzati il prototipo dell\u2019UT2, l\u2019UT3, perfezionamento dell\u2019UTB3, portato a 25 CV e alleggerito, e l\u2019UT5 di oltre 23 litri di cilindrata che rappresenta il pi\u00f9 grosso trattore testacalda che si conosca e il pi\u00f9 potente, 50 CV. Deriva da due cilindri orizzontali dell\u2019UT3 accoppiati.\nLa crisi e la nuova societ\u00e0.\nPietro Bubba muore nel 1927 all\u2019et\u00e0 di 78 anni. La crisi mondiale del 1929 vede l\u2019azienda in difficolt\u00e0 finanziarie e il 5 aprile del 1930 una societ\u00e0 derivata dalla SAFI di Piacenza, costituita appositamente con il nome di \"Bubba S.A.\", assorbe la \"SaS Pietro Bubba &amp;C\". Ne entra a fare parte l\u2019ingegner Luigi Lodigiani. Della vecchia dirigenza restano Federico Bubba come progettista delle trebbie, Ulisse Bubba come direttore tecnico dello stabilimento e Artemio Bubba che se ne va dopo un anno per costituire nel 1933, assieme al fratello Salvatore, un\u2019azienda per la costruzione di trebbiatrici.\nIl primo trattore della nuova propriet\u00e0 \u00e8 il modello \"UT2\", una macchina da 25 cv, snella e moderna per il periodo, progettata da Ulisse Bubba e pronta da parecchi mesi, ma bloccata nella industrializzazione dalla mancanza di fondi. Intorno agli anni 1934 - 1935 vedono la luce altri due nuovi modelli: si tratta dell' \"UT 4\" e dell' \"UT 6\" con i rispettivi derivati stradali (US) e impianti fissi (UF).\nIl modello \"UT4\", con i suoi 15,380 litri di cilindrata (260 X 290 mm di corsa) \u00e8 probabilmente il pi\u00f9 grosso trattore monocilindrico a testa calda mai costruito. Copia in piccolo dell\u2019\"UT4\" \u00e8 l'\"UT6\", dal quale nasce nel 1936 il trattore a cingoli \"C 35\"; sar\u00e0 l'ultima macchina progettata da Ulisse Bubba che quell'anno esce dall'azienda assieme al padre Federico.\nL'era Arbos-Bubba.\nDue anni dopo, nel 1938, la Bubba S.A. produce l\u2019ARIETE (37/45 CV), primo trattore Bubba non progettato da Ulisse, ma dagli ingegneri Emmanueli e Giorgi.\nNel 1943 Luigi Lodigiani \u00e8 l\u2019unico proprietario della Bubba S.A. Nasce il D42, 42 CV, versione ammodernata dell\u2019Ariete che per\u00f2 non ottiene un grande successo a causa della guerra. Successivamente nasce il CENTAURO, cingolato da 45/55 CV. Nello stesso periodo la Bubba S.A. sperimenta le prime mietitrebbie semoventi a cingolo completo. Nel 1947 Bubba sperimenta una mietitrebbia trainata, la 1500, con motore ausiliario, progettata dagli ingegneri Minoprio e Farina sull'esempio dell'americana Allis-Chalmers, che per\u00f2 rimane allo stadio di prototipo. Ad essa seguiranno altre macchine sperimentali semoventi con cingolo unico dedicate alla raccolta del riso.\nNel 1950 la Bubba realizza l'LO5, il suo ultimo trattore testa calda, 45 CV gommato. Viene progettato anche l'LO6 a cingoli, ma mai prodotto.\nNel 1952 Lodigiani sposta lo stabilimento di Santimento a Piacenza San Lazzaro. Inizia qui la produzione di mietitrebbie con il prototipo della mietitrebbia MT 52 con motore Deutz raffreddato ad aria. Successivamente vengono costruite la MT 100 A e la 100 B, quest'ultima versione da riso.\nNel 1954 la \"Arbos Bubba\" lancer\u00e0 sul mercato un trattore a ruote con motore diesel Perkins \"P4TA\" da 35 cavalli e l'anno dopo un cingolato con due motorizzazioni a scelta: Perkins \"P4TA\" oppure Deutz \"F2L514\" da 32 cv. Le cifre sono esigue: 33 esemplari del tipo a ruote e 9 di quello a cingoli sino alla data del 31 dicembre del 1955. Il marchio Bubba, che dal 1954 era gi\u00e0 stato trasformato in \"Arbos-Bubba\", scompare del tutto, diventando solo Arbos, marchio di una fabbrica di biciclette appartenuta a due piacentini (Armani e Boselli) e in seguito di propriet\u00e0 di Lodigiani.\n2015: la rinascita.\nLa societ\u00e0 cinese produttrice di trattori agricoli e mietitrebbie Tianjin Lovol Heavy Industry Co. Ltd ha annunciato il progetto per il recupero e la valorizzazione dei marchi Bubba ed Arbos."}
{"id": "5260736", "revid": "643662", "url": "https://it.wikipedia.org/wiki?curid=5260736", "title": "Gruppa B 1936 (primavera)", "text": "L'edizione 1936 - di primavera - della Gruppa B fu la prima della seconda serie del Campionato sovietico di calcio e vide la vittoria finale della Dinamo Tbilisi.\nStagione.\nFormula.\nI club partecipanti erano solo 8: cinque erano russe, due ucraine e una georgiana.\nLe 8 squadre si incontrarono tra di loro in gare di sola andata: il sistema prevedeva tre punti per la vittoria, due per il pareggio e uno per la sconfitta.\nLa prima classificata veniva promossa in Gruppa A, le ultime due retrocesse in Gruppa V; la Dinamo Kharkov si ritir\u00f2 dopo 3 giornate: i suoi risultati furono annullati. Pertanto ogni squadra gioc\u00f2 solo sei incontri."}
{"id": "5260737", "revid": "1160255", "url": "https://it.wikipedia.org/wiki?curid=5260737", "title": "Filipe Miguel Neves Ferreira", "text": "Caratteristiche tecniche.\nGioca come esterno sinistro, con attitudini prevalentemente difensive che gli permettono di essere schierato con buoni risultati anche da terzino.\nBiografia.\nFilipe Ferreira \u00e8 figlio di Jos\u00e9 Carlos, anch'egli calciatore e difensore, tra le altre, di Benfica e Belenenses.\nCarriera.\nClub.\nAtl\u00e9tico CP.\nNato a Lisbona, Filipe Ferreira entra a dodici anni nel vivaio dello Sporting, prima di passare nel 2003 al Pontinha. Nel 2007 passa alle giovanili dell'Atl\u00e9tico CP, con il quale viene promosso in Segunda Liga al termine della stagione 2010-2011. Nell'annata successiva ha quindi modo di debuttare tra i professionisti, in seconda serie portoghese.\nBelenenses.\nNel 2012 rimane a Lisbona, ma si aggrega al Belenenses con cui disputa 19 incontri totali e vince la Segunda Liga 2012-2013, venendo promosso in Primeira. Il 2 febbraio 2014 Filipe Ferreira marca la prima rete in massima serie, segnando il gol-vittoria nel match vinto 2-1 in casa contro il Braga, che consente alla squadra di Bel\u00e9m di tornare al successo dopo nove partite senza vittorie. Sempre nel 2014 rinnova il suo contratto con i lisbonesi fino al 2015. Rimane al Belenenses per un'altra stagione, partecipando anche alla fase a gruppi dell'Europa League 2015-2016, totalizzando in quattro anni 91 presenze e cinque reti in campionato.\nPa\u00e7os Ferreira.\nNel luglio 2016, terminato il contratto col Belenenses, firma un biennale col , rimanendo quindi in massima serie. Ferreira rimane con i \"Castores\" per due stagioni, terminando al tredicesimo e al diciassettesimo posto nella Primeira Liga 2017-18, retrocedendo quindi in Segunda.\nSturm Graz e Nacional.\nNel luglio 2018 firma per lo Sturm Graz, in Bundesliga austrica, ma dopo sole quattro presenze complessive a gennaio 2019 torna in patria, nelle file del Nacional in prestito fino al 30 giugno. L'iscrizione del calciatore al club di Madera viene ritardata per problemi burocratici.\nTondela.\nDopo la retrocessione del Nacional, nell'estate 2019 viene acquistato a titolo definitivo dal Tondela, riuscendo cos\u00ec a rimanere in Primeira Liga. I verdeoro riusciranno a salvarsi nelle successive due stagioni, concluse al quattordicesimo e al dodicemo posto. Ferreira colleziona, in due annate, 61 gettoni e una rete.\nBoavista.\nIl 12 luglio 2021 viene ufficializzato il suo passaggio al Boavista.\nNazionale.\nFerreira \u00e8 stato convocato per due amichevoli dal Portogallo under-21, entrambe a marzo 2011: la prima contro la Repubblica d'Irlanda (vittoria lusitana per 2-0), mentre la seconda tre giorni dopo contro la Danimarca (1-1)."}
{"id": "5260738", "revid": "92689", "url": "https://it.wikipedia.org/wiki?curid=5260738", "title": "Revoca degli eletti", "text": "La revoca degli eletti (in inglese \"recall election\", chiamato anche referendum di richiamo) \u00e8 una procedura con la quale gli elettori possono rimuovere un politico o un altro funzionario eletto in un pubblico ufficio attraverso una votazione diretta, prima che il suo mandato elettorale sia terminato. La revoca ha una storia che inizia nell'antica grecia ad Atene ed oggi \u00e8 presente in varie costituzioni contemporanee.\nDemocrazia ateniese.\nNell'antica democrazia ateniese numerosi incarichi erano elettivi ed era possibile prima della scadenza del mandato richiedere un'inchiesta o la rimozione dal parte dell'Ecclesia del funzionario.\nArgentina.\nLa revoca degli eletti arriv\u00f2 in Argentina nel 1923, precisamente in C\u00f3rdoba, ed in seguito venne adottato da altre numerose provincie quali Chaco, Chubut, Corrientes, La Rioja, R\u00edo Negro, Santiago del Estero e Tierra del Fuego. Esiste anche in alcune municipalit\u00e0, come Neuqu\u00e9n o Buenos Aires.\nColombia.\nIn Colombia la revoca venne introdotta nella costituzione nel 1991 grazie al movimento la s\u00e9ptima papeleta, che la richiese per combattere la corruzione e la mancanza di partecipazione dei cittadini. La prima legge prevedeva che, per attivarlo, bisognasse raccogliere il 40% dei voti ottenuti dal candidato e che il giorno del referendum si raggiungesse un quorum del 50% degli elettori. Fino al 2015 ci sono stati 161 tentativi di revoca che hanno portato a 41 referendum, ma nessuno di questi ha raggiunto il quorum necessario. In seguito, nel 2015, la nuova legge 303/2015 ha abbassato rispettivamente al 30% ed al 40% le percentuali necessarie.\nLettonia.\nL'articolo 14 della Costituzione della Lettonia prevede la possibilit\u00e0 per gli elettori di revocare il mandato a tutto il Saeima, che \u00e8 il parlamento nazionale. Servono il 10% di firme del corpo elettorale e, per essere valido, deve partecipare almeno i 2/3 dei votanti alle ultime elezioni. Non pu\u00f2 svolgersi l'anno successivo e quello precedente le elezioni, cos\u00ec come nei sei mesi precedenti la fine del mandato del Presidente ed a distanza di almeno sei mesi dal precedente referendum revocativo.\nStati Uniti.\nNegli Stati Uniti la revoca non esiste a livello federale, ma solo nei singoli stati che l'hanno adottata. Il numero di firme e le procedure adottate per la revoca variano da stato a stato, cos\u00ec come il destinatario del referendum che pu\u00f2 essere .\nLa prima apparizione di questo istituto giuridico \u00e8 del 1631 nella Colonia della Massachusetts Bay. Durante la rivoluzione americana, tra gli Articoli della Confederazione era prevista, da parte degli stati, la possibilit\u00e0 di revocare il mandato ai delegati al congresso, ma questo potere non fu mai esercitato.\nNella storia degli Stati Uniti solo due governatori sono stati revocati; nel 1921 Lynn Frazier del Nord Dakota e nel 2003 Gray Davis della California, quando al suo posto divenne governatore Arnold Schwarzenegger. Inoltre nel 1988 fu approvata una richiesta di revoca contro il governatore dell'Arizona Evan Mecham, che per\u00f2 si dimise prima del voto.\nSvizzera.\nLa revoca in Svizzera non \u00e8 possibile a livello federale ed \u00e8 presente in 6 cantoni su 26: Berna, Sciaffusa, Soletta, Ticino, nel Canton Turgovia ed a Uri. Storicamente la possibilit\u00e0 di indire referendum revocatori \u00e8 stata introdotta nel 1860, grazie ad una mobilitazione dei cittadini che chiedevano maggiori riforme democratiche. Nonostante sia presente da cos\u00ec tanto tempo lo strumento non \u00e8 stato molto utilizzato, perch\u00e9 i cittadini preferiscono utilizzare i referendum propositivi come strumento di controllo e prevenzione della malapolitica.\nTaiwan.\nIn Taiwan la revoca del presidente o del vice presidente deve essere richiesta dal 25% dei membri dello Yuan legislativo, la camera locale, e votata dai 2/3 degli eletti. In seguito a questo deve essere confermata dagli elettori, con un quorum del 50% dei partecipanti."}
{"id": "5260740", "revid": "599013", "url": "https://it.wikipedia.org/wiki?curid=5260740", "title": "Wesley Hoedt", "text": "Caratteristiche tecniche.\nNato come attaccante, alle volte impiegato anche come trequartista, lascia tale ruolo all'et\u00e0 di 17 anni per diventare difensore centrale per le sue ottime doti fisiche. Le sue caratteristiche principali sono l'altezza, la forza nel colpire la palla di testa, la grande veemenza che utilizza nei vari contrasti fisici ed una buona tecnica di base.\nCarriera.\nClub.\nAZ Alkmaar.\nIniziare a giocare a calcio nelle file del Reiger Boys e dell'Hollandia, fino al 2005 quando passa nelle giovanili dell'AZ Alkmaar. Il 13 dicembre 2012 firma il suo primo contratto da professionista con scadenza nel 2015.\nIl 12 dicembre 2013 fa il suo esordio, giocando tutti i minuti di gioco, con la maglia della prima squadra; in occasione della partita, di Europa League, pareggiata, per 2-2, contro i greci del PAOK Salonicco. Il 6 aprile 2014 arriva l'esordio in campionato, sostituendo, al 46\u00ba minuto, il compagno di squadra Celso Ortiz nel pareggio esterno, per 2-2, contro il Roda. A fine stagione totalizza 3 presenze.\nNella stagione successiva diviene perno fondamentale della difesa della squadra olandese. Il 14 dicembre 2014 sigla la sua prima rete, da professionista, aprendo le marcature del pareggio interno, per 2-2, contro il Feyenoord. Il 21 gennaio 2015 firma un pre-contratto con il club italiano della Lazio, valevole a partire dal 1\u00ba luglio 2015. Conclude la stagione con un bottino di 27 presenze e 2 reti siglate mentre lascia la squadra con un totale, ottenuto in due stagioni, di 30 presenze e 2 reti siglate.\nLazio.\nIl 1\u00ba luglio 2015 si aggrega ai nuovi compagni di squadra della Lazio. L'8 agosto successivo, seppur non scendendo in campo, perde la Supercoppa italiana 2015, per 2-0, contro i Campioni d'Italia della Juventus. L'esordio arriva il 13 settembre 2015, in occasione della partita casalinga vinta, per 2-0, contro l'Udinese. Il 1\u00ba ottobre successivo arriva anche la prima rete in maglia \"biancoceleste\", in occasione della partita di Europa League, vinta per 3-2, contro i francesi del Saint-\u00c9tienne; il difensore olandese mette a segno il gol del momentaneo 2-1 in favore della Lazio. Conclude la sua prima stagione con la maglia \"biancoceleste\" totalizzando 35 presenze e 1 rete.\nIl 21 agosto 2016, in occasione della trasferta vinta, per 3-4, contro l', mette a segno il suo primo gol in Serie A. Il 17 maggio 2017 perde la finale di Coppa Italia poich\u00e9 la sua squadra viene superata, per 2-0, dalla Juventus. La seconda stagione si conclude con un bottino di 26 presenze e 3 reti siglate.\nIl 13 agosto 2017 vince il suo primo titolo in maglia \"biancoceleste\" poich\u00e9 la Lazio si impone, per 2-3, sulla Juventus nella partita valida per l'assegnazione della Supercoppa italiana 2017.\nSouthampton.\nIl 22 agosto successivo viene acquistato, a titolo definitivo, dal club inglese del per una cifra vicina ai 17 milioni di euro con il quale firma un contratto quinquennale. L'esordio arriva il 9 settembre 2017 in occasione della sconfitta casalinga, per 0-2, contro il . Il 17 febbraio 2018 arriva la prima rete in terra inglese in occasione della trasferta vinta, per 1-2, contro il . Chiude la sua prima stagione in Inghilterra con un bottino di 32 presenze e 1 rete.\nCelta Vigo e Anversa.\nCon l'arrivo di Ralph Hasenh\u00fcttl sulla panchina dei \"Saints\" Hoedt perde il posto da titolare, venendo addirittura messo in tribuna; allora il 22 gennaio 2019 viene ceduto in prestito alla squadra spagnola del (dopo 13 partite senza reti, tutte in campionato nessuna nelle coppe).\nIl 2 settembre 2019 viene ceduto in prestito all'.\nRitorno alla Lazio e cessione all\u2019Anderlecht.\nIl 5 ottobre 2020 fa ritorno alla Lazio con la formula del prestito. Arrivato come potenziale titolare, non convince l'allenatore Simone Inzaghi, che nel finale di stagione lo mette anche fuori rosa per fare spazio al rientrante Luiz Felipe.\nIl 17 giugno 2021 passa all\u2019 firmando un contratto quadriennale.\nNazionale.\nGiovanile.\nHa fatto parte, anche seppur non scendendo mai in campo, della Selezione olandese che ha partecipato al Campionato europeo di calcio Under-19 2013 in Lituania.\nMaggiore.\nA marzo 2017 viene convocato per la prima volta, dal CT Danny Blind, in nazionale maggiore con la quale esordisce il 25 dello stesso mese nel match di qualificazione mondiale perso, per 2-0, contro la Bulgaria subentrando al compagno di squadra Matthijs de Ligt all'inizio del secondo tempo.\nStatistiche.\nPresenze e reti nei club.\n\"Statistiche aggiornate al 2 maggio 2021.\""}
{"id": "5260744", "revid": "767487", "url": "https://it.wikipedia.org/wiki?curid=5260744", "title": "Josh Dubovie", "text": "Carriera.\nNel marzo 2010 ha vinto il concorso musicale \"Eurovision - Your Country Needs You\", che gli ha permesso di partecipare all'Eurovision Song Contest 2010 nel mese di maggio con il brano \"That Sound Good to Me\".\nNel febbraio 2011 ha pubblicato l'album \"Carpe Diem\".\nDiscografia.\nAlbum\nSingoli"}
{"id": "5260747", "revid": "41851", "url": "https://it.wikipedia.org/wiki?curid=5260747", "title": "Cassa di Risparmio di Viterbo", "text": ""}
{"id": "5260748", "revid": "69886691", "url": "https://it.wikipedia.org/wiki?curid=5260748", "title": "Granarolo Emilia", "text": ""}
{"id": "5260749", "revid": "767487", "url": "https://it.wikipedia.org/wiki?curid=5260749", "title": "Thea Garrett", "text": "Ha partecipato all'Eurovision Song Contest 2010 come rappresentante di Malta presentando il brano \"My Dream\"."}
{"id": "5260756", "revid": "767487", "url": "https://it.wikipedia.org/wiki?curid=5260756", "title": "Didrik Solli-Tangen", "text": "Ha partecipato all'Eurovision Song Contest 2010 come rappresentante della Norvegia presentando il brano \"My Heart Is Yours\".\nSi laure\u00f2 all'accademia musicale Barratt Due di Oslo nel 2010, con il massimo dei voti.\nDiscografia.\nAlbum"}
{"id": "5260765", "revid": "643662", "url": "https://it.wikipedia.org/wiki?curid=5260765", "title": "Gruppa B 1936 (autunno)", "text": "L'edizione 1936 - di autunno - della Gruppa B fu la 2\u00aa della seconda serie del Campionato sovietico di calcio e vide la vittoria finale della Serp i Molot Moskva.\nStagione.\nFormula.\nI club partecipanti erano solo 8: sei erano russe, una ucraina e una azera.\nLe 8 squadre si incontrarono tra di loro in gare di sola andata: il sistema prevedeva tre punti per la vittoria, due per il pareggio e uno per la sconfitta.\nLa prima classificata veniva promossa in Gruppa A, l'ultima era retrocessa in Gruppa V.\nRispetto alla stagione passata, all'unica promossa e alle due retrocesse subentrarono Serp i Molot Kharkov, Dinamo Rostov-sul-Don e Temp Baku."}
{"id": "5260766", "revid": "965985", "url": "https://it.wikipedia.org/wiki?curid=5260766", "title": "Sunstroke Project", "text": ""}
{"id": "5260768", "revid": "1873017", "url": "https://it.wikipedia.org/wiki?curid=5260768", "title": "Leonardo (treno)", "text": "I treni della Serie 750 (per la Linea 1) e delle Serie 570 e 3000 (per la Linea 2), comunemente noti come \"Leonardo\" sono elettrotreni interoperabili per metropolitane della famiglia MNG (\"Metropolitana di Nuova Generazione\") prodotti dall'azienda italiana AnsaldoBreda, oggi Hitachi Rail Italy, per la metropolitana di Milano.\nStoria.\nIl nuovo convoglio, basato sulla precedente Serie 900 \"Meneghino\", nasce su commissione dell'Azienda Trasporti Milanesi per il rinnovo dei rotabili delle linee della metropolitana in vista di Expo 2015. Il finanziamento di 220 milioni di euro con cui sono stati acquistati i treni \u00e8 interamente a carico di ATM grazie a un mutuo contratto con la Banca europea degli investimenti.\nIl progetto scelto, quello elaborato da AnsaldoBreda, \u00e8 stato presentato con una maquette nell'aprile 2014 in piazza del Duomo. Il primo convoglio \u00e8 poi stato presentato ed \u00e8 entrato in servizio il 23 dicembre 2014, seguito da altri 13 convogli prima dell'apertura di Expo 2015. In totale, le prime forniture hanno portato a 30 treni, di cui 20 destinati alla Linea 1 e 10 destinati alla Linea 2.\nSuccessivamente, il 26 marzo 2016, ATM ha annunciato l'acquisto di 15 treni Leonardo per la linea 2 con un investimento di 109 milioni. Quesi treni sono stati consegnati tra il 2017 e il 2018.\nInfine, il 9 febbraio 2017, ATM ha ordinato al prezzo di circa 106 milioni di euro altri 15 treni Leonardo per ammodernare la propria flotta (6 treni per la linea 1 e 9 treni per la linea 2), consegnati entro met\u00e0 2019.\nInfine, per radiare anche gli ultimi treni reostatici in servizio sulla Linea 2, il 9 luglio 2018 sono stati ordinati ulteriori 12 treni, con consegne cadenzate ad una unit\u00e0 al mese a partire dall'autunno del 2019.\nLa flotta di treni Leonardo per la Metropolitana di Milano comprende quindi un totale di 72 treni, cos\u00ec suddivisi:\nCaratteristiche.\nIl nuovo treno \u00e8 composto da 6 casse, di cui quattro di esse (prima, terza, quarta e sesta) fornite ciascuna di 4 motori, di cui due (prima e sesta) con cabina, mentre le restanti due (seconda e quinta) sono rimorchi.\nLe unit\u00e0 quindi risultano essere in questo ordine: M1-R-M2-M2-R-M1, in cui R=rimorchio, M1=motrice con cabina, M2=motrice senza cabina, per una lunghezza complessiva di circa 107 metri, inoltre ogni vagone \u00e8 dotato di 8 porte elettroniche.\nLa potenza complessiva di ciascuna unit\u00e0 di trazione \u00e8 di 1280\u00a0kW. Il controllo di potenza \u00e8 attuato mediante inverter IGBT-VVVF. \nCome il suo predecessore, la Serie 900 \"Meneghino\", \u00e8 stato inoltre progettato per garantire l'interoperabilit\u00e0 sulla rete metropolitana. Sebbene le tre linee siano attualmente dotate di sistemi di segnalamento differenti tra loro, questo nuovo tipo di materiale rotabile pu\u00f2 essere in grado di circolare sotto sistemi di alimentazione differenti in tensione tra 750V (linea M1) e 1500V (linea 2 e 3). \u00c8 stato predisposto quindi per poter ospitare gli elementi del sistema di captazione a terza rotaia della linea 1. \u00c8 in grado di recuperare energia elettrica durante la frenatura fino ad una percentuale prossima al 50%. I materiali rotabili in circolazione sulla linea 1 sono dotati di un avanzato sistema di controllo e sicurezza di marcia e di frenatura con la possibilit\u00e0 di arresto a bersaglio in banchina.\nLa composizione adottata, senza soluzione di continuit\u00e0 tra le singole unit\u00e0 tutte climatizzate, presenta complessivamente 24 porte per lato ad apertura totale. Gli ambienti, in conformit\u00e0 alle pi\u00f9 recenti norme di sicurezza, sono videosorvegliati e dotati di un sistema informativo audio e video digitale con monitor a LCD in comparto."}
{"id": "5260770", "revid": "767487", "url": "https://it.wikipedia.org/wiki?curid=5260770", "title": "SunStroke Project", "text": "I SunStroke Project sono un gruppo musicale moldavo attivo dal 2007.\nCarriera.\nI SunStroke Project sono un gruppo fondato da Sergei Yalovitsky, Anton Ragoza e Sergey Stepanov nel 2007.\nIl gruppo ha partecipato all'Eurovision Song Contest 2010 come rappresentante della Moldavia presentando il brano \"Run Away\" insieme a Olia Tira. In poco tempo la canzone e Sergey diventano virali e quest'ultimo diventa famoso col nome \"Epic Sax Guy\"\nSette anni dopo, vengono nuovamente scelti per rappresentare la Moldavia nella sessantaduesima edizione del Contest a Kiev con la canzone \"Hey, Mamma!\", classificandosi al 3\u00ba posto, dopo Portogallo e Bulgaria."}
{"id": "5260771", "revid": "287204", "url": "https://it.wikipedia.org/wiki?curid=5260771", "title": "Helsingin Jalkapalloklubi (femminile)", "text": "LHelsingin Jalkapalloklubi Naiset, noto anche come HJK, \u00e8 una squadra di calcio femminile finlandese, sezione femminile dell'omonimo club. L'HJK \u00e8 la squadra di calcio pi\u00f9 titolata della Finlandia, avendo vinto il campionato per 23 volte e la Naisten Suomen Cup 15 volte.\nStoria.\nDato il sempre maggiore interesse suscitato a livello internazionale dal calcio femminile, la Federazione calcistica della Finlandia (SPL/FBF) decise di istituire dal 1971 un campionato nazionale destinato a squadre femminili indicato come Naisten SM-sarja.\nL'Helsingin Jalkapalloklubi fu tra le societ\u00e0 che fondarono la propria sezione femminile nel 1971, aderendo all'iniziativa con una formazione che riusc\u00ec a superare le avversarie laureandosi campione di Finlandia al termine della stagione. Da allora l'HJK riusc\u00ec a conquistare 22 titoli, l'ultimo dei quali nel 2005, con la migliore serie positiva ottenuta tra il 1995 ed il 2001, imponendosi con un grande scarto sulle inseguitrici, pur non riuscendo che a raggiungere posizioni di rincalzo dal 2006.\nGrazie ai risultati ottenuti in campionato, l'HJK guadagn\u00f2 il diritto di partecipare alla prima edizione, la 2001-2002, della UEFA Women's Cup, torneo istituito dall'UEFA sul modello della Champions League maschile e destinata alle vincitrici dei rispettivi campionati nazionali. Nella prima edizione l'HJK raggiunse le semifinali dopo aver superato la fase a gironi e sconfitto il Trondheims-\u00d8rn nei quarti di finale. In semifinale l'HJK affront\u00f2 l'Ume\u00e5 IK, perdendo sia la gara di andata in trasferta per 2-1 sia la gara di ritorno in casa per 1-0, venendo eliminato dalla competizione. Il raggiungimento delle semifinali rappresent\u00f2 il miglior risultato ottenuto nelle sue tre partecipazioni alla UEFA Women's Cup: nel 2002-2003 fu eliminato nei quarti di finale dall'1. FFC Francoforte e nel 2006-2007 non and\u00f2 oltre la seconda fase a gironi.\nCalciatrici.\nCalciatrici rappresentative.\nIl seguente elenco parziale include calciatrici che hanno in passato vestito la maglia del HJK e vantano convocazioni in una nazionale maggiore del loro paese: \nOrganico.\nRosa 2016.\nRosa e numeri come da sito ufficiale.\nStaff tecnico 2016.\nStaff tecnico come da sito ufficiale."}
{"id": "5260776", "revid": "767487", "url": "https://it.wikipedia.org/wiki?curid=5260776", "title": "La figlia della Madonna (film)", "text": "La figlia della Madonna \u00e8 un film del 1949, diretto da Roberto Bianchi Montero.\nProduzione.\nIl film \u00e8 ascrivibile al filone dei melodrammi sentimentali, comunemente detto \"strappalacrime\", molto in voga tra il pubblico italiano negli anni del secondo dopoguerra (1945-1955), in seguito ribattezzato dalla critica con il termine \"neorealismo d'appendice\".\nDistribuzione.\nIl film venne distribuito nel circuito cinematografico italiano il 7 settembre del 1949."}
{"id": "5260777", "revid": "767487", "url": "https://it.wikipedia.org/wiki?curid=5260777", "title": "Man from Reno", "text": "Man from Reno \u00e8 un film del 2014 diretto da Dave Boyle.\nTrama.\nUna straniera nella sempre pi\u00f9 strana citt\u00e0 di San Francisco, la giallista giapponese Aki \u00e8 incerta del ruolo che proprio lei deve svolgere in un misterioso omicidio avvenuto nella vita reale che coinvolge l'ambiguo MacGuffins e identit\u00e0 amorfe"}
{"id": "5260780", "revid": "404338", "url": "https://it.wikipedia.org/wiki?curid=5260780", "title": "Mystica (Marvel Comics)", "text": ""}
{"id": "5260781", "revid": "767487", "url": "https://it.wikipedia.org/wiki?curid=5260781", "title": "Ovidiu Cern\u0103u\u021beanu", "text": "Ha partecipato all'Eurovision Song Contest 2010 come rappresentante della Romania presentando il brano \"Playing with Fire\" insieme a Paula Seling.\nHa nuovamente partecipato all'Eurovision Song Contest 2014 sempre in coppia con Paula Seling cantando \"Miracle\"."}
{"id": "5260782", "revid": "404338", "url": "https://it.wikipedia.org/wiki?curid=5260782", "title": "Rogue (Marvel Comics)", "text": ""}
{"id": "5260785", "revid": "767487", "url": "https://it.wikipedia.org/wiki?curid=5260785", "title": "Patrick Ouch\u00e8ne", "text": "Ha partecipato all'Eurovision Song Contest 2009 come rappresentante del Belgio presentando il brano \"Copycat\"."}
{"id": "5260788", "revid": "1924342", "url": "https://it.wikipedia.org/wiki?curid=5260788", "title": "P\u00ebtr Elfima\u016d", "text": "Ha partecipato all'Eurovision Song Contest 2009 come rappresentante della Bielorussia presentando il brano \"Eyes That Never Lie\"."}
{"id": "5260789", "revid": "119724463", "url": "https://it.wikipedia.org/wiki?curid=5260789", "title": "Chiesa di Ges\u00f9 e Maria (Nicotera)", "text": "La chiesa di Ges\u00f9 e Maria \u00e8 una chiesa cristiana cattolica di rito romano. Si trova a Nicotera, provincia di Vibo Valentia, nella parte bassa della citt\u00e0, quasi alla fine della via extra moenia del Borgo che collega il centro con le sottostanti campagne ed il mare.\nStoria.\nGli storici locali indicano il 1638 come anno di edificazione, quale espressione del voto fatto dai cittadini scampati alla \u201cterribile\u201d incursione turchesca del 19 giugno di quell'anno - che pare mise la citt\u00e0 a sacco e fuoco - cui successivamente avrebbero aderito i pochi rimpatriati, sottrattisi alla schiavit\u00f9 in terre lontane.\nTuttavia l'edificio cultuale non viene menzionato n\u00e9 in un importante documento ufficiale del 1646 costituito da un apprezzo della citt\u00e0 che doveva essere messa all'asta pubblica, n\u00e9 nella puntuale relazione - corredata da una veduta della citt\u00e0 - del viaggio compiuto nel Regno di Napoli dall'abate Giovan Battista Pacichelli, n\u00e9, ancora fino al 1714, negli Atti di Santa Visita annualmente effettuata dal vescovo in tutti i luoghi di culto presenti nella Diocesi.\nInfatti, soltanto da quell'anno (1714) la chiesa, visitata, sede vacante, dal vicario capitolare Giancola Adilardi viene riportata nei relativi documenti.\nDel resto, la palmare derivazione della chiesa da noti esempi di architettura religiosa del Settecento romano \u2013 segnatamente la chiesa di Santa Maria dell'Orazione e Morte di Ferdinando Fuga - ed il verificarsi di condizioni locali (rinascita economica della citt\u00e0 e forte degrado dell'attigua chiesa di San Sebastiano) favorenti la costruzione dell'edificio, possono porsi come elementi probanti la seriorit\u00e0 dell'edificazione rispetto a quanto finora indicato.\nL'edificio cultuale viene dotato di pregevoli opere d'arte provenienti, per lo pi\u00f9, da luoghi di culto e conventi fortemente danneggiati - quando non distrutti - dal terremoto della Calabria meridionale del 1783 o, comunque, soppressi, i cui beni vengono incamerati ed amministrati dalla Cassa sacra, istituita per favorire la ricostruzione.\nNon si hanno notizie documentate di interventi di trasformazione, restauro o manutenzione dell'edificio ad eccezione della realizzazione, a sud dell'esistente organismo chiesastico, del volume edilizio contenente la sagrestia, eretto a cavallo tra gli anni Quaranta e Cinquanta del XIX secolo dal penitenziere Brancia. \nIntorno alla fine degli anni Sessanta del XX Secolo, la chiesa \u2013 che per il precario stato d'uso era gi\u00e0 da tempo chiusa al culto ed aperta solo a richiesta o in particolari solennit\u00e0 \u2013 viene interessata da lavori curati dal Genio civile di Catanzaro.\nQuesti hanno riguardato, essenzialmente, il rifacimento dei tetti, intervento che comport\u00f2 per quello della chiesa, la demolizione della parte superiore dell'organismo ivi compresa il timpano, a vela, della facciata, stante la decisione di realizzare un cordolo di coronamento perimetrale in c.a. a tutto spessore di muratura, mentre per quello del corpo sud (sacrestia), il quasi completo occultamento dei finestroni della navata presenti sul fronte meridionale atteso l'innalzamento della linea di colmo.\nSi ricordano anche le demolizioni della copertura dell'abside-presbiterio - di incerta struttura e forma \u2013 la cui ricostruzione in c.a. determin\u00f2 la chiusura dei finestroni insistenti sui lati nord e sud del vano, e quella di tratti dell'antica struttura interposta tra la chiesa e la cripta, allo scopo di consentire un pi\u00f9 facile accesso a quest'ultima che fu svuotata dei resti mortali col\u00e0 deposti e, pare, successivamente riempita con materiale proveniente dalle generose demolizioni.\nEsauriti i fondi, i lavori \u2013 non ultimati \u2013 vennero interrotti, e la chiesa rimase chiusa al culto per circa un quarantennio.\nDurante questo lungo periodo di abbandono, mobili, arredi liturgici, statue, paramenti ecc., furono trasferiti in altro luogo; sono visibili nel locale Museo diocesano d'Arte sacra.\nUltimamente (primo decennio Secolo XXI) una sottoscrizione di fedeli ha promosso l'esecuzione di lavori di riattamento che, pur consentendo la riconsegna dell'immobile alla comunit\u00e0 cittadina ed al culto, non hanno posto rimedio ai danni subiti dal tempio con i predetti lavori degli anni Sessanta.\nInserimento urbano e rapporti ambientali.\nIl tempio si inserisce in un tessuto urbano esistente, fortemente caratterizzato ma, soprattutto, ben consolidato, circostanze che spiegano facilmente le varianti diat\u00f2piche e l'irregolarit\u00e0 che l'edificio presenta, avendo dovuto il tipo adattare la sua propria icnografia a condizioni ambientali di natura urbanistica.\nL'edificio praticamente dovette adeguare il suo sviluppo perimetrale, e quindi la sua forma planimetrica, non solo e non tanto all'area disponibile o resa disponibile, quanto alla presenza di spazi transitabili alcuni dei quali - per l'orografia della zona vocazionalmente pedonali \u2013 poterono essere ridotti fino al minimo funzionale, coperti, deviati, strozzati ma mai eliminati, per non svisare e compromettere una certa organicit\u00e0 di relazioni urbane lentamente formatesi.\nLa via Borgo, che lambisce il fianco nord della chiesa, \u00e8 un percorso matrice, nato cio\u00e8 anteriormente e senza connessione alcuna con la possibile futura utilizzazione edilizia dei suoi margini, motivato dalla necessit\u00e0 cogente di collegare con una strada carrabile il centro d'altura con i sistemi vallivi, in alternativa alla pi\u00f9 antica via dei Tre mulini che garantiva s\u00ec lo stesso collegamento ma in maniera alquanto precaria anche per la presenza di gradinate, necessarie a vincere il rilevante pendio in alcuni tratti.\nLa nuova strada, gi\u00e0 dal suo inizio immediatamente fuori Porta grande, \u00e8 costretta ad assecondare la forte acclivit\u00e0 del terreno formando flessi e curve e, nel suo tratto urbano terminale, per mediare l'orografia della zona con una pi\u00f9 comoda transitabilit\u00e0, \u00e8 addirittura costretta a disegnare un tornante \u2013 nella cui ansa sorge la chiesa \u2013 allungando, di conseguenza, il suo sviluppo.\nFra i due rami del percorso, paralleli ma a quota diversa, nascono degli spontanei percorsi controradiali che consentono un pi\u00f9 rapido collegamento tra la parte alta della strada e le sottostanti via e piazza del Popolo.\n\u00c8 nel rispetto del loro mantenimento che si consuma e si adatta il tipo.\nL'etrerogeneit\u00e0 di rapporti che spesso si instaura tra edilizia specialistica e di base, tra tono aulico e popolare, viene qui \u2013 come in molti centri storici meridionali \u2013 esaltata per l'estrema semplicit\u00e0, ed a volte povert\u00e0, delle architetture di intorno che si confrontano e si rapportano con quella della chiesa, ispirata ad un linguaggio colto, codificato in un intorno spaziale ben pi\u00f9 vasto di quello pertinente all'edilizia corrente, e perci\u00f2 stesso travalicante aspetti meramente locali.\nIl \u201cGenius loci\u201d \u00e8 comunque presente nella realizzazione del sacro edificio oltre che per le dimensioni - in scala con il resto dell'edificato \u2013 anche per l'uso di alcuni materiali e di alcune modanature, nonch\u00e9 per alcune soluzioni costruttivo-formali e paramentali (per esempio, i prospetti secondari) comuni tanto alla chiesa che al costruito d'intorno.\nTutto ci\u00f2 contribuisce, senz'altro, a non creare forti squilibri e lacerazioni nella scena urbana, nella quale Ges\u00f9 e Maria, assieme all'attigua chiesa di san Giuseppe, rappresenta un punto nodale e focale di indubbie valenze urbanistiche e visive.\nDescrizione.\nL'edificio \u00e8 costituito da una navata unica, con orientamento ovest-est, desinente in una breve abside a terminazione piatta, larga quanto la navata, e da un seriore corpo di fabbrica, addossato al fianco sud del tempio, gi\u00e0 suddiviso in una sagrestia (edificata intorno al 1850) ad est, direttamente comunicante con l'abside, ed in due piccole cappelle; a sud-ovest, in linea con la facciata, si trova la torre campanaria attraversata da un sottopassaggio pedonale.\nAl di sotto del piano di calpestio della navata e del corpo meridionale si trovano delle strutture ipogee gi\u00e0 a destinazione inumatoria.\nLa navata di m. 15,60 (esclusa l'abside che ha una profondit\u00e0 di m. 3,50) per m. 6,60 all'arco sacro, presenta le pareti nord e sud articolate da quattro specchiature per lato, delimitate da lesene lisce con capitello composito; tali pareti longitudinali, parallele per quasi 3/5 del loro sviluppo partendo dall'arco sacro, dalla penultima lesena convergono, con una doppia angolatura che trova lo snodo nell'ultima lesena, verso la parete ovest, nella quale si apre l'ingresso, riducendo la dimensione trasversale del tempio, su questo lato, a m. 4,70.\nSe la motivazione cogente che determina tale schema planimetrico \u00e8 da ricercare nell'adattamento del tipo alle condizioni ambientali di natura urbanistica, - considerato che la prosecuzione parallela dei muri verso ovest avrebbe comportato la quasi totale occupazione della via Borgo che lambisce il lato nord dell'edificio \u2013 \u00e8 pur vero che tale condizionamento non viene subito passivamente ma, considerato e rielaborato, viene usato per plasmare e modellare lo spazio interno visto come qualcosa di corporeo, in linea con gli assunti dell'architettura del tempo.\nL'icnografia della chiesa risponde ad una razionalizzata connessione tra spazio interno e spazio esterno attraverso la parete di separazione, risolve problemi tecnici consentendo, cio\u00e8, una coerente e corretta prosecuzione della volta anche nella zona rastremata, nella quale comunque risulta simmetrica, suggerendo pure il ricordo dello scafo che riport\u00f2 in patria i nicoteresi sfuggiti alla prigionia saracena.\nNell'estremit\u00e0 occidentale, impostato un solaio con intradosso tangente la sommit\u00e0 interna del portone, dal muro ovest fino alla prima lesena che si incontra, venne realizzata al livello superiore la cantoria ed in quello inferiore, che uno schermo in muratura in asse al parapetto dell'ambiente sovrastante defin\u00ec e divise dall'aula, un piccolo vano con funzione di bussola.\nQuesto costitu\u00ec un ambiente di filtro e cerniera tra lo spazio esterno, caratterizzato da un'edilizia povera e minuta, e quello dell'aula, preparando per gradazione alla visione di questa il visitatore, il quale, dopo la breve sosta nella contratta bussola viene immerso nella chiesa vera e propria, ispirata ad un linguaggio aulico che percepisce, per contrasto, pi\u00f9 ampia di quanto realmente non sia.\nContribuisce ad amplificare questa impressione l'architettura dell'aula, caratterizzata da un relativamente basso piedritto sovrastato da una robusta trabeazione in forte aggetto, su cui si imposta una volta molto alta rispetto ai suoi elementi di sostegno (rapporto quasi 1:1) tanto che l'intera altezza della chiesa risulta quasi equamente divisa tra i sistemi di piedritto e di struttura voltata.\nQuesta non usuale soluzione, pur non minimizzando l'altezza dei piedritti \u2013 peraltro in buon rapporto metrico con la scala umana \u2013 conferisce alla struttura di copertura una maggiore ampiezza, ne esalta il ruolo e l'importanza a tutto vantaggio della spazialit\u00e0 complessiva del tempio.\nOltre che la spazialit\u00e0 \u00e8 la continuit\u00e0 ed unit\u00e0 del vano che caratterizza la chiesa, e la soluzione adottata per definire architettonicamente la controfacciata, non pi\u00f9 esistente, risente di questa aspirazione.\nIn polemica con l'uso di considerare il luogo destinato alla schola cantorum avulso dall'architettura generale del tempio, inserito a forza, quasi come un arredo a s\u00e9 stante nello spazio chiesastico, in Ges\u00f9 e Maria \u00e8 proprio questo a circoscrivere lo spazio ed a contribuire alla sua definizione come mondo unitario, isolato e chiuso all'esterno.\nDalle ultime lesene verso l'ingresso partivano dei setti murari dalla concavit\u00e0 appena percepibile \u2013 necessaria per\u00f2 a svincolare lo schermo occidentale dal modulo delle pareti longitudinali \u2013 che si arrestavano incontrando un'altra lesena emergente dal muro ovest, in piano nel suo tratto centrale.\nLe ali concave del muro interno occidentale servivano proprio a raccordare meglio i setti perpendicolari ed a dare continuit\u00e0 alle pareti evitando zone spigolose; il tutto sottolineato dallo stesso andamento dato in quei tratti alla trabeazione continua per tutta la chiesa, anche sulla parete ovest dove costituiva, senza sfalsamenti, il parapetto della cantoria.\nSu quest'ultimo semplicissime lesene libere, in asse a quelle sottostanti, fino alla volta, contribuivano alla definizione complessiva del volume ed alla continuit\u00e0 dello schermo.\nSulla parete opposta si apre l'arco sacro, ricco di stucchi a motivi fitomorfici, sulla chiave del quale degli angeli reggono un cartiglio con la scritta: \u201cIESU SACRA MARIAE EST HAEC PRAESTANTIOR AEDES HUC VENIUNT COELI PINGUA DONA PIIS \u2013 ANNO 189.\" da riferire probabilmente ad un restauro della chiesa conclusosi in quell'anno ma di cui nulla al momento si conosce.\nIl grande fornice, delimitato dalle solite lesene lisce con capitello composito, appare quasi completamente \u201coccupato\u201d dal monumentale altare barocco che gli si staglia contro per la ridotta profondit\u00e0 dell'abside che porta in primo piano questo arredo liturgico, rendendolo pi\u00f9 imponente.\nL'altare \u00e8 in muratura e stucco, con decorazioni ad olio ad imitazione di pannelli in marmi policromi nella parte inferiore; in quella superiore due coppie di colonne lisce, simulanti un marmo rosa appena venato, con capitello composito in finto marmo bianco, reggono una trabeazione dal ricco fregio con motivi in stucco bianco ed oro su fondo color dell'aria.\nSu questa si imposta il fastigio terminale con volute a dorso di delfino racchiudenti al centro uno scudo nel quale campeggia la colomba dello Spirito Santo in stucco dorato, ancora su fondo color dell'aria.\nIl tutto \u00e8 punteggiato da decorazioni fitomorfiche stilizzate e da testine angeliche, mentre figure di cherubini a tutto tondo chiudono in alto la composizione, ai lati di una conchiglia portata dalle sottostanti volute, all'interno della quale \u00e8 rappresentata una gloria di angeli.\nLa volta dell'aula, in mattoni locali in foglio (unica nella zona in cui tali strutture venivano realizzate in incantucciato), esclusa la zona che copre la zona gi\u00e0 del ricetto, \u00e8 suddivisa in quattro campi da larghe fasce decorate, in corrispondenza delle lesene che segnano le pareti del vano.\nNel primo e nel terzo si aprono dei grandi finestroni ricchi di decorazioni in stucco di buona fattura con testine angeliche, angeli ad altorilievo, serti di fiori ed altri motivi fitomorfici.\nNei campi sottesi alle finestre, per isolare ed esaltare le decorazioni che queste presentano, la volta \u00e8 liscia e tinteggiata in color giallino, ma presenta in chiave un grosso rosone in stucco con motivi stilizzati di foglie d'acanto allungate e lisce: al centro del rosone una corolla contornata da foglie d'acanto su fondo color dell'aria, ed ancora foglie d'acanto accartocciate lungo tutta la circonferenza.\nIl secondo ed il quarto campo, invece, presentano una fitta decorazione geometrica in stucco con losanghe (s.v. la gi\u00e0 citata chiesa di Santa Maria dell'Orazione e Morte di Fuga, in Roma) arricchite al centro da un fiore.\nLa porzione di volta che copre l'estremit\u00e0 occidentale della navata (gi\u00e0 bussola-cantoria) pare non sia mai stata decorata; mentre quella sull'abside, per come gi\u00e0 detto, \u00e8 stata demolita e ricostruita in c.a. nel corso dei discutibili lavori di ripristino del tempio.\nIl corpo addossato al fianco sud della chiesa \u00e8 collegato a questa da tre varchi: uno nell'abside, di accesso alla sagrestia; gli altri due ricavati nella prima e nella terza campata dell'aula, in corrispondenza dei finestroni della volta ma non in asse a questi, e quindi non centrati rispetto alla porzione di paramento definito dalle lesene.\nL'estemporaneit\u00e0 e la seriorit\u00e0 di tali varchi rispetto alla definizione architettonica generale risulta abbastanza evidente per una serie di motivi quali la non assialit\u00e0 con la campata ed il sovrastante finestrone, la definizione superiore architravata e l'assenza di qualsiasi motivo decorativo perimetrale; elementi tutti che suggeriscono un vero e proprio \"taglio\" eseguito nel muro per far posto ai passaggi che, pertanto, risultano compositivamente e figurativamente scollegati dall'insieme.\nIl corpo meridionale \u00e8 costituito da un vano oblungo di m. 13,50 per m. 4,60 circa, diviso in due ambienti quasi uguali da un tramezzo in mattoni forati.\nIn origine tale corpo era tripartito in una sagrestia ed in due cappelle, con accesso dall'aula, delle quali esistono due nicchie quasi all'estremit\u00e0 occidentale del muro sud.\nPer quanto riguarda l'esterno, il prospetto della chiesa, pur mutilo della sua originaria zona superiore, si presta ad una buona lettura, finalizzata soprattutto al recupero della sua figurativit\u00e0 originaria, attraverso l'analisi delle sue parti superstiti - l'intero primo ordine e la parte inferiore del secondo - corroborata da testimonianze di studiosi locali nonch\u00e9 da, in questo caso irrinunciabili, comparazioni tipologiche.\nIl prospetto \u00e8 costituito dalla facciata della chiesa vera e propria e dall'attigua torre campanaria.\nIl fronte del tempio, molto stretto (\u00e8 addossato al lato pi\u00f9 corto dell'edificio) ed alto, anche nel suo attuale stato, denuncia palesemente la sua discendenza da prototipi tardobarocchi romani (si vuole qui, del resto, ricordare che la settecentesca vicina chiesa di san Giuseppe \u00e8 una riproposizione in scala della chiesa dei Santi Luca e Martina di Pietro da Cortona) e, pertanto, \u00e8 da ritenere l'opera tutta un prodotto di importazione in cui le maestranze locali hanno avuto il solo ruolo di esecutori in un rapporto talmente labile con l'ideazione del manufatto da risultare quasi sfumato.\nNell'esplicito riferimento alla gi\u00e0 citata chiesa romana del Fuga \u00e8 palmare l'aspirazione ad accentuare il centro della facciata, marcando l'asse e gli elementi verticali anche con il contributo della minimizzazione di quelli orizzontali.\nLa facciata, a due ordini, presenta al primo livello due coppie di lesene trabeate, su zoccolo e con basi di granito grigio locale, che serrano la composizione al centro della quale si fa notare, ponendosi come elemento caratterizzante, il grande portale architravato, anch'esso in granito grigio, sovrastato da una ricca cimasa aggettante dello stesso materiale.\nImmediatamente al disopra della trabeazione dall'alto fregio liscio, si imposta il secondo livello della facciata che presenta, in asse alle lesene sottostanti, dei fasci di lesene su di un alto zoccolo, disposte digradanti su piani paralleli, addensando la materia nell'infittirsi verso i lati della facciata, lasciando libera e arretrata la zona mediana.\nAl centro di questa, e quindi in asse al portale sottostante, si apre il finestrone di facciata, gi\u00e0 lunettato e sormontato da un piccolo timpano triangolare che sottolineava ancora la tendenza della composizione a marcare l'asse di simmetria verticale.\nDa questo punto la facciata \u00e8 stata demolita e ricostruita, non nel pieno rispetto delle forme precedenti; solo alcune sporgenze della muratura in mattoni, sui sottostanti fasci di lesene, stabilisce una labile continuit\u00e0 compositiva e con il passato.\nIl cornicione di coronamento, passabilmente esemplato su quello esistente, non rigira l'angolo, cos\u00ec come quello demolito e cos\u00ec come pu\u00f2 rilevarsi per quello del primo ordine della chiesa e per quelli dell'adiacente campanile.\nSul cornicione del tempio \u00e8 stato poi realizzato un grosso timpano semicircolare, impostato in corrispondenza dei lati esterni delle paraste interne, in sostituzione dell'originario, severo timpano triangolare, che solo al suo interno ospitava una contenuta lunetta.\nLa torre campanaria adiacente, impostata, per l'acclivit\u00e0 del terreno, ad un livello pi\u00f9 basso rispetto a quello della chiesa, \u00e8 a due ordini, in corrispondenza con quelli del tempio.\nIl primo livello \u00e8 interessato da un sottopassaggio pedonale, con due archi in muratura sui lati sud ed ovest, per garantire il mantenimento del collegamento con i sottostanti spazi urbani; mentre il secondo, con accesso solo dalla cantoria del tempio, \u00e8 occupato dalla cella campanaria vera e propria, con tre fornici nei suoi lati liberi.\nTutti gli elementi gi\u00e0 visti per la facciata della chiesa sono presenti anche in questa costruzione nei suoi lati pi\u00f9 in vista (sud ed ovest), eccezion fatta per il secondo ordine in cui semplici lesene, appena pi\u00f9 strette delle sottostanti, prendono il posto dei corrispondenti gruppi di paraste.\nIl campanile rigira a sud con il suo volume isolato, collegandosi al corpo di fabbrica presente su questo fianco della chiesa con un arco a tutto sesto in mattoni, sovrastato da una quinta - che sembra fermata nella costruzione \u2013 in ciottoloni e frammenti di laterizio, con al centro ritagliato il vano di una bucatura, non definita superiormente.\n\u00c8 sconosciuta la funzione che tale struttura avrebbe potuto avere, anche perch\u00e9 la presenza del sottopassaggio avrebbe consentito una certa qual utilizzazione solo ad un livello superiore all'arcone, e quindi senza alcuna corrispondenza sia con la chiesa sia con il corpo meridionale.\nQuesto risente di quella semplicit\u00e0 che caratterizza i fianchi non particolarmente in vista delle costruzioni, ed in questo caso, soprattutto, della non contemporaneit\u00e0 di realizzazione con la chiesa, rispetto alla quale si pone, altres\u00ec, in una posizione non paritetica.\nUnico elemento decorativo (visibile anche osservando il prospetto principale) \u00e8 una lesena angolare di buona fattura, anche se ormai quasi del tutto rovinata dal tempo.\nIl resto presenta una dignitosa muratura mista con prevalenza di pietrame sui frammenti di laterizio, pur se allo stato attuale risente delle conseguenze dei pi\u00f9 volte accennati lavori di met\u00e0 Novecento..\nNella sua zona inferiore si fa notare un arco a tutto sesto, emergente con i suoi piedritti (in pietra da taglio e laterizi) dal piano murario rispetto al quale registra un sensibile fuori piombo, impostato direttamente su un banco di roccia granitica che fa da zoccolo per gran parte di questo fronte, fornendo, sia pur non intenzionalmente, un esempio, caro al mondo barocco tra opera di mano ed opera di natura.\nNella parete di tamponamento dell'arco, una finestra con grate in ferro consentiva, un tempo, dall'esterno, la vista della cripta, impedita dalla costruzione di un muro in mattoni, realizzato all'interno, in adesione a quello originario.\nIl livello superiore, complanare alla chiesa, con due finestre allargate e innalzate nel corso di successivi rifacimenti (una terza finestra \u00e8 servita da ingresso ad un locale di servizio pensile in corrispondenza dell'arcone) risulta completamente svisato da pesanti manomissioni, nel corso dei quali, improvvisamente, si soprelev\u00f2 la costruzione, con la conseguente quasi totale chiusura dei finestroni meridionali della chiesa.\nPrima di queste, non isolate, deturpazioni, il coronamento era costituito da un cornicione in cotto, impostato immediatamente al di sopra della lesena d'angolo (che presenta una grande rispondenza di altezze con due paraste interne, grazie alle quali \u00e8 possibile risalire all'intradosso originario) sul quale correva una balaustra continua di colonnine, secondo un uso, peraltro diffuso, per la chiusura superiore delle navatelle.\nOpere d'arte.\nIN PREPARAZIONE\nFoto e rilievi.\nIN PREPARAZIONE"}
{"id": "5260804", "revid": "287204", "url": "https://it.wikipedia.org/wiki?curid=5260804", "title": "Krunoslav Hulak", "text": "Ottenne il titolo di Maestro Internazionale nel 1974 e di Grande maestro nel 1976.\nVinse il Campionato jugoslavo nel 1976 e il Campionato croato nel 2005.\nAltri risultati:\nPartecip\u00f2 a sei olimpiadi degli scacchi, tre volte con la Jugoslavia (1982, 1986 e 1990) e tre con la Croazia (1992, 1994 e 1996), ottenendo il risultato complessivo di +19 =20 \u20139 (60,4 %)."}
{"id": "5260807", "revid": "767487", "url": "https://it.wikipedia.org/wiki?curid=5260807", "title": "Susanne Georgi", "text": "Dal 1991 fa parte del duo eurodance Me &amp; My insieme alla sorella maggiore Pernille Georgi.\nHa partecipato all'Eurovision Song Contest 2009 come rappresentante dell'Andorra presentando il brano \"La teva decisi\u00f3 (Get a Life)\"."}
{"id": "5260811", "revid": "767487", "url": "https://it.wikipedia.org/wiki?curid=5260811", "title": "Mira Awad", "text": "\u2018Awa\u1e0d vive a Tel Aviv. Nel 2009, \u00e8 stata scelta per rappresentare il proprio Stato all'edizione di quell'anno dell'Eurovision Song Contest assieme all'israeliana di etnia ebraica Noa, cantando il brano \"There Must Be Another Way.\" \u00c8 stata la prima araba a rappresentare Israele alla competizione canora, cantando il primo brano israeliano con parole in arabo.\nBiografia.\nI suoi genitori sono un medico arabo-palestinese crisitano e una bulgara cristiana e ha studiato presso la scuola di jazz e musica contemporanea Rimon di Ramat HaSharon. Ha partecipato ad alcuni workshop sull'improvvisazione in Israele e nel Regno Unito sponsorizzati dal British Council e studiato al Body Theatre School dopo aver ricevuto una borsa di studio dalla Fondazione culturale Stati Uniti - Israele.\nCarriera.\n\u2018Awa\u1e0d \u00e8 diventata immediatamente una celebrit\u00e0 della televisione israeliana dopo la sua apparizione nella serie televisiva \"Arab Labor\"; ha recitato anche nel film \"The Bubble\", diretto da Eytan Fox e cantato le colonne sonore dei film \"Forgiveness\" (diretto da Udi Aloni) e \"Il giardino di limoni - Lemon Tree\" (diretto da Eran Riklis).\nNel 2002 ha cantato con Noa una versione del brano We Can Work It Out dei Beatles, mentre nell'estate dello stesso anno ha interpretato il ruolo di Eliza Doolittle nel musical My Fair Lady, diretta da Micha Levinson, con la compagnia teatrale Israeli Opera al Centro di arti sceniche di Tel Aviv; ha, inoltre, cantato nell'album di esibizioni dal vivo del cantante greco George Dalaras e partecipato al festival musicale per ragazzi \"Festigal\", con il brano\"Take the Journey\". Nel 2005, \u2018Awa\u1e0d ha collaborato con The Idan Raichel Project nel brano \"Azini\" (Comfort Me), parte del suo secondo album \"Mi'ma'amakim.\"\nNel 2006 \u00e8 apparsa nel ruolo di una soldatessa delle Forze di difesa israeliane in un musical adattamento del romanzo in versi di Maya Arad \"Un altro posto, una citt\u00e0 sconosciuta\".\nNel 2007 ha recitato il ruolo di un'avvocata palestinese nella sit-com israeliana \"Arab Labor\", mentre l'anno dopo ha interpretato il ruolo di una rifugiata palestinese nella commedia teatrale \"Il ritorno ad Haifa\".\n\u2018Awa\u1e0d ha rappresentato Israele all\u2019Eurovision Song Contest 2009 insieme a Noa, divenendo la prima araba d'Israele a rappresentare il proprio Stato alla competizione, qualificandosi per la finale e arrivando, poi, 16\u00aa, con 53 punti; aveva gi\u00e0 provato a partecipare all'edizione di quattro anni prima con il brano \"Zman\", ma \u00e8 arrivata 8\u00aa alla finale nazionale e non \u00e8 riuscita, quindi, nel suo intento.\nIl 15 maggio Noa e \u2018Awa\u1e0d hanno pubblicato un album collaborativo, \"There Must Be Another Way\", con brani cantati singolarmente e assieme. L'album di debutto solista di \u2018Awa\u1e0d, \"Acrobat\" (\u0628\u0647\u0644\u0648\u0627\u0646, Bahlawan), \u00e8 stato pubblicato a giugno, con brani da lei scritti e composti, in collaborazione con il chitarrista israeliano Amos Ever-Hadani.\nNel 2010 ha fatto parte della giuria che ha scelto il brano israeliano per l'edizione di quell'anno dell'Eurovision Song Contest, il cui cantante \u00e8 stato Harel Skaat.\n\u2018Awa\u1e0d ha partecipato alla 5\u00aa stagione di \"Rokdim Im Kokhavim\", la versione israeliana di \"Ballando con le stelle\", ballando con Dani Yochtman; ha raggiunto le semifinali, piazzandosi alla fine 4\u00aa. Ha anche recitato, in quell'anno, nello sceneggiato \"L'arca di No\u00e8\", interpretando il ruolo di Ruthi.\nOpinioni politiche.\n\u2018Awa\u1e0d si identifica come di nazionalit\u00e0 palestinese e di cittadinanza israeliana e, nonostante sia criticata da entrambe le popolazioni, ha numerosi ammiratori sia fra i palestinesi che fra gli israeliani. Il dibattito ha reso pubblica la posizione non facile degli arabi d'Israele.\nAlle elezioni nazionali israeliane del 2009 \u2018Awa\u1e0d ha pubblicamente sostenuto il locale partito comunista, Hadash.\nPrima della sua partecipazione eurovisiva, diversi intellettuali palestinesi e arabi hanno fatto circolare una petizione affinch\u00e9 non vi prendesse parte; la petizione, nonostante abbia stupito le cantanti, non ha avuto successo. Secondo il \"New York Times\", \"Il movimento pacifista, hanno detto, sembra essersi trasformato in un esercito apologista di Hamas.\" \u2018Awa\u1e0d ci ha riso su sull'impressione che potrebbe essere stata usata come foglia di fico per nascondere le azioni del governo israeliano: \"Il governo non ha scelto di mandarmi all'eurovisione; io e Noa abbiamo accettato vista la nostra collaborazione da otto anni\", ha detto.\nIl 19 novembre 2009 \u2018Awa\u1e0d e Noa hanno vinto il premio per la pace Haviva Reik da Givat Haviva per onorare il loro impegno alla pace al dialogo fra israeliani e arabi."}
{"id": "5260812", "revid": "1573940", "url": "https://it.wikipedia.org/wiki?curid=5260812", "title": "Philogaeus", "text": "Philogaeus \u00e8 un genere di ragni appartenente alla famiglia Thomisidae.\nDistribuzione.\nLe due specie note di questo genere sono state rinvenute in America meridionale\nTassonomia.\nNon sono stati esaminati esemplari di questo genere dal 1943.\nA dicembre 2014, si compone di due specie:"}
{"id": "5260814", "revid": "767487", "url": "https://it.wikipedia.org/wiki?curid=5260814", "title": "Krasimir Avramov", "text": "Biografia.\nHa partecipato all'Eurovision Song Contest 2009 come rappresentante della Bulgaria presentando il brano \"Illusion\"."}
{"id": "5260818", "revid": "767487", "url": "https://it.wikipedia.org/wiki?curid=5260818", "title": "Bongwater (gruppo musicale)", "text": "I Bongwater sono stati un gruppo di rock psichedelico, formato da Mark Kramer (conosciuto in arte come \"Kramer\") e Ann Magnuson nel 1985 e scioltosi nel 1992.\nI primi incontri tra Kramer e Magnuson avvengono nel locale di quest'ultima, il Club 57, sito nel centro di New York. Nel 1987 il duo ingaggia Fred Frith per la registrazione dell'EP \"Breaking No New Ground!\". Il disco contiene composizioni originali e alcune cover: \"Ride My See-Saw\" dei Moody Blues, \"Four Sticks\" dei Led Zeppelin e \"Julia\" dei Beatles.\nNel 1988 i Bongwater, sempre al Noise New York studios di Kramer, registrano il doppio LP \"Double Bummer\", che vede la partecipazione del chitarrista Dave Rick (gi\u00e0 con i Phantom Tollbooth) e del batterista David Licht (gi\u00e0 con gli Shockabilly, gruppo in cui lo stesso Kramer era bassista e da cui riprender\u00e0 la propensione a reinterpretare vecchi classici). Anche questo disco contiene diverse cover: \"We Did It Again\" di Kevin Ayers, \"Rock and Roll, Pt. 2\" di Gary Glitter, \"Just May Be the One\" dei Monkees, \"There You Go\" di Johnny Cash, \"Dazed &amp; Chinese\" (una versione di \"Dazed and Confused\" cantata in cinese), \"Love You To\" dei Beatles, \"Reaganation\" di Tuli Kupferberg dei Fugs e \"Rain\" dei Beatles.\nIl successivo \"Too Much Sleep\" (1989) mescola registrazioni lo-fi, frammenti di dialoghi, messaggi su segreterie telefoniche e materiale estratto dalla televisione. Le cover presenti nell'album sono \"The Drum\" degli Slapp Happy, \"Splash 1\" dei 13th Floor Elevators e \"One So Black\" di Dogbowl.\nDel 1991 \u00e8 \"The Power of Pussy\", che contiene alcuni tra i pi\u00f9 importanti brani del gruppo (\"Nick Cave Dolls\", \"Folk Song\" e \"The Power of Pussy\"), oltre ad un'altra serie di cover: \"Kisses Sweeter Than Wine\" dei Weavers, \"Bedazzled\" di Dudley Moore (dalla colonna sonora del film \"Il mio amico il diavolo\") e \"What Kind of Man Reads Playboy?\", tratta dall'album \"Bewitched\", di Robert Fripp ed Andy Summers. Al disco segue un tour in Europa, in cui viene coinvolto il chitarrista Dogbowl.\nDel 1992 \u00e8 l'ultimo album, \"The Big Sell-Out\", con le cover di \"Love Song\" (\"Liebeslied\"), tratta dalla \"Opera da tre soldi\" di Bertolt Brecht e Kurt Weill, ed \"Everybody's Talkin\"' di Fred Neil.\nI rapporti tra Kramer e Magnuson sono ormai compromessi, tanto che allo scioglimento si accompagna una battaglia legale tra i due che condurr\u00e0 al fallimento dell'etichetta Shimmy-Disc, di propriet\u00e0 di Kramer. La Magnuson avvier\u00e0 una carriera solista, pubblicando \"The Luv Show\" per l'etichetta Geffen nel 1995."}
{"id": "5260820", "revid": "767487", "url": "https://it.wikipedia.org/wiki?curid=5260820", "title": "Igor Cukrov", "text": "Ha partecipato all'Eurovision Song Contest 2009 come rappresentante della Croazia presentando il brano \"Lijepa Tena\" insieme ad Andrea \u0160u\u0161njara."}
{"id": "5260824", "revid": "767487", "url": "https://it.wikipedia.org/wiki?curid=5260824", "title": "Gerry Davey", "text": "Statistiche.\n\"Statistiche aggiornate.\""}
{"id": "5260825", "revid": "761672", "url": "https://it.wikipedia.org/wiki?curid=5260825", "title": "Guerra civile del Congo", "text": ""}
{"id": "5260826", "revid": "767487", "url": "https://it.wikipedia.org/wiki?curid=5260826", "title": "Andrea \u0160u\u0161njara", "text": "Ha partecipato all'Eurovision Song Contest 2009 come rappresentante della Croazia presentando il brano \"Lijepa Tena\" insieme ad Igor Cukrov."}
{"id": "5260830", "revid": "767487", "url": "https://it.wikipedia.org/wiki?curid=5260830", "title": "Sin\u00e9ad Mulvey", "text": "Ha partecipato all'Eurovision Song Contest 2009 come rappresentante dell'Irlanda presentando il brano \"Et cetera\" insieme alle Black Daisy."}
{"id": "5260831", "revid": "1573940", "url": "https://it.wikipedia.org/wiki?curid=5260831", "title": "Phireza sexmaculata", "text": "Phireza sexmaculata \u00e8 un ragno appartenente alla famiglia Thomisidae.\n\u00c8 l'unica specie nota del genere Phireza.\nDistribuzione.\nL'unica specie oggi nota di questo genere \u00e8 stata rinvenuta in Brasile: a \"San Paolo de Oliven\u00e7a\", nello Stato di Amazonas \nTassonomia.\nDal 1886 non sono stati esaminati altri esemplari, n\u00e9 sono state descritte sottospecie al 2014."}
{"id": "5260842", "revid": "767487", "url": "https://it.wikipedia.org/wiki?curid=5260842", "title": "Intars Busulis", "text": "Ha partecipato all'Eurovision Song Contest 2009 come rappresentante della Lettonia presentando il brano \"Probka\"."}
{"id": "5260843", "revid": "1494169", "url": "https://it.wikipedia.org/wiki?curid=5260843", "title": "Bongwater", "text": "Il termine \"bongwater\" in lingua inglese significa \"acqua di bong\". Pu\u00f2 anche indicare:"}
{"id": "5260844", "revid": "31886", "url": "https://it.wikipedia.org/wiki?curid=5260844", "title": "Phireza", "text": ""}
{"id": "5260845", "revid": "767487", "url": "https://it.wikipedia.org/wiki?curid=5260845", "title": "Marko Kon", "text": "Ha partecipato all'Eurovision Song Contest 2009 come rappresentante della Serbia presentando il brano \"Cipela\" insieme a Milaan."}
{"id": "5260846", "revid": "767487", "url": "https://it.wikipedia.org/wiki?curid=5260846", "title": "Christina Metaxa", "text": "Ha partecipato all'Eurovision Song Contest 2009 come rappresentante di Cipro presentando il brano \"Firefly\"."}
{"id": "5260848", "revid": "767487", "url": "https://it.wikipedia.org/wiki?curid=5260848", "title": "Carlos Can\u00e1rio", "text": "Carriera.\nNazionale.\nHa collezionato 10 presenze con la propria Nazionale."}
{"id": "5260850", "revid": "2058718", "url": "https://it.wikipedia.org/wiki?curid=5260850", "title": "Verbascum sinuatum", "text": "Il verbasco sinuoso (\"Verbascum sinuatum\" L.) \u00e8 una pianta angiosperma dicotiledone della famiglia delle Scrophulariaceae.\nDescrizione.\n\u00c8 una pianta erbacea biennale con fusto centrale e cilindrico, foglie oblungo-spatolate lunghe fino a 35\u00a0cm, il cui margine \u00e8 sinuato-pennatifido e ondulato. Le foglie cauline hanno forma ovato-acuminata o lanceolata. La pianta pu\u00f2 raggiungere il metro d'altezza. I fiori sono raggruppati in infiorescenze ramose di 2-5 fiori sessili, che presentano corolla rotata, larga fino a 3\u00a0cm, gialla e dotata di 5 lobi poco profondi. Gli stami sono 5 e inseriti alla fauce. I frutti sono capsule a due valve, con numerosi semi. Il periodo di fioritura va da maggio ad agosto.\nDistribuzione e habitat.\nIl verbasco sinuoso \u00e8 diffuso nell'Europa meridionale. In Italia \u00e8 comune in tutto il territorio, sebbene si trovi pi\u00f9 frequentemente nelle zone costiere. L'habitat di questa pianta \u00e8 rappresentato da campi incolti, prati, bordi delle strade, su terreni sabbiosi; frequente anche nei retrospiaggia e altre zone litoranee."}
{"id": "5260851", "revid": "767487", "url": "https://it.wikipedia.org/wiki?curid=5260851", "title": "Kamil Mikul\u010d\u00edk", "text": "Ha partecipato all'Eurovision Song Contest 2009 come rappresentante della Slovacchia presentando il brano \"Le\u0165 tmou\" insieme a Nela Pociskov\u00e1."}
{"id": "5260854", "revid": "37401", "url": "https://it.wikipedia.org/wiki?curid=5260854", "title": "Sears, Roebuck &amp; Company", "text": ""}
{"id": "5260855", "revid": "767487", "url": "https://it.wikipedia.org/wiki?curid=5260855", "title": "Nela Pociskov\u00e1", "text": "Ha partecipato all'Eurovision Song Contest 2009 come rappresentante della Slovacchia presentando il brano \"Le\u0165 tmou\" insieme a Kamil Mikul\u010d\u00edk."}
{"id": "5260857", "revid": "767487", "url": "https://it.wikipedia.org/wiki?curid=5260857", "title": "Valter Costa", "text": "Carriera.\nClub.\nHa trascorso l'intera carriera nel campionato portoghese.\nNazionale.\nHa disputato la sua unica partita con la maglia della Nazionale nel 1974."}
{"id": "5260864", "revid": "767487", "url": "https://it.wikipedia.org/wiki?curid=5260864", "title": "De Toppers", "text": "I De Toppers sono un gruppo musicale olandese attivo dal 2005.\nIl gruppo ha partecipato all'Eurovision Song Contest 2009 come rappresentante dei Paesi Bassi presentando il brano \"Shine\".\nFormazione.\nAttuale\nEx membri"}
{"id": "5260867", "revid": "1632387", "url": "https://it.wikipedia.org/wiki?curid=5260867", "title": "Black Daisy", "text": "Le Black Daisy sono state un gruppo musicale irlandese.\nIl gruppo ha partecipato all'Eurovision Song Contest 2009 come rappresentante dell'Irlanda, affiancando Sin\u00e9ad Mulvey nella presentazione del brano \"Et cetera\"."}
{"id": "5260868", "revid": "124664383", "url": "https://it.wikipedia.org/wiki?curid=5260868", "title": "Ander Capa", "text": "Carriera.\nCapa \u00e8 nato a Portugalete, nei Paesi Baschi. Ha giocato nelle giovanili con il locale Danok Bat CF prima di firmare per il SD Eibar, facendo il suo debutto senior nella stagione 2011-12 con le riserve in Tercera Divisi\u00f3n.\nNel luglio 2012, Capa \u00e8 stato promosso in prima squadra dopo essere apparso una volta con la squadra principale nel 2011-12. Nella stagione seguente, ha giocato 24 partite e ha segnato cinque gol (aggiungendo 6/2 ai playoff) quando l'Armeros \u00e8 tornato in Segunda Divisi\u00f3n dopo quattro anni.\nCapa ha fatto il suo debutto in Liga il 24 agosto, iniziando con una vittoria casalinga per 1-0 contro la Real Sociedad. Ha segnato il suo primo goal nella massima serie l'8 dicembre, contro l'UD Almer\u00eda.\nDurante la pre-stagione 2015, Capa \u00e8 stato convertito in terzino destro dal nuovo manager Jos\u00e9 Luis Mendilibar. Il 19 novembre di quell'anno, con il club ancora ai massimi livelli e lui indiscusso titolare, ha rinnovato il suo contratto fino al 2018.\nAthletic Bilbao.\nIl 1\u00ba settembre 2017, Capa si unisce all'Athletic Bilbao per quattro anni, con l'accordo reso effettivo a luglio 2018. Ha segnato il suo primo gol per i \"Leones\" il 10 novembre 2019, nel 2\u2013 1 contro il Levante UD con un tiro al volo da fuori area; ha anche fornito l'assist per la marcatura di Iker Muniain nella stessa partita."}
{"id": "5260880", "revid": "486946", "url": "https://it.wikipedia.org/wiki?curid=5260880", "title": "Inga &amp; Anush", "text": ""}
{"id": "5260881", "revid": "965985", "url": "https://it.wikipedia.org/wiki?curid=5260881", "title": "Flor-de-lis", "text": ""}
{"id": "5260882", "revid": "965985", "url": "https://it.wikipedia.org/wiki?curid=5260882", "title": "Anastasiya Prikhodko", "text": ""}
{"id": "5260883", "revid": "767487", "url": "https://it.wikipedia.org/wiki?curid=5260883", "title": "Daniel Garc\u00eda Carrillo", "text": "Carriera.\nDopo gli esordi con l'Alicante e il Getafe B, passa nell'Eibar con cui esordisce in Liga nella stagione 2014-2015.\nNell'estate 2018 \u00e8 stato ceduto all'Athletic Bilbao."}
{"id": "5260884", "revid": "37401", "url": "https://it.wikipedia.org/wiki?curid=5260884", "title": "Sears, Roebuck and Company", "text": ""}
{"id": "5260885", "revid": "965985", "url": "https://it.wikipedia.org/wiki?curid=5260885", "title": "Brinck", "text": ""}
{"id": "5260886", "revid": "767487", "url": "https://it.wikipedia.org/wiki?curid=5260886", "title": "Niels Brinck", "text": "Ha partecipato all'Eurovision Song Contest 2009 come rappresentante della Danimarca presentando il brano \"Believe Again\"."}
{"id": "5260888", "revid": "965985", "url": "https://it.wikipedia.org/wiki?curid=5260888", "title": "Waldo's people", "text": ""}
{"id": "5260889", "revid": "1318658", "url": "https://it.wikipedia.org/wiki?curid=5260889", "title": "Basilica di Nostra Signora delle Vittorie", "text": "La basilica di Nostra Signora delle Vittorie (in francese: \"basilique Notre-Dame-des-Victoires\") \u00e8 un luogo di culto cattolico di Parigi, situato in place des Petits-P\u00e8res, nell'angolo sud-orientale del quartiere Vivienne, nel II \"arrondissement\", \u00e8 sede dell'omonima parrocchia, appartenente all'arcidiocesi di Parigi.\nLa chiesa, santuario principale di Nostra Signora delle Vittorie, alla quale erano molto devoti santa Teresa di Lisieux e la sua famiglia, \u00e8 stata elevata alla dignit\u00e0 di basilica minore da papa Pio XI il 23 febbraio 1927, e dal 12 maggio 1972 \u00e8 classificata come monumento storico di Francia.\nLa basilica si trova nei pressi della stazione Bourse della (linea ) della metropolitana di Parigi .\nStoria.\nNel 1614 Luigi XIII di Francia pronunci\u00f2 un voto presso Aubervilliers, in virt\u00f9 del quale, qualora avesse riportato una vittoria militare contro i protestanti, avrebbe costruito a Parigi una chiesa intitolata a Nostra Signora delle Vittorie. La guerra contro gli ugonotti si risolse con l'assedio di La Rochelle, durato dal settembre 1627 all'ottobre 1628, con il quale i cattolici francesi vinsero definitivamente i protestanti; per rispettare il voto, a partire dal 1629, venne costruita nella capitale, nell'area annessa ad un antico convento dell'Ordine degli agostiniani scalzi, una chiesa dedicata alla Madonna e affiliata con quella di Aubervilliers.\nL'8 dicembre 1629, l'arcivescovo di Parigi Jean-Fran\u00e7ois de Gondi piant\u00f2 una croce nel sito dell'erigenda chiesa e la benedisse; il giorno successivo, alla presenza delle autorit\u00e0 civili della citt\u00e0, Luigi XIII pos\u00f2 la prima pietra.\nIl progetto primitivo era opera di Pierre Le Muet; tuttavia, dopo che, a causa di problemi economici, la costruzione si era arrestata per ripartire soltanto nel 1656, la direzione dei lavori venne affidata dapprima a Lib\u00e9ral Bruand e successivamente, dal 1663, a Gabriel Le Duc. Ancora incompiuta, la chiesa venne aperta al culto nel 1666; soltanto tra il 1737 e il 1740 la struttura venne completata con la realizzazione delle prime tre campate del piedicroce, progettate da Jean-Sylvain Cartaud, e al termine della costruzione la chiesa ricevette la consacrazione.\nDurante la Rivoluzione francese, il convento e la chiesa vennero requisiti e chiusi al culto. Quest'ultima, per volere del Direttorio, nel 1796 venne trasformata in sede della lotteria nazionale e della Borsa valori, e tale rimase fino al 1802; venne riaperta al culto il 9 novembre 1809.\nIl 3 dicembre 1836, il parroco Charles-\u00c9l\u00e9onore Dufriche-Desgenettes consacr\u00f2 la parrocchia al Cuore Immacolato di Maria; il giorno 10 dello stesso mese, venne approvata dall'arcivescovo di Parigi Hyacinthe-Louis de Qu\u00e9len l'Arciconfraternita del Santissimo e Immacolato Cuore di Maria (in francese: \"Archiconfr\u00e9rie du tr\u00e8s saint et immacul\u00e9 C\u0153ur de Marie\"), alla quale inizialmente si iscrissero pi\u00f9 di 500 persone, con l'obiettivo di pregare Maria rifugio dei peccatori con il titolo di Nostra Signora delle Vittorie, che si venerava nella chiesa fin dal 1674 dopo che era apparsa nel novembre 1638 all'agostiniano Fr\u00e8re Fiacre. Il riconoscimento canonico e l'erezione dell'arciconfraternita da parte di papa Gregorio XVI si ebbe il 24 aprile 1838.\nIl 9 luglio 1853 venne incoronata la statua di Nostra Signora delle Vittorie per volere di papa Pio IX, dopo l'intervento delle truppe francesi che aveva permesso al pontefice di rientrare a Roma dopo il suo esilio volontario a Gaeta (1848-1850); si tratt\u00f2 della prima statua della Madonna in terra di Francia ad essere incoronata, privilegio concesso soltanto su autorizzazione del papa e del capitolo della basilica vaticana.\nIl 23 febbraio 1927, papa Pio IX elev\u00f2 la chiesa alla dignit\u00e0 di basilica minore.\nDescrizione.\nEsterno.\nLa basilica di Nostra Signora delle Vittorie \u00e8 caratterizzata esternamente dalla facciata, preceduta da un sagrato, realizzata tra il 1737 e il 1740 su progetto di Jean-Sylvain Cartaud; il prospetto \u00e8 a salienti ed \u00e8 suddiviso in due ordini sovrapposti da un alto cornicione. L'ordine inferiore presenta delle lesene corinzie e in esso si aprono tre portali; quello centrale \u00e8 sormontato da una scultura a rilievo raffigurante il \"Tetragramma biblico in gloria fra angeli\". L'ordine superiore, invece, \u00e8 decorato con lesene corinzie; esso si sviluppa in altezza in corrispondenza della navata ed ospita al centro un grande finestrone ad arco a tutto sesto con, nella parte inferiore, il quadrante di un orologio. Il coronamento della facciata \u00e8 costituito da un timpano triangolare, con al suo interno raffigurato lo \"Stemma del Regno di Francia circondato dal Gran Collare dell'Ordine dello Spirito Santo\", opera di Charles Rebill\u00e9.\nSul tetto dell'abside, all'apice della copertura, si eleva la cella campanaria a pianta esagonale, con una monofora su ciascun lato. Al suo interno, trova luogo un concerto di 4 campane:\nInterno.\nInternamente, la basilica di Nostra Signora delle Vittorie presenta una struttura con pianta a croce latina. La particolarit\u00e0 della chiesa \u00e8 la presenza, sulla maggior parte delle pareti interne, di piccole lapidi ex-voto, in totale circa 37.000.\nPiedicroce.\nIl piedicroce si articola in un'unica navata con quattro cappelle per lato, ciascuna a pianta rettangolare e coperta con volta a botte. Nella prima cappella di destra si trova un bassorilievo di Jean-Marie Bonassieux raffigurante \"San Pietro e San Paolo che battezzano le guardie nel Carcere Mamertino\" (1842); segue la cappella di San Giuseppe, con altare in marmi policromi e decorazioni bronzee; la terza cappella e dedicata al Sacro Cuore di Ges\u00f9, con sull'altare il bassorilievo \"Ges\u00f9 appare a santa Margherita Maria Alacoque\" (1870) di Fran\u00e7ois Marie Jacquier; dello stesso autore \u00e8 il gruppo scultoreo \"Sant'Anna e Maria bambina\" (1878) posto nell'ancona dell'altare della cappella successiva.\nLa prima cappella di destra ospita l'altare dedicato a santa Teresa di Lisieux, costruito in stile neoclassico nel 1932; esso \u00e8 sormontato da una statua marmorea della dedicataria e da una vetrata policroma raffigurante il \"Pellegrinaggio di Santa Teresa del Bambin Ges\u00f9 da giovane presso la basilica di Nostra Signora delle Vittorie\" (1931). Segue la cappella di San Giovanni Evangelista, con il cenotafio di Jean-Baptiste Lully (XVII secolo), il quale \u00e8 raffigurato in un busto marmoreo di Jean Collignon. La terza cappella \u00e8 dedicata a Ges\u00f9 Bambino (raffigurato in una statua posta nell'ancona), mentre la quarta alla Madonna dei sette dolori: sopra l'altare vi \u00e8 l'altorilievo di Charles Gonthier raffigurante la \"Piet\u00e0\" (1876). Nei pressi del portale centrale vi il pregevole \"fonte battesimale\" marmoreo, del XVII secolo.\nCapocroce.\nIl transetto, come la navata, \u00e8 coperto con volta a botte lunettata e illuminato da ampie finestre ad arco a tutto sesto, chiuse con vetrate policrome; in particolare, quelle che adornano le due pareti di fondo della navata trasversa raffigurano \"Luigi XIII che consacra la Francia a Nostra Signora delle Vittorie\" (transetto di sinistra) e \"Nostra Signora rifugio dei peccatori\" (transetto di destra).\nL'altare situato nel braccio di destra del transetto \u00e8 dedicato a Nostra Signora delle Vittorie ed \u00e8 sede dell'Arciconfraternita del Santissimo e Immacolato Cuore di Maria; venne realizzato in marmi policromi nel 1873 ed \u00e8 in stile neoclassico. Sotto la mensa si trovano i resti mortali di santa Aurelia martire, provenienti dal cimitero di Priscilla e donati da papa Gregorio XVI alla basilica nel 1846; al centro dell'ancona, all'interno di un'apposita nicchia, vi \u00e8 la statua marmorea di \"Nostra Signora delle Vittorie\", incoronata nel 1853 per volere di papa Pio IX. Ai lati dell'altare, la parete di fondo del transetto \u00e8 decorata con due affreschi, realizzati da Charles Muller dopo il 1870 e raffiguranti l'\"Annunciazione\" (a destra) e l'\"Assunzione\" (a sinistra).\nAlla parete opposta \u00e8 addossato l'altare di Sant'Agostino, opera di Bernard-Jean Duseigneur (1849). Ai lati di esso, due dipinti di Jules Pasqualini raffiguranti l'\"Immacolata Concezione\" (a sinistra, 1854) e la \"Proclamazione del dogma dell'Immacolata Concezione\" (a destra, 1857), installati nella basilica nel 1867.\nIl presbiterio \u00e8 allestito al di sotto della crociera, la quale \u00e8 coperta con una volta a vela decorata con stucchi. Al centro vi \u00e8 il moderno altare, opera di Madeleine Diener che lo realizz\u00f2 nel 1984. La mensa \u00e8 sorretta da un piedistallo ottagonale in legno dorato, il quale \u00e8 decorato da bassorilievi raffiguranti, sulla parte anteriore, gli \"Invitati al banchetto di nozze dell'Angello\", e su quella posteriore lo \"Spirito Santo\"; l'ambone, posto sulla destra, \u00e8 in stile con l'altare.\nAddossato al pilastro anteriore di destra della crociera, vi \u00e8 il pulpito ligneo, opera di Louis R\u00e9gnier (1739), riccamente decorato con rilievi e dorature. Sul lato opposto, vi \u00e8 un banco con alto schienale sormontato da un timpano triangolare, che presenta al centro una statua dell'\"Immacolata Concezione\"; esso \u00e8 opera di Franz Joseph Grienwald (1864).\nLungo la parte inferiore delle pareti dell'abside, trovano luogo gli stalli lignei del coro, con alta boiserie decorata con rilievi e risalente al 1688; al di sopra di essi vi sono sette pale del pittore Carl Van Loo, risalenti al terzo quarto del XVIII secolo: quella centrale raffigura \"Luigi XIII che dedica la chiesa a Nostra Signora delle Vittorie\", mentre le sei laterali trattano \"Scene della vita di Sant'Agostino\". L'antico altare maggiore, in marmo e onice, venne realizzato e consacrato nel 1864 e presenta, sul paliotto, un bassorilievo raffigurante il \"Compianto su Cristo morto\", di S\u00e9bastien Guersant (1847).\nOrgani a canne.\nOrgano maggiore.\nSulla cantoria in controfacciata, si trova l'organo a canne principale della basilica, costruito nel 1973 dall'organaro Alfred Kern ricostruendo in parte lo strumento originario, opera di Fran\u00e7ois-Henri Lesclop (1739), che era stato oggetto di modifiche ed ampliamenti nel 1870 da parte di Charles Barker e nuovamente da John Abbey, che nel 1898 trasform\u00f2 la trasmissione da meccanica in pneumatica e spost\u00f2 la consolle al lato dell'altare maggiore.\nL'organo attuale dispone di 49 registri e la sua trasmissione \u00e8 integralmente meccanica. Il materiale fonico \u00e8 integralmente alloggiato all'interno della ricca cassa lignea, opera dell'artista Louis R\u00e9gnier (1739), che presenta una mostra movimentata da \"tourrelles\". La consolle \u00e8 a finestra e dispone di quattro tastiere di 56 note ciascuna e pedaliera concava di 30 note, con i registri azionati da pomelli ad estrazione posti su pi\u00f9 file ai lati dei manuali.\nOrgano del coro.\nNel coro si trova un secondo organo a canne, costruito nel 1937 dalla ditta Gonzalez; esso \u00e8 situato sotto la prima arcata di sinistra, mentre sotto quella dirimpetto vi \u00e8 una cassa simmetrica a quella dello strumento, ma avente soltanto un fine estetico.\nL'organo \u00e8 a trasmissione elettrica e dispone di 19 registri, dei quali 16 sono reali; la sua consolle, posta tra gli stalli lignei, ha due tastiere di 56 note ciascuna e pedaliera concava di 32 note."}
{"id": "5260890", "revid": "228587", "url": "https://it.wikipedia.org/wiki?curid=5260890", "title": "Richard Sears", "text": ""}
{"id": "5260891", "revid": "37401", "url": "https://it.wikipedia.org/wiki?curid=5260891", "title": "Richard Dudley Sears", "text": ""}
{"id": "5260892", "revid": "1310927", "url": "https://it.wikipedia.org/wiki?curid=5260892", "title": "Jailton Alves Miranda", "text": "Carriera.\nClub.\nHa giocato a Capo Verde e in Portogallo.\nNazionale.\nHa esordito in nazionale nel 2009."}
{"id": "5260893", "revid": "287204", "url": "https://it.wikipedia.org/wiki?curid=5260893", "title": "Nikolaj Koppel", "text": "Ha co-condotto l'Eurovision Song Contest 2014 tenutosi a Copenaghen insieme a Lise R\u00f8nne e Pilou Asb\u00e6k."}
{"id": "5260895", "revid": "203463", "url": "https://it.wikipedia.org/wiki?curid=5260895", "title": "Djakovo", "text": ""}
{"id": "5260897", "revid": "305027", "url": "https://it.wikipedia.org/wiki?curid=5260897", "title": "Ivan Karpov", "text": "Biografia.\nMostrando sin da bambino una grande predisposizione verso la pittura, il padre medico chirurgo lo incoraggi\u00f2 affidandolo alla supervisione di un pittore locale. Dopo aver terminato gli studi al liceo artistico di Rostov, nel 1916 venne chiamato alle armi e inviato al fronte sud. Ferito e fatto prigioniero prima dagli austriaci e poi dagli inglesi, ripar\u00f2 in Bulgaria, a Sofia, dove cominci\u00f2 a studiare all'Accademia di Belle Arti. Nel 1925 vince una borsa di studio americana che gli consente di partire alla volta dell'Italia. Giunto a Milano nel 1925, si diploma brillantemente all'Accademia di Belle Arti dopo aver seguito il corso di pittura di Ambrogio Alciati. Durante gli anni all'Accademia conosce la pittrice Julia Ivanovna Lund (1905-1974), di origini norvegesi ma nata in Russia, che diventer\u00e0 sua moglie nel 1930 e da cui nasceranno tre figli. Sebbene la Seconda guerra mondiale avesse causato un periodo di stasi nell'attivit\u00e0 espositiva milanese del pittore, artista estremamente fecondo, si distingue subito nell'ambiente milanese e il suo stile particolare attira l'attenzione di numerosi critici d'arte che apprezzano la sua capacit\u00e0 di saper unire una sensibilit\u00e0 caratteristica dell'arte slava a temi che richiamano paesaggi tipicamente italiani (nella fattispecie, lombardi). I soggetti presentano infatti elementi che ricordano paesaggi russi e che tradiscono la nostalgia del pittore nei confronti della madrepatria, alla quale non far\u00e0 mai ritorno: \nGalleria d'immagini.\nQuattro suoi dipinti figurano nelle collezioni d'arte della Fondazione Cariplo."}
{"id": "5260917", "revid": "1347902", "url": "https://it.wikipedia.org/wiki?curid=5260917", "title": "Unione dei Giovani Lavoratori d'Albania", "text": "L'Unione dei Giovani Lavoratori d'Albania (in albanese: Bashkimi i Rinis\u00eb s\u00eb Pun\u00ebs S\u00eb Shqip\u00ebris\u00eb, BRPSH) era l'organizzazione giovanile del Partito del Lavoro d'Albania. Fondata il 23 novembre del 1941 con il nome di Unione della Giovent\u00f9 Comunista, fu sciolta nel 1991 contemporaneamente alla dissoluzione del Partito del Lavoro.\nOrganizzazione.\nL'Unione, membro del Fronte Democratico, oper\u00f2 direttamente sotto il Partito del Lavoro d'Albania tramite i suoi organi locali e sotto la supervisione dei comitati distrettuali o cittadini. Fondata nel 1941, veniva considerata come uno dei pi\u00f9 importanti ausiliari del Partito di cui condivideva la stessa struttura organizzativa: l'unione aveva infatti dei propri comitati cittadini e distrettuali e degli organi superiori, tra cui un Politburo ed un Comitato centrale. L'organizzazione giovanile era stata creata sul modello del Komsomol creato dal Partito Comunista dell'Unione Sovietica.\nGli oltre 200 000 membri dell'Unione avevano un'et\u00e0 compresa tra i quindici ed i venticinque anni. L'organizzazione aveva la responsabilit\u00e0 di controllare tutti i movimenti pionieristici albanesi (tra cui l'associazione dei Pionieri di Enver) che comprendevano bambini dai sette ai quattordici anni, oltre a quella di attuare le direttive del partito tra i giovani e mobilitare le cosiddette \"brigate di volontari del lavoro\" da impiegare per progetti economici speciali. L'adesione all'Unione costituiva un prerequisito per coloro che volevano aspirare ad una carriera all'interno del partito o nell'apparato statale."}
{"id": "5260921", "revid": "125019", "url": "https://it.wikipedia.org/wiki?curid=5260921", "title": "Ahmad al-Abbas", "text": "Biografia.\nA causa di un'alleanza matrimoniale, la trib\u00f9 di origine hilaliana degli Shabana aveva una sorta di egemonia nella regione di Marrakesh. La trib\u00f9 aveva per anni svolto importanti servizi militari per la dinastia sa'diana, e con l'aumento del proprio potere crebbe anche la sua ambizione. Nel 1658, il capo della trib\u00f9 Ab\u016b Bakr al-Shab\u0101n\u012b assedi\u00f2 Marrakesh per mesi, ma quest'ultima venne ben difesa dall'esercito del sultano, composto da mercenari turchi, rinnegati europei e schiavi neri. Un anno dopo, su consiglio di sua madre, A\u1e25mad usc\u00ec dalla citt\u00e0 e and\u00f2 a parlare con i fomentatori della rivolta, che erano i suoi zii materni, ma una volta che arriv\u00f2 da loro venne fatto prigioniero e assassinato. Ab\u016b Bakr al-Shab\u0101n\u012b entr\u00f2 a Marrakesh senza incontrare resistenze e nomin\u00f2 sultano il proprio figlio \u02bfAbd al-Kar\u012bm b. Ab\u012b Bakr al-Shab\u0101n\u012b.\nQuest'ultimo regn\u00f2 su Marrakesh fino alla propria morte, avvenuta nel luglio del 1668. Gli succedette il figlio Ab\u016b Bakr b. \u02bfAbd al-Kar\u012bm, che regn\u00f2 sulla citt\u00e0 fino al 1669, quando la citt\u00e0 venne assediata e conquistata da Mulay al-Rashid ibn \u02bfAl\u012b al-Shar\u012bf della dinastia alawide.\nAl-Rash\u012bd fece bruciare pubblicamente il governatore Ab\u016b Bakr, il suo consigliere ebraico e tutta la famiglia di quest'ultimo."}
{"id": "5260924", "revid": "125810519", "url": "https://it.wikipedia.org/wiki?curid=5260924", "title": "Classifica dei marcatori della Premier League", "text": "Classifica dei marcatori dei campionati di Premier League.\nDi seguito \u00e8 riportata la classifica dei giocatori che hanno realizzato almeno 100 goal in Premier League.\nIn grassetto sono indicati i calciatori ancora militanti in Premier League.&lt;br&gt;In \"corsivo\" sono indicati i calciatori militanti in campionati diversi dalla Premier League.\nVincitori della classifica marcatori della Premier League.\nIn questa pagina viene riportata, in ordine cronologico, la sequenza dei calciatori che hanno vinto la classifica dei marcatori nel massimo campionato di calcio professionistico in Inghilterra, ovvero la Premier League.\nVoci correlate.\nCapocannonieri della Premier LeagueClassifica di presenze in Premier League"}
{"id": "5260928", "revid": "123765399", "url": "https://it.wikipedia.org/wiki?curid=5260928", "title": "San Bartolomeo (Breda di Piave)", "text": "San Bartolomeo (\"San B\u00f3rtol\" in veneto) \u00e8 una frazione del comune italiano di Breda di Piave, in provincia di Treviso.\nGeografia fisica.\nOccupa l'estremit\u00e0 orientale del territorio comunale, a ridosso della riva destra del Piave. Altri corsi d'acqua degni di nota sono il Meolo, che scorre a sudovest lungo il confine con Cavri\u00e8 di San Biagio di Callalta, e il rio Piavesella, che lambisce il centro; da quest'ultimo, prima che si getti nel Piave, si dirama il canale Zero.\nStoria.\nIl rinvenimento di due tombe a incenerazione hanno dimostrato che la zona fosse frequentata gi\u00e0 in epoca preromana, tuttavia di San Bartolomeo si hanno notizie certe solo dopo l'anno Mille: allora era nota come Villa del Bosco (\"Villa Nemoris\" in latino) per le foreste che si estendevano nei dintorni.\nIl paese ha sofferto delle disastrose piene del Piave che si sono ripetute nei secoli, provocando non solo delle distruzioni materiali, ma anche delle modifiche a livello amministrativo. In seguito a questi eventi, infatti, il corso del fiume ha subito numerose mutazioni, portando le pertinenze ora sulla riva destra, ora sulla sinistra. Per questa ragione, la regola di Villa del Bosco e la sua cappella si originarono in seno alla pieve di Cavri\u00e8, ma nel 1330 gravitavano attorno a quella di Negrisia. \nEbbe una certa importanza come localit\u00e0 di transito per quanti volevano raggiungere i mercati di Stabiuzzo e Ponte di Piave, nonch\u00e9 le fiere di Fagar\u00e8 e Rovar\u00e8.\nMonumenti e luoghi d'interesse.\nChiesa di San Bartolomeo.\nParrocchiale del paese, le sue origini vengono collocate nel XII secolo. Venne riedificata nella seconda met\u00e0 del Duecento probabilmente in seguito a un'inondazione e, su volere del vescovo di Treviso Alberto Ricco, fu consacrata a San Bartolomeo come ringraziamento per la sconfitta di Alberico da Romano, avvenuta il 24 agosto 1260. Nel 1440 una nuova piena provoc\u00f2 altre distruzioni, tanto che nel 1443 il vescovo Ludovico Barbo univa Villa del Bosco, Saletto e Candel\u00f9 sotto un unico rettore. San Bartolomeo continu\u00f2 a dipendere alla parrocchia di Saletto sino al 1939, quando assunse completa autonomia.\nL'attuale edificio \u00e8 recente, in quanto la vecchia chiesa (originaria del Quattrocento e pi\u00f9 volte rimaneggiata) fu rasa al suolo nel 1918 dai bombardamenti della prima guerra mondiale. La ricostruzione, su disegno degli ing. Pianca e Lavatelli per la chiesa e dell'ing. Leonardo Trevisiol per il campanile, inizi\u00f2 nel 1924. Il 21 novembre 1925 fu benedetta da mons. Andrea Giacinto Longhin, anche se alcuni lavori (pavimentazione, altari, opere d'arte) proseguirono nei decenni seguenti. La definitiva consacrazione avvenne nel 1965 ad opera di mons. Antonio Mistrorigo.\nLa chiesa si richiama a quella distrutta, mantenendone le proporzioni e lo stile classico. Del vecchio edificio sopravvivono una croce astile cinquecentesca e una tela seicentesca con i \"Santi Lorenzo, Antonio abate e Francesco di Paola\". Presso la porta di sinistra si trova il \"Martirio di San Bartolomeo\", tela di Valentino Canever su disegno di Antonio Beni; due scene del coro sono di Elena Scabia (1956), mentre l'opera pi\u00f9 recente, nel catino absidale, \u00e8 l'affresco con il \"Cristo risorto\" di Gabriele Cattarin (1999). L'organo \u00e8 della ditta \"L'Organaria\" di Padova e fu inaugurato nel 1960."}
{"id": "5260930", "revid": "123802512", "url": "https://it.wikipedia.org/wiki?curid=5260930", "title": "Pinctada maxima", "text": "Pinctada maxima \u00e8 una specie di mollusco bivalve della famiglia Pteriidae. Si tratta della pi\u00f9 grande e pi\u00f9 importante ostrica da perla del mondo.\nDescrizione.\n\"Pinctada maxima\" ha una conchiglia di colore beige e priva di marcature radiali; alcune variet\u00e0 presentano nei pressi dell'umbone colori che possono variare dal verde al marrone scuro e al viola. All'interno lo spesso strato di madreperla mostra al margine una banda di colore dorato o argenteo (che d\u00e0 il nome di \"goldlip\" o \"silverlip\" alle variet\u00e0 coltivate); la valva destra \u00e8 leggermente pi\u00f9 convessa di quella sinistra, che pu\u00f2 essere anche piatta. La specie non \u00e8 provvista di una cerniera a denti.\n\"Pinctada maxima\" \u00e8 la specie di Pterioida i cui esemplari raggiungono la massima dimensione: alcuni individui possono arrivare a un diametro di 305\u00a0mm e a un peso di 6,3\u00a0kg.\nHabitat e distribuzione.\n\"Pinctada maxima\" \u00e8 diffusa dall'Oceano Indiano al Pacifico e dal Tropico del Cancro al Tropico del Capricorno. \u00c8 coltivata in Australia, in Indonesia, nelle Filippine, in Malaysia, in Birmania e nell'isola di Okinawa per la produzione delle perle. Pur vivendo fino a 90\u00a0m di profondit\u00e0, l'ambiente ideale per la sua crescita rimane attorno ai 30\u201340\u00a0m sotto la superficie del mare. Gli individui di questa specie possono vivere fino a oltre 40 anni.\nRiproduzione.\nLe ostriche di questa specie sono ermafrodite, con gli organi sessuali maschili che maturano prima di quelli femminili; i cambi di sesso sono reversibili e sono stati notati in entrambe le direzioni, senza influire sulla morfologia della conchiglia. La maturazione maschile avviene nel primo anno di vita, ad un diametro di circa 110\u2013120\u00a0mm.\nLa deposizione delle uova \u00e8 stagionalmente pi\u00f9 regolare ai climi pi\u00f9 temperati, mentre in acque pi\u00f9 calde si possono verificare diverse fasi di deposizione.\nValore economico.\nLa raccolta delle ostriche di \"Pinctada maxima\" e di altre specie affini \u00e8 stata effettuata per secoli dagli aborigeni dell'Australia e dai pescatori di Sulawesi, allo scopo di scambiarle con altri beni. Nel 1868 il capitano australiano William Banner, navigando nello stretto di Torres, dopo aver incontrato una trib\u00f9 che faceva sfoggio di monili in madreperla ne costrinse i componenti a consegnare a lui e al suo equipaggio un ingente quantitativo di molluschi.\nLa presenza delle ostriche da perla nella zona ha presto stimolato la nascita di una fiorente attivit\u00e0 di raccolta e vendita, stabilitasi principalmente nelle citt\u00e0 di Darwin e Broome. Dopo un rapido declino dell'industria delle perle occorso dopo la seconda guerra mondiale, a partire dagli anni cinquanta del XX secolo in Australia si svilupp\u00f2 l'ostricoltura, concentrata soprattutto sulla specie \"Pinctada maxima\", che garantiva la produzione di perle pi\u00f9 grandi e di migliore qualit\u00e0.\nLa coltivazione di \"Pinctada maxima\" si \u00e8 estesa oggi ad altri stati dell'area indo-pacifica, come l'Indonesia, le Filippine, la Malaysia e la Birmania. La coltivazione di questa specie ha inoltre alimentato il mercato della sua carne, considerata una prelibatezza in Cina e consumata anche nei ristoranti australiani d'\u00e9lite.\nTassonomia.\nLa specie \u00e8 stata descritta dallo zoologo marino Henry Lyster Jameson in \"Proceedings Zoological Society of London\", 1901, Volume 1, pp.\u00a0372\u2013394.\nSinonimi: "}
{"id": "5260932", "revid": "367445", "url": "https://it.wikipedia.org/wiki?curid=5260932", "title": "Fiorello!", "text": "Fiorello! \u00e8 un \"musical\" con musiche di Jerry Bock e testi di Sheldon Harnick su libretto originario di Jerome Weidman e George Abbott. Si tratta di uno dei pochi musical ad aver vinto il Premio Pulitzer per la Drammaturgia.\nIl musical \u00e8 basato sulla vita del politico Fiorello LaGuardia durante la prima guerra mondiale e negli anni successivi, quando venne eletto sindaco di New York. Lo spettacolo racconta dell'ascesa politica di LaGuardia, alternandola alla narrazione della sua vita privata.\nNumeri musicali.\nAtto I\nAtto II\nProduzione.\nIl musical and\u00f2 in scena per la prima volta al Broadhurst Theatre di Broadway il 23 novembre 1959, per poi trasferirsi al Broadway Theatre il 9 maggio del 1961 e infine terminare il 28 ottobre dello stesso anno, dopo 795 rappresentazioni. Il ruolo del protagonista Fiorello LaGuardia venne affidato a Tom Bosley, mentre Howard Da Silva recit\u00f2 nei panni di Ben Marino ed Ellen Hanley venne scelta per interpretare la prima moglie di LaGuardia, Thea.\nNel 1962 il New York City Center avvi\u00f2 una nuova produzione dello spettacolo, che venne diretto da Jean Dalrymple e che vide come interprete principale l'attore Sorrell Booke. In seguito venne riproposto nel 1994 e nel 2013."}
{"id": "5260945", "revid": "767487", "url": "https://it.wikipedia.org/wiki?curid=5260945", "title": "Ligat ha'Al 2014-2015", "text": "La Ligat ha'Al 2014-2015 \u00e8 stata la 74\u00aa edizione della massima divisione del campionato israeliano di calcio. La stagione regolare \u00e8 iniziata il 24 agosto 2014 e si \u00e8 conclusa il 16 marzo 2015. I play-off e i play-out hanno avuto inizio il 21 marzo e si sono conclusi il 1\u00ba giugno 2015.\nIl titolo \u00e8 stato vinto, per la terza volta consecutiva, dal Maccabi Tel Aviv, alla sua ventunesima affermazione.\nCapocannoniere del torneo \u00e8 stato Eran Zahavi, in forza al Maccabi Tel Aviv, con 27 goal.\nFormula.\nPer la presente stagione, l'IFA ha confermato la stessa formula adottata a partire dal precedente campionato.\nPrendono parte alla massima serie 14 squadre, che si affrontano, dapprima, in un girone all'italiana di 26 giornate, tra andata e ritorno.\nAl termine della stagione regolare, le sei squadre classificatesi dal primo al sesto posto partecipano ai play-off per il titolo e per la qualificazione alle Coppe europee; le otto squadre classificatesi dal settimo al quattordicesimo posto disputano, invece, i play-out per determinare le retrocessioni.\nTanto nei play-off quanto nei play-out, le squadre partono con gli stessi punti ottenuti durante la stagione regolare.\nLa squadra campione si qualificher\u00e0 al secondo turno preliminare della UEFA Champions League 2015-2016. La seconda classificata si qualificher\u00e0 al secondo turno preliminare di UEFA Europa League 2015-2016, mentre la terza sar\u00e0 qualificata al primo turno preliminare della medesima rassegna. \nPoich\u00e9 un posto (al secondo turno preliminare di Europa League) \u00e8 previsto anche per la squadra vincitrice della Coppa di Stato 2014-2015, se detto trofeo sar\u00e0 vinto da un club classificatosi al secondo o al terzo posto dei play-off (o, in caso di vittoria della Coppa di Stato da parte della squadra campione nazionale, se in tale posizione si classificher\u00e0 la finalista), sar\u00e0 qualificata al primo turno di Europa League anche la quarta classificata.\nSaranno retrocesse le ultime due squadre classificatesi ai play-out, che verranno rimpiazzate dalle due squadre promosse dalla Liga Leumit.\nI play-off si disputano in partite di andata e ritorno, per un totale di 10 giornate (dalla 27\u00aa alla 36\u00aa giornata). I play-out, invece, si disputano in partite di sola andata, per un totale di sette giornate (dalla 27\u00aa alla 33\u00aa).\nCiascuna squadra, pertanto, disputer\u00e0 complessivamente 36 o 33 partite, a seconda che partecipi ai play-off o ai play-out.\nPlay-off.\nClassifica.\nLegenda:\nNote:\nPlay-out.\nClassifica.\nLegenda:\nNote:"}
{"id": "5260946", "revid": "1123126", "url": "https://it.wikipedia.org/wiki?curid=5260946", "title": "Cattedrale di Urgel", "text": ""}
{"id": "5260949", "revid": "767487", "url": "https://it.wikipedia.org/wiki?curid=5260949", "title": "Lise R\u00f8nne", "text": "In Danimarca \u00e8 conosciuta grazie alla sua conduzione di quattro stagioni di X-Factor e dell'edizione del 2011 del Dasnki Grand Prix Melodi, mentre sul piano internazionale \u00e8 conosciuta poich\u00e9 ha condotto l'Eurovision Song Contest 2014, tenutosi a Copenaghen, insieme a Nikolaj Koppel e Pilou Asb\u00e6k."}
{"id": "5260950", "revid": "761672", "url": "https://it.wikipedia.org/wiki?curid=5260950", "title": "Sim City 3000", "text": ""}
{"id": "5260951", "revid": "111373", "url": "https://it.wikipedia.org/wiki?curid=5260951", "title": "Tranvia Parma-Marzolara", "text": "La tranvia Parma-Marzolara era una linea tranviaria interurbana che collegava Parma a Marzolara (frazione di Calestano) dal 1910 al 1954.\nStoria.\nSin dal 1892 la provincia di Parma era attraversata da una vasta rete di tranvie interurbane a vapore, gestite dalla SNFT.\nNel 1904 il Consiglio Provinciale di Parma aveva deliberato di richiedere la concessione per tre linee tranviarie a trazione elettrica:\nTali linee avrebbero collegato pi\u00f9 celermente le due vallate appenniniche con il capoluogo, completando la rete tranviaria provinciale.\nLa concessione, la cui domanda fu presentata nel 1905, fu approvata l'anno successivo. A questa concessione se ne aggiunsero altre nel 1909 per il completamento della rete urbana.\nL'inaugurazione delle linee a trazione elettrica avvenne il 5 maggio 1910, data scelta per commemorare il cinquantesimo anniversario della partenza dei Mille da Quarto; alla presenza di Luigi Lusignani, Presidente della Deputazione delle Tranvie Elettriche dal 1903 al 1914 e gi\u00e0 sindaco di Parma.\nIl 5 novembre 1918 la provincia di Parma cedette l'esercizio delle sue linee tranviarie elettriche alla Compagnia Nazionale di Trasporti e Comunicazioni (CNTC), costituitasi per l'occasione, la quale unific\u00f2 la gestione con quella delle linee tranviarie foresi a vapore.\nLa CNTC dovette subito fronteggiare la concorrenza delle autolinee, che rendevano la situazione finanziaria della societ\u00e0 precaria, tanto che dal 1934 fu costretta a sopprimere alcune linee interurbane a vapore.\nNel 1939 la CNTC e la Provincia di Parma sottoscrissero una convenzione con la quale la societ\u00e0 poteva sopprimere le tranvie a vapore e sostituirle con autolinee, mentre le linee a trazione elettrica avrebbero dovuto essere riconsegnate alla provincia entro il 31 dicembre 1941: le linee a vapore furono soppresse entro il 1940, cedendo alla Societ\u00e0 Riunite Trasporti (SoRiT) le concessioni per le autolinee sostitutive delle tranvie a vapore e per le tranvie elettriche, mentre lo scoppio della Seconda guerra mondiale fece rinviare il termine per la riconsegna delle linee elettriche a due anni dopo il termine del conflitto.\nIl 15 aprile 1948 la provincia di Parma riassunse l'esercizio delle tranvie elettriche urbane e interurbane, costituendo poco dopo l'azienda speciale Tranvie Elettriche Parmensi (TEP), la quale cedette due anni dopo le tranvie urbane al Comune di Parma.\nLe linee extraurbane della TEP, ormai usurate, furono integrate dal maggio 1953 con corse automobilistiche che in breve tempo soppiantarono quelle tranviarie: sulla linea per Calestano l'orario prevedeva dieci corse tranviarie e quattro con autobus. Il servizio tranviario cess\u00f2 definitivamente nell'aprile 1954.\nCaratteristiche.\nLa linea tranviaria era a scartamento normale di 1445\u00a0mm, e si sviluppava per 23,941\u00a0km, di cui 6,535 in comune con la linea per Fornovo. Il raggio minimo di curva era di 40 metri, la pendenza massima del 35 per mille; la velocit\u00e0 massima ammessa di 40\u00a0km/h Per la linea si adott\u00f2 l'inusuale sistema di alimentazione a corrente alternata alla frequenza di 25\u00a0Hz e tensione di 4000 V, con linea di contatto sistema Siemens-Schuckert a doppia catenaria..\nIn ambito urbano la tensione era abbassata a 400 V: la transizione avveniva mediante un tratto neutro lungo circa 16 metri posto in prossimit\u00e0 della centrale di alimentazione.\nPercorso.\nIl capolinea si trovava in Barriera Bixio, tra il torrente Parma, viale Caprera e la barriera stessa. Presso il capolinea parmense si trovavano anche la direzione, gli uffici del movimento, lo scalo merci, il deposito e la centrale elettrica (che alimentava sia le linee foresi che quelle urbane).\nUscita dalla citt\u00e0 la linea imboccava la strada statale 62 della Cisa, toccando le localit\u00e0 di Cavagnari, Baccanelli, Cavalli e Stradella, da cui si biforcava la linea per Fornovo. La tranvia imboccava quindi la strada provinciale per Calestano risalendo la val Baganza, toccando Sala Baganza, Felino, San Michelino, Poggio Sant'Ilario e Fornello, terminando il tragitto a Marzolara, stazione dotata di rimessa per le vetture.\nMateriale rotabile.\nSulla tranvie extraurbane elettriche parmensi prestarono servizio dieci motrici (con 7 posti di prima classe, 21 posti di seconda classe e bagagliaio) dotate di due carrelli di costruzione B\u00f6ker del tipo ad aderenza massima, lunghe 11,42\u00a0m e larghe 2,31\u00a0m, spinte da due motori Siemens monofasi collegati in serie da 70\u00a0CV l'uno in grado di toccare i 65 km/h La presa di corrente era a pantografo, che supportava due archetti striscianti. Ad esse si affiancavano due locomotori, anch'essi spinti da due motori da 70 CV e dotati di un rapporto che gli permetteva di raggiungere i 22 km/h di velocit\u00e0 massima, undici rimorchiate a due assi radiali e terrazzini aperti (di cui una carrozza salone e 10 vetture miste di prima e seconda classe), 28 carri a sponde basse, 16 carri a sponde alte e 16 carri chiusi, tutti con portata di 8 tonnellate: la composizione tipica dei convogli prevedeva una motrice e tre rimorchiate.\nCessate le tranvie extraurbane le vetture furono accantonate presso il deposito di Barriera Bixio in attesa della vendita come rottame."}
{"id": "5260956", "revid": "656701", "url": "https://it.wikipedia.org/wiki?curid=5260956", "title": "Cervellini in fuga", "text": ""}
{"id": "5260960", "revid": "1442080", "url": "https://it.wikipedia.org/wiki?curid=5260960", "title": "World Basketball Association 2010", "text": "La stagione WBA 2010 fu la settima della World Basketball Association. Parteciparono 6 squadre in un unico girone. Rispetto alla stagione precedente si aggiunsero i Florida Flight, i Franklin Knights e i Jacksonville Bluewaves. I Marietta Storm ripresero le operazioni. I \"Buford Majic\" si spostarono a Gwinnett, rinominandosi Gwinnett Majic. I Cartersville Warriors, i Memphis Tornadoes, i Rome Rage e i Tupelo Rock-n-Rollers scomparvero.\nI Florida Flight abbandonarono la lega prima dei play-off, per aggregarsi alla Continental Basketball League\nIl titolo venne assegnato con una finale a partita singola tra le prime due classificate della \"regular season\"."}
{"id": "5260965", "revid": "1540383", "url": "https://it.wikipedia.org/wiki?curid=5260965", "title": "Giuseppe Basini (politico 1832)", "text": "Biografia.\nGiuseppe Lucio Basini nacque a Chiozza di Scandiano, nel Ducato di Modena e Reggio, da una famiglia di ricchi proprietari terrieri, iscritta sin dal secolo XVIII dai Duchi d\u2019Este nel libro della nobilt\u00e0 modenese.\nDopo essersi laureato alla Facolt\u00e0 di Giurisprudenza di Modena, nel 1853, venne introdotto negli ambienti notabili della citt\u00e0 e inizi\u00f2 a frequentare i circoli liberali, grazie ai quali coltiv\u00f2 sentimenti patriottici.\nNel 1856 si trasfer\u00ec a Torino, per fare il suo ingresso nel consiglio politico del Ministero dell'Interno del Regno d'Italia e contribuire cos\u00ec alla preparazione della Seconda Guerra d\u2019Indipendenza, della spedizione garibaldina e dell'Unit\u00e0 d'Italia.\nNel 1859 fece ritorno a Scandiano per assumere, dapprima la carica di segretario del dittatore Luigi Carlo Farini e, l'anno successivo, quella di segretario personale del Commissario Regio delle Marche e dell'Umbria, il Marchese Gioacchino Napoleone Pepoli.\nIl 1863 sanc\u00ec l\u2019inizio della sua avventura politica, che inizialmente affront\u00f2 solo a livello locale, come consigliere comunale nella sua citt\u00e0 natale e come consigliere provinciale di Reggio Emilia e Modena.\nAlla politica a livello nazionale arriv\u00f2 solamente nel 1882, quando fu eletto nelle file della Sinistra liberale legalitaria nel Collegio elettorale di Modena.\nFu rieletto per altre due volte, alle suppletive del 1890 e alle politiche del 1892, questa volta a Pavullo nel Frignano.\nMor\u00ec a Roma l'8 dicembre 1894 nella sua abitazione di Largo dell'Impresa, per i postumi di una nefrite cronica.\nAttivit\u00e0 poetica.\nBasini fu anche autore di numerosi componimenti poetici e tradusse in italiano le opere di alcuni autori tedeschi del XVIII e XIX, come l'austriaco Robert Hamerling e Ewald Christian von Kleist."}
{"id": "5260967", "revid": "838137", "url": "https://it.wikipedia.org/wiki?curid=5260967", "title": "Mae (mitologia)", "text": "Mae era una divinit\u00e0 maschile del Pantheon etrusco.\nIl nome Mae appare nel Fegato di Piacenza insieme al nome di Uni.\nProbabilmente Mae \u00e8 la forma etrusca di Maius, una divinit\u00e0 venerata a Tusculum, nel Lazio.\nLe uniche informazioni su Maius ci vengono fornite nei Saturnalia di Macrobio, il quale ipotizza che il mese di maggio derivi dai festeggiamenti celebrati in quel periodo a Tusculum in onore del dio, per la cui magnificenza e grandezza veniva identificato con Iupiter."}
{"id": "5260968", "revid": "599013", "url": "https://it.wikipedia.org/wiki?curid=5260968", "title": "Cattedrale di Roda de Is\u00e1bena", "text": "L'antica cattedrale di San Vincenzo Martire (in spagnolo: \"Catedral de San Vicente mart\u00edr\") si trova a Roda de Is\u00e1bena, un villaggio presso Is\u00e1bena, in Spagna, ed \u00e8 attualmente chiesa parrocchiale per la diocesi di Barbastro-Monz\u00f3n.\nStoria.\nL'attuale chiesa parrocchiale di San Vincenzo e San Valero, a Roda de Is\u00e1bena, fu costruita nella prima met\u00e0 del X secolo e consacrato per la prima volta in onore di San Vincenzo Martire dal vescovo Odisendo, il 1\u00ba dicembre dell'anno 956. Fu ridotta in rovina nel 1006 dai saraceni, quindi restaurata e riconsacrata dal vescovo Arnulfo entro l'anno 1030, in onore di San Vicente e San Valero. Il 27 dicembre 1170 ricevette le reliquie del vescovo San Ramon.\nLa chiesa \u00e8 stata dichiarata monumento nazionale il 17 gennaio 1924."}
{"id": "5260984", "revid": "5585", "url": "https://it.wikipedia.org/wiki?curid=5260984", "title": "L'appuntamento/Uomo, uomo", "text": "L'appuntamento/Uomo uomo \u00e8 un singolo di Ornella Vanoni, pubblicato dalla Ariston Records il 2 settembre del 1970.\nL'appuntamento.\nL'appuntamento \u00e8 la versione italiana di \"Sentado \u00e0 Beira do Caminho\", brano musicale composto da Roberto ed Erasmo Carlos, a sua volta ispirata da \"Honey (I Miss You)\" di Bobby Russell. Il brano portoghese \u00e8 stato adattato in italiano da Bruno Lauzi per Ornella Vanoni.\nLa canzone fu sigla del programma radiofonico \"Gran variet\u00e0\"., e venne inserito nell'album dello stesso anno \"Appuntamento con Ornella Vanoni\".\nArrangiamento e direzione d'orchestra: Gianfranco Lombardi.\nNello stesso anno Mina lo incise invece in versione originale portoghese nell'album \"Mina canta o Brasil\".\nUomo uomo.\nUomo, uomo \u00e8 un brano musicale composto da Luciano Beretta e Donata Giachini per il testo e da Nicola Aprile per la musica.\nArrangiamento e direzione d'orchestra: Franco Orlandini.\nLa canzone venne inserita nell'album del 1974 \"Quei giorni insieme a te\".\nTracce.\nLATO A\nLATO B"}
{"id": "5260990", "revid": "125974617", "url": "https://it.wikipedia.org/wiki?curid=5260990", "title": "Ivan Urgant", "text": "Biografia.\nNato a Leningrado in una famiglia di attori, \u00e8 figlio di Andrei Urgant e Valeriya Kiseleva; i nonni paterni erano gli attori Nina Urgant e Lev Milinder. Il cognome Urgant, di origine estone, deriva dal padre di Nina, Nikolai Andreyevi\u010d Urgant, maggiore della NKVD di Luga e figlio di Hindrik Urgand, nato a R\u00e4pina. Dopo circa un anno dalla nascita di Ivan, la famiglia si \u00e8 separata e Ivan visse con la madre e il patrigno, l'attore di Leningrado Dmitri Ladygin.\nIvan ha studiato alla Scuola di musica per bambini n. 18 di Leningrado, poi al Ginnasio del Museo statale russo. Si \u00e8 diplomato all'Accademia di arti teatrali di Stato di San Pietroburgo. Dopo aver ricevuto la sua formazione di attore, Ivan non si \u00e8 per\u00f2 dedicato al teatro come professione principale, ma ha lavorato come cameriere, barista e poi come ospite in spettacoli notturni nei club. Nel 2018, \u00e8 stato riportato che aveva preso la cittadinanza israeliana.\nNel 1999, Urgant inizi\u00f2 a lavorare presso stazioni radiofoniche di San Pietroburgo. Inoltre, \u00e8 apparso in televisione, \u00e8 stato il conduttore del programma Petersburg Courier su Canale 5. Pi\u00f9 tardi, fu trasferito a Mosca e continu\u00f2 la sua carriera alla radio, prima alla Radio Russa, e poi a Hit-FM.\nNel maggio 2001, Ivan \u00e8 apparso per la prima volta alla televisione di Mosca, sul canale televisivo MTV Russia. Ha ricevuto poi un invito ad un casting quando Olga Shelest e Anton Komolov erano alla ricerca di una coppia di conduttori con cui fare squadra nello show \"Cheerful Morning\". Dal 2002, dopo la partenza della squadra originale di VJ di \"MTV Russia\", ha iniziato ad ospitare i programmi \"Total Show\" ed \"Expresso\".\nDal 2003 al 2005 ha partecipato a diversi progetti televisivi su Rossija 1: \u00e8 stato il conduttore del programma televisivo People's Artist and Pyramid. Dal 2005 lavora su Pervyj kanal, dove \u00e8 conduttore televisivo nei programmi Gusto, Ve\u010dernij Urgant, Prozhektorperiskhilton e Bolshaya Raznica Inoltre conduce spesso cerimonie di premiazione.\nA partire dal 2006, Urgant \u00e8 apparso con Vladimir Posner nella serie di documentari di viaggio intitolata \"Viaggi di Pozner e Urgant\". Nel 2007, 2009, 2010, 2011, 2014, 2015 e 2016, Urgant \u00e8 stato premiato con il TEFI. Il 16 maggio 2009 ha presentato la finale dell'Eurovision Song Contest 2009 con l'ex partecipante russa all'Eurovision 2000 Alsou. Nel dicembre 2017 Urgant \u00e8 stato uno dei padroni di casa del World Cup Team Draw Show 2018 della FIFA, con Gary Lineker e Maria Komandnaya. Nel 2012 ha pubblicato un album discografico dal titolo \"Estrada\". \nIl 14 settembre 2021 l\u2019Ambasciatore italiano Pasquale Terracciano ha conferito a Ivan Urgant l\u2019onorificenza di Cavaliere dell\u2019Ordine della Stella d'Italia presso l'Ambasciata d'Italia a Mosca."}
{"id": "5260992", "revid": "180559", "url": "https://it.wikipedia.org/wiki?curid=5260992", "title": "Ivan F\u00ebdorovi\u010d Licha\u010d\u00ebv", "text": "Biografia.\nEra il figlio di F\u00ebdor Sem\u00ebnovi\u010d Licha\u010d\u00ebv (1795-1835), e di sua moglie, Glafira Ivanovna Panaeva.\nCarriera.\nAll'et\u00e0 di 13 anni si trasfer\u00ec a San Pietroburgo ed entr\u00f2 nella Marina militare russa. Nel 1843, venne promosso a maresciallo. Nel 1844 venne trasferito sul Mar Nero, nel 1848 venne promosso a tenente e trasferito nella flotta del Baltico. Nel 1850, sulla corvetta \"Olivuca\" salp\u00f2 da Kron\u0161tadt verso l'Estremo Oriente, e nell'ottobre 1851 (dopo la morte dell'ex comandante) comand\u00f2 la corvetta. Durante il suo soggiorno nel mare di Ochotsk, in Kam\u010datka e in America, si dedic\u00f2 alla ricerca idrometeorologica.\nDopo l'inizio della guerra di Crimea venne nominato Capo di Stato Maggiore della flotta del Mar Nero. Alla vigilia della partenza per Sebastopoli (26 agosto 1855), Licha\u010d\u00ebv fu gravemente ferito alla testa.\nIl 10 marzo 1858 \u00e8 stato nominato aiutante di campo di Konstantin Nikolaevi\u010d Romanov. Nel gennaio 1859 present\u00f2 una \"nota sullo stato della Marina russa\". Sulla base dell'esperienza del passato della guerra di Crimea, Licha\u010d\u00ebv si offr\u00ec di realizzare il progetto della costruzione di una nuova flotta, la futura flotta corazzata. Nel 1860 fu promosso a contrammiraglio.\nNel 1867, succedette a Grigorij Ivanovi\u010d Butakov come addetto navale a Londra e a Parigi.\nMorte.\nLa sconfitta nella Guerra russo-giapponese gli provoc\u00f2 uno shock. Mor\u00ec il 15 novembre 1907 a Parigi."}
{"id": "5260993", "revid": "1924342", "url": "https://it.wikipedia.org/wiki?curid=5260993", "title": "Alsou", "text": "Biografia.\nNata nel Tatarstan, \u00e8 di origine tatara e musulmana.\nHa iniziato l'attivit\u00e0 di cantante all'et\u00e0 di 15 anni. Nel 1999 ha scelto di farsi chiamare solo Alsou. Nel 2000 ha ottenuto un grande successo con l'album eponimo. Ha partecipato all'Eurovision Song Contest 2000 con il brano \"Solo\".\nNel giugno 2001 ha pubblicato l'album \"Alsou\" in lingua inglese, anticipato dal singolo \"Before You Love Me\".\nNel 2003 \u00e8 uscito il suo secondo album russo, intitolato \"19\", seguito da un altro album russo nel 2008. \nNel 2008 ha anche pubblicato un album in lingua tatara.\nNel 2009 ha co-condotto la finale dell'Eurovision Song Contest 2009 tenutosi a Mosca insieme a Ivan Urgant.\nNel 2013 ha pubblicato \"Inspired\", album in inglese registrato tra il 2003 e il 2005 e diffuso in edizione limitata.\nVita privata.\nNel 2006 ha sposato Yan Abramov, un milionario nato in una famiglia juhuro. Ha avuto due figlie: Safi'na (7 settembre 2006) e Mikella (29 aprile 2008)."}
{"id": "5260997", "revid": "287204", "url": "https://it.wikipedia.org/wiki?curid=5260997", "title": "Jovana Jankovi\u0107", "text": "Nel 2008 ha co-condotto la fase finale dell'Eurovision Song Contest 2008 tenutosi a Belgrado insieme a \u017deljko Joksimovi\u0107."}
{"id": "5260998", "revid": "460592", "url": "https://it.wikipedia.org/wiki?curid=5260998", "title": "My Own Summer", "text": ""}
{"id": "5261003", "revid": "767487", "url": "https://it.wikipedia.org/wiki?curid=5261003", "title": "Stefan Filipovi\u0107", "text": "Ha partecipato all'Eurovision Song Contest 2008 come rappresentante del Montenegro presentando il brano \"Zauvijek volim te\"."}
{"id": "5261005", "revid": "965985", "url": "https://it.wikipedia.org/wiki?curid=5261005", "title": "Laka", "text": ""}
{"id": "5261006", "revid": "124123", "url": "https://it.wikipedia.org/wiki?curid=5261006", "title": "Leif Hansen", "text": "Il Minor Planet Center gli accredita la scoperta dell'asteroide 4444 Escher effettuata il 16 settembre 1985 in collaborazione con Per Rex Christensen e Hans Ulrik N\u00f8rgaard-Nielsen."}
{"id": "5261009", "revid": "1924342", "url": "https://it.wikipedia.org/wiki?curid=5261009", "title": "Elvir Lakovi\u0107 Laka", "text": "Ha partecipato all'Eurovision Song Contest 2008 come rappresentante della Bosnia-Erzegovina presentando il brano \"Pokusaj\"."}
{"id": "5261024", "revid": "287204", "url": "https://it.wikipedia.org/wiki?curid=5261024", "title": "Nemici di Dragon Quest", "text": "Questa pagina ospita le descrizioni di alcuni fra i nemici pi\u00f9 rappresentativi della serie di videogiochi di ruolo giapponesi Dragon Quest. I nomi dei nemici fanno riferimento alla versione italiana del gioco .\nNemici Principali in Dragon Quest IX.\nSlime.\nLo Slime \u00e8 il nemico pi\u00f9 celebre, e il primo che il giocatore incontra in qualsiasi titolo della serie, essendo il pi\u00f9 debole e quindi il pi\u00f9 facile da battere. Ne esiste anche una versione di colore arancione e una di colore grigio, quest'ultima rara da incontrare e difficile da battere. Inoltre esistono anche il Bollaslime e Liquislime. Oltre a questi ci sono anche i re slime che per\u00f2 sono difficili da battere.\nAlabatt.\nCreatura abile nell'utilizzo di magie che confondono il giocatore. Si presenta come una farfalla gigante dal volto mostruoso, la cui bocca \u00e8 colma di denti aguzzi.\nVampistrello.\nSimile a un pipistrello, \u00e8 di colore violaceo e ha due grandi occhi tondi posti sopra a una bocca perennemente spalancata in un ghigno, un paio di zampe, e una coda che gli sporge dal posteriore. Esiste anche il Vampistrello Giallo\nSacco golosone.\nSi presenta come un sacco dalle fattezze mostruose, con il volto contratto in una smorfia satanica e al contempo parodica. Utilizza spesso l'attacco \"Stranadanza\", la cui capacit\u00e0 \u00e8 quella di esaurire i punti magia dell'avversario.\nFuoco fatuo.\nUna fiamma mostruosa con due grandi occhi gialli che utilizza incantesimi di tipo fuoco.\nSpyr.\nUno spettro avvolto da un manto di colore azzurro, che colpisce l'avversario con una grossa falce continuamente stretta tra le sue mani.\nLampeggino.\nUn piccolo stregone dalla cui bacchetta magica escono spesso incantesimi di tipo fuoco, come \"Fiamma\". Sul capo calza un grande cappello da stregone di colore verde.\nMartellus.\nQuesto nemico imbraccia sempre un grosso martello, con il quale colpisce l'avversario.\nNauseafungus.\nUn grosso fungo antropomorfo che addormenta l'avversario con il proprio respiro.\nBollaslime.\nUn liquido verdastro con occhi e bocca che ha la capacit\u00e0 di avvelenare l'avversario.\nVerdestrello.\nIdentico al vampistrello, ma di colore verde.\nSkeletro.\nUn scheletro guerriero che indossa una corazza e impugna una spada nella mano sinistra.\nDottor Slime.\nSi presenta come una medusa dai tentacoli gialli, il cui volto blu \u00e8 uguale a quello di uno Slime.\nBandido.\nUn mostriciattolo di colore verde, perennemente riparato dietro ad uno scudo raffigurante un volto ghignante. Indossa un paio di mutande viola e impugna una spada.\nSolletinsetto.\nUn insetto mostruoso con un grande occhio al centro del volto; ha la capacit\u00e0 di paralizzare l'avversario.\nGrankiolon.\nQuesto nemico \u00e8 del tutto simile ad un grosso granchio mostruoso.\nMagus.\nUno stregone abile negli incantesimi di difesa e offesa, suo unico attacco ai danni dell'avversario. Indossa un lungo mantello verde ed una tunica bianca.\nCocco di mummia.\nUna mummia mostruosa e ostile, che attacca sempre per primi gli avversari pi\u00f9 potenti.\nPaladino Slime.\nUn piccolo cavaliere coperto da un'armatura grigia, a cavallo di un grosso Slime verde.\nScimpanzer.\nUn grosso scimmione gigantesco ricoperto da una peluria marrone chiaro.\nTorreslime.\nUna torre formata da tre grossi Slime posti uno sopra l'altro, di colore blu, arancione e verde.\nMelmortifero.\nUn grosso mostro il cui corpo \u00e8 formato esclusivamente da fango.\nArmatura assassina.\nUna grossa armatura vivente, animata dagli spiriti degli spadaccini morti in battaglia.\nDragon Quest VIII: L'Odissea del re maledetto: Regione di Farebury.\nSlime.\nLo Slime \u00e8 il nemico pi\u00f9 celebre, e il primo che il giocatore incontra in qualsiasi titolo della serie, essendo il pi\u00f9 debole e quindi il pi\u00f9 facile da battere. Ne esiste anche una versione di colore arancione e una di colore grigio, quest'ultima rara da incontrare e difficile da battere. Inoltre esistono anche il Bollaslime e Liquislime. Oltre a questi ci sono anche i re slime che per\u00f2 sono difficili da battere. Nella regione di Farebury compare solo lo slime normale di giorno e il bollaslime di notte.\nDolcegatto.\nUna versione pi\u00f9 debole del Rigatto che pu\u00f2 attaccare o giocherellare. A differenza del Rigatto, \u00e8 facilissimo che questo si metta a perdere tempo anzich\u00e9 colpire.\nSmacker.\nSimile a una lumaca con delle labbra esagerate, lo Smacker lecca i nemici impedendogli di combattere. Abbastanza comune di giorno e di notte.\nVampistrello.\nSimile a un pipistrello, \u00e8 di colore violaceo e ha due grandi occhi tondi posti sopra a una bocca perennemente spalancata in un ghigno, un paio di zampe, e una coda che gli sporge dal posteriore. Esiste anche il Vampistrello Giallo, che per\u00f2 non vive nei dintorni di Farebury. Di notte si pu\u00f2 trovare un vampistrello dietro la cascata che sa schivare quasi tutti gli attacchi del gruppo.\nSatyro.\nSimile ad un fauno, questo umanoide suona una specie di ninnananna che addormenta subito i membri del gruppo."}
{"id": "5261025", "revid": "1214201", "url": "https://it.wikipedia.org/wiki?curid=5261025", "title": "Stefan Batan", "text": "Carriera.\nBatan ha iniziato la sua carriera nell'Assyriska, club fondato a S\u00f6dert\u00e4lje da immigrati di origine assira. Ha collezionato le prime presenze in prima squadra durante l'annata 2003. Nel 2005, grazie al ripescaggio della sua squadra, ha esordito in Allsvenskan. Durante la stessa stagione ha collezionato un paio di presenze nella Nazionale svedese Under-21.\nLa sua destinazione a partire dalla stagione 2006 \u00e8 stata al centro di un caso di mercato: l'AIK aveva raggiunto un accordo sia con l'Assyriska che con il giocatore, ma lo stesso Batan ha modificato all'ultimo minuto la sua decisione accettando l'offerta dei rivali dell'AIK del Djurg\u00e5rden con cui giocher\u00e0 dal 2006 al 2008. Complice la difficolt\u00e0 di trovare spazio, Batan \u00e8 tornato in seconda serie all'Assyriska, inizialmente in prestito (nel 2008 e nel 2009) e poi a titolo definitivo una volta scaduto il contratto con il Djurg\u00e5rden. \u00c8 rimasto all'Assyriska fino al 2013, quando \u00e8 scaduto il suo contratto.\nA partire dalla stagione 2014 Batan \u00e8 diventato un giocatore dell'Hammarby, altra squadra stoccolmese rivale delle altre compagini cittadine, con cui ha firmato un triennale. Al termine del campionato i biancoverdi hanno conquistato la promozione in Allsvenskan, categoria in cui Batan mancava da 6 anni e mezzo. Con la militanza nel massimo campionato, tuttavia, il suo utilizzo \u00e8 progressivamente diminuito: 19 presenze nel 2015, 9 nel 2016 e 3 nel 2017.\nNel gennaio 2018 \u00e8 tornato nuovamente all'Assyriska, scendendo cos\u00ec in terza serie nel campionato di Division 1, poi nel corso della successiva estate \u00e8 passato al V\u00e4ster\u00e5s SK sempre in terza serie, con cui a fine anno ha conquistato la promozione in Superettan. Si \u00e8 ritirato dal calcio professionistico al termine della stagione 2019, durante la quale ha collezionato solo 3 presenze a causa di un infortunio al legamento crociato.\nNel marzo del 2021 ha annunciato il suo ritorno al calcio giocato unendosi al S\u00f6dert\u00e4lje FF, militante nella sesta serie nazionale, poi a stagione in corso \u00e8 risalito nella quarta serie nazionale con il passaggio allo United IK Nordic."}
{"id": "5261028", "revid": "1924342", "url": "https://it.wikipedia.org/wiki?curid=5261028", "title": "Mor ve \u00d6tesi", "text": "I Mor ve \u00d6tesi sono un gruppo musicale turco formatosi ad Istanbul nel 1995.\nIl gruppo ha partecipato all'Eurovision Song Contest 2008 come rappresentante della Turchia presentando il brano \"Deli\"."}
{"id": "5261030", "revid": "767487", "url": "https://it.wikipedia.org/wiki?curid=5261030", "title": "Jeronimas Milius", "text": "Ha partecipato all'Eurovision Song Contest 2008 come rappresentante della Lituania presentando il brano \"Nomads in the Night\"."}
{"id": "5261033", "revid": "729019", "url": "https://it.wikipedia.org/wiki?curid=5261033", "title": "William Henry Mackinnon", "text": "Carriera.\nEducato a Harrow School, Mackinnon entr\u00f2 nei Grenadier Guards nel 1870. Fu nominato segretario militare del governatore di Malta nel 1884 e segretario privato del governatore di Madras (1885-1887).\nDopo lo scoppio della seconda guerra Boera, nel dicembre 1899 venne costituito un corpo di volontari imperiali. Arrivarono in Sudafrica nel gennaio 1900 e tornarono nell'ottobre dello stesso anno.\nIn seguito \u00e8 stato nominato direttore delle forze ausiliari nel 1905 e direttore generale della Forza territoriale nel 1908. Fu nominato generale e comandante in capo del Comando occidentale (Regno Unito) nel 1910; si ritir\u00f2 nel 1916.\nMatrimonio.\nNel 1881 spos\u00f2 Madeleine Frances Hatton ed ebbero una figlia."}
{"id": "5261034", "revid": "767487", "url": "https://it.wikipedia.org/wiki?curid=5261034", "title": "Pirates of the Sea", "text": "I Pirates of the Sea sono stati un gruppo musicale lettone che ha partecipato all'Eurovision Song Contest 2008 come rappresentante della Lettonia presentando il brano \"Wolves Of The Sea\".\nLa canzone si \u00e8 classificata all'11\u00ba posto a pari merito con quella georgiana di Diana Gurtskaya. Il frontman del gruppo nonch\u00e9 cantante \u00e8 stato Roberto Meloni, artista italiano resosi famoso nel Paese Baltico per varie partecipazioni a programmi musicali.\nLa BBC premi\u00f2 il gruppo per i migliori abiti di scena dell'evento.\nNel luglio 2008 i Pirates of the Sea hanno preso parte a \"Slaviansky Bazar\", un concorso internazionale tenutosi a Vicebsk, Bielorussia. I Pirati si sono esibiti in Svezia e in Lituania, e la loro canzone \"Wolves of the Sea\" \u00e8 entrata nelle classifiche di molti Paesi quali Germania e Danimarca. Raffaella Carr\u00e0 li ha voluti ospiti del suo fortunato programma Carr\u00e0mba che fortuna!"}
{"id": "5261037", "revid": "729019", "url": "https://it.wikipedia.org/wiki?curid=5261037", "title": "Cosimo Rizzotto", "text": "Biografia.\nCosma Damiano (Cosimo) Rizzotto nacque il 6 giugno 1893 a Cologna Veneta, e fu arruolato nel Regio Esercito come soldato semplice nel settembre 1913, assegnato al Battaglione Aviatori, probabilmente per sua conoscenza della meccanica. Il 24 maggio 1915, giorno dell'entrata in guerra del regno d'Italia, fu destinato a seguire il corso di pilotaggio sul campo d'aviazione di San Giusto, nei pressi di Pisa. Il 19 settembre venne trasferito sul campo di istruzione della Malpensa, dove consegu\u00ec il brevetto di pilota il 1\u00ba gennaio 1916. Promosso caporale il 31 dicembre, fu destinato a seguire il corso di addestramento all'uso di velivoli Nieuport a Cascina Costa. Il 30 marzo part\u00ec per la Francia per addestrarsi al pilotaggio dei nuovi caccia, ritornando in Italia esattamente due mesi dopo, assegnato alla 77\u00aa Squadriglia Aeroplani, costituita il 18 giugno 1916 sul campo di Istrana. L'unit\u00e0 fu inizialmente dotata dei Nieuport Ni.10, per passare quasi subito al pi\u00f9 moderno Nieuport Ni.11. Il 31 luglio fu promosso al grado di sergente, prendendo parte all'intensa attivit\u00e0 della Squadriglia, che nel corso dell'estate si trasferita a Cascina Farello.\nIl 28 febbraio 1917 consegu\u00ec la sua prima vittoria abbattendo un aereo nemico il quale, dal cielo di Monfalcone, precipitava a quota 40, nei pressi di Redipuglia. Si trattava di un Hansa-Brandenburg C.I (matricola 27.60) appartenente alla Flik 34, successivamente distrutto al suolo dal fuoco dell'artiglieria italiana. Nel mese di marzo la 77\u00aa Squadriglia si trasfer\u00ec ad Aiello del Friuli, sempre nel settore della 3\u00aa Armata, ricevendo i suoi primi caccia SPAD VII. Nella sera del 7 luglio consegu\u00ec la seconda vittoria sul Monte Stol in collaborazione con il tenente Giulio Sambonet. Il velivolo nemico precipit\u00f2 in fiamme nei pressi di Castagnevizza. \nIl giorno 11 dello stesso mese consegu\u00ec la terza vittoria su Voissizza, ed il 29 settembre 1917 la quarta quando un aereo da ricognizione austriaco fu attaccato sull'Isonzo da uno SPAD VII pilotato dal tenente Giovanni Sabelli della 91\u00aa Squadriglia. All'azione si unirono i piloti di altri SPAD, ed egli consegu\u00ec la vittoria abbattendo l'Hansa-Brandenburg C.I (matricola 329.16) appartenente alla Flik 28, che precipit\u00f2 nei pressi del lago di Pietrarossa. Dopo lo sfondamento di Caporetto, la sua squadriglia abbandon\u00f2 il campo d'aviazione di Aiello del Friuli, ritirandosi dapprima alla Comina, poi al campo di aviazione di Arcade ed infine attestandosi a Marcon. Intanto il 6 novembre consegu\u00ec la quinta vittoria abbattendo il Brandenburg C.I (matricola 229.24) della Flik 12 a San Michele di Conegliano. Nei primi mesi del 1918 fu insignito della Medaglia d'argento al valor militare, e nel mese di maggio rifiut\u00f2 l'invito rivoltogli dall'ingegnere Alessandro Marchetti a collaudare un nuovo tipo di caccia, il Vickers Terni MVT. Consegu\u00ec la sua sesta vittoria durante l'ultima offensiva austro-ungarica scatenata nel giugno del 1918, abbattendo un aereo nemico il 15 giugno su Grassaga. Il 19 settembre fu trasferito all'Ispettorato Squadriglie da Caccia a Padova, dove rimase fino al termine delle ostilit\u00e0. Nel 1919 ricevette una seconda Medaglia d'argento al valor militare\nSmobilitato e congedato nel settembre dello stesso anno, emigr\u00f2 in Argentina dove nel 1920 inizi\u00f2 a lavorare come istruttore presso l'Escuela Italo-Argentina de Aviacion di Castelar.\nNell'agosto 1922 il governo del Paraguay, alle prese con l'insurrezione di un gruppo di ufficiali, richiese i servizi dei piloti della scuola italiana di Castenar. Al suo arrivo nel paese sudamericano con un Breguet XIV biposto, egli esegu\u00ec numerose missione di ricognizione e bombardamento contro le posizioni tenute dai ribelli. Il 25 agosto, durante una missione di ricognizione, si ruppe l'elica del Breguet e il suo motore and\u00f2 a fuoco. Riusc\u00ec a compiere un atterraggio di emergenza, ma l'aereo rimase distrutto, ed allora lasci\u00f2 il Paraguay per ritornare in Argentina, dove rimase fino al 1923 in qualit\u00e0 di istruttore presso la Escuela di Castelar. Nel 1926 diresse la costruzione di una azienda agricola italiana per veterani di guerra a Salto, in Uruguay, trasferendosi successivamente in Brasile come vicedirettore di una societ\u00e0 agricola.\nRitornato in Italia nel 1935 fu richiamato in servizio dalla Regia Aeronautica in vista dell'invasione dell'Etiopia. Due mesi dopo fu ricollocato in congedo, e si dedic\u00f2 alla costituzione di un Museo dell'Aeronautica che doveva sorgere a Milano per volont\u00e0 del Duce. Nel 1936 fu richiamato in servizio attivo con mansioni di governo, e inviato in Africa Orientale Italiana. Al suo arrivo a Mogadiscio, in Somalia, le ostilit\u00e0 si erano concluse. Rimase nella citt\u00e0 somala un anno, trasferito poi sull'aeroporto di Dire Dawa, per essere congedato nel 1937. Ottenuta la concessione di un vasto appezzamento di terreno vergine nella regione sudorientale degli Arussi, si stabil\u00ec in Africa costruendo una fattoria in cui invest\u00ec tutti i suoi risparmi. Con l'entrata in guerra del Regno d'Italia, il 10 giugno 1940, fu richiamato in servizio attivo. Nell'aprile 1941 si trovava presso la sua fattoria ad organizzarne la difesa contro gli attacchi dei ribelli etiopi, ma l'11 dello stesso mese fu preso prigioniero dalle truppe inglesi, rimanendo recluso in campo di concentramento in Kenya per cinque anni. Ritornato in Italia nel 1946, trov\u00f2 ricevette un impiego presso l'amministrazione comunale di Milano. Andato in pensione nel 1958 si spense a Milano il 18 febbraio 1963."}
{"id": "5261039", "revid": "729019", "url": "https://it.wikipedia.org/wiki?curid=5261039", "title": "Epatite alcolica", "text": "L'epatite alcolica \u00e8 una epatite (infiammazione del fegato) causata da una eccessiva assunzione di alcol. Si trova di solito in associazione con epatosteatosi, uno stadio precoce della malattia epatica alcolica, e pu\u00f2 contribuire alla progressione della fibrosi, che porta alla cirrosi. I sintomi sono ittero, ascite (accumulo di liquido nella cavit\u00e0 addominale), la fatica e l'encefalopatia epatica (disfunzione cerebrale a causa di insufficienza epatica). I casi lievi sono auto-limitanti, ma i casi gravi hanno un alto rischio di morte. I casi gravi possono essere trattati con glucocorticoidi.\nSintomi e segni.\nL'epatite alcolica \u00e8 caratterizzata da un variabile costellazione di sintomi che possono comprendere una generale sensazione di malessere, ingrossamento del fegato, sviluppo di liquido nell'addome (ascite) e modesto aumento dei livelli degli enzimi epatici (determinabili dal test di funzionalit\u00e0 epatica). L'epatite alcolica pu\u00f2 variare da leggera, con il solo aumento degli enzimi, a una grave infiammazione con lo sviluppo di ittero, aumento del tempo di protrombina e anche insufficienza epatica. I casi gravi sono caratterizzati anche da offoscumaneto dello stato di coscienza e con alti livelli di bilirubina e lunghi tempi di protrombina. Il tasso di mortalit\u00e0 dei casi pi\u00f9 gravi arriva ad essere del 50% entro i 30 giorni dalla comparsa.\nL'epatite alcolica \u00e8 distinta dalla cirrosi causata dal consumo di alcol. L'epatite alcolica di per s\u00e9 non porta alla cirrosi, ma la cirrosi \u00e8 pi\u00f9 comune nei pazienti che hanno fatto consumo di alcol per lungo tempo. Alcuni alcolisti sviluppano epatite acuta come una reazione infiammatoria alle cellule colpite dal cambiamento dei grassi. Alcune persone sembrano pi\u00f9 inclini a questa reazione di altri. Questa si chiama steatonecrosi alcolica e l'infiammazione predispone probabilmente alla fibrosi epatica.\nDiagnosi.\nLa diagnosi viene fatta in un paziente con una storia di notevole assunzione di alcol che sviluppa un peggioramento nei test di funzionalit\u00e0 epatica, compresa la bilirubina e le transaminasi. Il rapporto di aspartato aminotransferasi e di alanina aminotransferasi \u00e8 di solito 2 o pi\u00f9. Nella maggior parte dei casi, gli enzimi epatici non superano 500. I risultati della biopsia epatica sono importanti per confermare una diagnosi clinica.\nTrattamento e gestione.\nLe linee guida cliniche della \"American College of Gastroenterology\" raccomandano la somministrazione di corticosteroidi. I pazienti devono essere stratificati per il rischio seguendo il \"Model for End-Stage Liver Disease\" o la classificazione di Child-Pugh.\nUno studio randomizzato controllato ha rilevato che tra i pazienti con valore della \"Maddrey's Discriminant Function\" maggiore di 32 e almeno uno dei seguenti sintomi: epatomegalia, febbre, leucocitosi, encefalopatia epatica, o epatica sistolica bruit), possono essere trattati con pentossifillina 400 mg per via orale 3 volte al giorno per 4 settimane."}
{"id": "5261061", "revid": "106908", "url": "https://it.wikipedia.org/wiki?curid=5261061", "title": "Cad\u00e8 (disambigua)", "text": ""}
{"id": "5261064", "revid": "486946", "url": "https://it.wikipedia.org/wiki?curid=5261064", "title": "Recall", "text": ""}
{"id": "5261065", "revid": "767487", "url": "https://it.wikipedia.org/wiki?curid=5261065", "title": "231666 Aisymnos", "text": "231666 Aisymnos \u00e8 un asteroide troiano di Giove del campo greco. Scoperto nel 1960, presenta un'orbita caratterizzata da un semiasse maggiore pari a 5,3131221\u00a0UA e da un'eccentricit\u00e0 di 0,0511163, inclinata di 5,26796\u00b0 rispetto all'eclittica.\nL'asteroide \u00e8 dedicato al condottiero danao Esimno.\nL'identificazione di questo corpo celeste \u00e8 avvenuta nell'ambito del progetto DANEOPS che a partire dal 1999 ha riesaminato lastre fotografiche dell'osservatorio di Monte Palomar. Poich\u00e9 il regolamento dell'IAU in vigore all'epoca definiva la data della scoperta come quella della prima osservazione utile, si \u00e8 generata la curiosa situazione che la data ufficiale di scoperta \u00e8 antecedente alla data di nascita di uno degli scopritori."}
{"id": "5261068", "revid": "767487", "url": "https://it.wikipedia.org/wiki?curid=5261068", "title": "Carovana verso il Sud", "text": "Carovana verso il Sud (\"Untamed\") \u00e8 un film del 1955 diretto da Henry King.\nTrama.\nSudafrica, 1847: l'olandese Paul van Riebeck \u00e8 il comandante di una unit\u00e0 di cavalleria boera si reca in Irlanda per comprare dei cavalli necessari ai suoi commandos per combattere i guerrieri Zul\u00f9. Vi incontra la bella Katie O'Neill. Lei s'innamora, ma lui sente il dovere di tornare a casa, e da solo.\nIl padre di lei muore e una carestia di patate paralizza finanziariamente tutta l'Irlanda. Katie decide cos\u00ec di sposare Shawn Kildare e lo convince a trasferirsi in Sudafrica, il luogo di cui Paul le parl\u00f2 molto bene. Poco prima di arrivare a Citt\u00e0 del Capo Katie d\u00e0 alla luce un figlio. Nel tragitto il capo carovana Kurt Hout si invaghisce di lei. La carovana dei coloni durante il viaggio viene attaccato dagli zul\u00f9 e Shawn viene ucciso mentre il resto della carovana viene salvato in extremis dai volontari comandati da Paul. Tra Katie e Paul si riaccende nuovamente la passione. Ma Paul la lascia ancora una volta sola col figlio nato da Shawn, e in attesa di un altro bambino, figlio di Paul. Dopo alcuni anni Katie incontra nuovamente Paul: tra i due rinasce l'antico sentimento, ma saputo del figlio nato dal loro ultimo incontro, Paul s'allontana. Alla fine e dopo varie avventure, Paul decide di rinunciare ad ogni altra aspirazione per dedicarsi a Katie, che sposer\u00e0, e ai due figlioletti.\nProduzione.\nPer il ruolo del protagonista era stato inizialmente preso in considerazione Robert Mitchum, ma la scelta finale cadde su Tyrone Power che recit\u00f2 cos\u00ec nel suo ultimo film prodotto dalla 20th Century Fox, la casa di produzione che lo aveva tenuto sotto contratto per diciannove anni. Victor Mature fu sospeso dalla produzione per essersi rifiutato di ricoprire il ruolo di Kurt Hout, poi interpretato da Richard Egan. \u00c8 l'undicesimo film in cui il regista Henry King dirige Tyrone Power e il quarto in cui si ritrova Susan Hayward come protagonista femminile.\nLuoghi delle riprese.\nLe riprese vennero effettuate in Sudafrica, tra cui nei piccoli centri di Inchanga e Cato Ridge."}
{"id": "5261070", "revid": "741067", "url": "https://it.wikipedia.org/wiki?curid=5261070", "title": "Carovana verso il sud", "text": ""}
{"id": "5261071", "revid": "741067", "url": "https://it.wikipedia.org/wiki?curid=5261071", "title": "Carovana verso Sud", "text": ""}
{"id": "5261072", "revid": "741067", "url": "https://it.wikipedia.org/wiki?curid=5261072", "title": "Carovana verso sud", "text": ""}
{"id": "5261081", "revid": "547034", "url": "https://it.wikipedia.org/wiki?curid=5261081", "title": "Quirino di Siscia", "text": "Biografia.\nQuirino fu vescovo di Siscia, chiamata anche Sciscia o Scizia, nella Pannonia romana (oggi Sisak, in Croazia). Gi\u00e0 nel 309 lo si trova menzionato da Eusebio di Cesarea nella sua \"Cronaca\": essa narra che Quirino sub\u00ec la persecuzione, voluta dall'imperatore Diocleziano (284-305) con l'editto di Nicomedia del 303. Dopo aver tentato inutilmente la fuga fu arrestato nel 309, sotto il governo di Galerio (305-311), per ordine del prefetto Massimo. \nSottoposto a duro interrogatorio fu sollecitato ad ubbidire agli ordini imperiali e a bruciare l'incenso agli dei pagani, ma Quirino oppose un deciso rifiuto che gli cost\u00f2 la flagellazione e la reclusione nelle carceri di Massimo, dove comp\u00ec diversi prodigi tra i quali la conversione del carceriere Marcello. \nTrascorsi tre giorni fu inviato a Sabaria (oggi Szombathely, in Ungheria) al prefetto della Pannonia Prima, Amanzio, il quale dopo aver nuovamente tentato di fargli abiurare la fede in Cristo, lo condann\u00f2 a morte mediate annegamento. Quirino fu condotto su di un ponte sul fiume Perint e, legatagli una macina da mulino al collo, fu gettato nelle acque del fiume. Le cronache narrano di un ultimo miracolo compiuto dal santo ancora in vita: nonostante il peso della pietra, il suo corpo non accennava ad affondare nelle acque del fiume. I molti presenti furono presi da grande stupore fino a che Quirino non preg\u00f2 il Signore perch\u00e9 lo lasciasse venire a s\u00e9. \nRecuperato il corpo dalle acque, i cristiani di Sabaria lo seppellirono presso la porta \"Scarabatensis\".\nCulto.\nTra la fine del IV e l'inizio del V secolo, quando delle popolazioni barbariche invasero la Pannonia, papa Gregorio Magno fece traslare il corpo di san Quirino a Roma all'interno di un mausoleo denominato \"platonica\", posto dietro l'abside della Basilica di San Sebastiano sulla Via Appia, dove, come attestano gli Itinerari del VII secolo, fu molto venerato.\nStando alla tradizione, nell'anno 833 papa Gregorio IV (827-844) fece dono a Corrado I, signore di Correggio, del corpo di san Quirino, unitamente alle reliquie dei santi Tiburzio, Veronica, Ermete, Reparata e poste nell'antica chiesa di San Michele Arcangelo di Correggio. Una conferma, bench\u00e9 indiretta, dell'intervento di Gregorio IV nella vicenda delle reliquie dei santi martiri emerge dai documenti sul regno di tale pontefice; infatti, \u00e8 documentato che nell'829, Gregorio IV ordin\u00f2 la traslazione del corpo di sant'Ermete nella Basilica di San Marco Evangelista al Campidoglio mentre, pochi anni prima, papa Pasquale I (817-824) aveva compiuto una cosa analoga con le reliquie di san Tiburzio, portate nella Basilica di Santa Cecilia in Trastevere.\nAlcune reliquie di san Quirino rimasero a Roma ed oggi sono conservate nella basilica di Santa Maria in Trastevere, mentre altre giunsero a Milano e ad Aquileia.\nNel 1654 il vescovo di Forl\u00ec, a nome della serenissima repubblica di San Marino, ottenne dai canonici della Basilica di San Quirino di Correggio una reliquia del santo, da inviare ai fedeli del monte Titano che da secoli veneravano il santo come compatrono del piccolo stato.\nIl Martirologio geronimiano lo commemora il 4 giugno. Anche il Martirologio romano lo ricorda in questa data, con il seguente elogio: "}
{"id": "5261086", "revid": "486946", "url": "https://it.wikipedia.org/wiki?curid=5261086", "title": "Elezione di rimozione", "text": ""}
{"id": "5261111", "revid": "266115", "url": "https://it.wikipedia.org/wiki?curid=5261111", "title": "Riccardo Gagliolo", "text": "Biografia.\nHa origini svedesi da parte di madre da cui il soprannome \"Thor\" o \"Il Vichingo\".\nCaratteristiche tecniche.\nNasce calcisticamente come terzino sinistro, ma all'occorrenza pu\u00f2 giocare come difensore centrale. Si dimostra molto abile, sulle palle inattive e nel gioco aereo.\nCarriera.\nClub.\nHa giocato nel settore giovanile dell'Andora, poi tre anni alla per poi passare nella Sanremese; dopo aver trascorso due stagioni in Eccellenza all'Andora torna a giocare nella Sanremese, con cui rimane dal 2008 al 2011: nella stagione 2010-2011 segna un gol in 23 presenze nel campionato di Lega Pro Seconda Divisione, facendo cos\u00ec il suo esordio in carriera in un campionato professionistico. L'anno successivo a causa del fallimento della Sanremese milita nella Pro Imperia, con cui disputa 19 partite in Serie D.\nCarpi.\nA fine stagione vuole smettere, ma viene convinto da Cristiano Giuntoli a continuare, e cos\u00ec viene tesserato dal Carpi, club di Lega Pro Prima Divisione in cui Giuntoli \u00e8 direttore sportivo. Nel suo primo campionato in biancorosso disputa in totale 11 partite, 7 in campionato e 4 nei play-off, in seguito ai quali il Carpi ottiene la prima promozione in Serie B della sua storia. Nella stagione 2013-2014 esordisce in Serie B, contribuendo alla salvezza del club emiliano con 3 reti in 36 presenze; viene riconfermato anche per la stagione 2014-2015. L'8 gennaio 2015 rinnova il suo contratto con il club emiliano sino al 2019. In questa stagione conquista la storica promozione in Serie A segnando 5 gol (tutti nel girone d'andata) in 34 partite di campionato piazzandosi 8\u00ba nella Top 15 dei difensori di Serie B secondo una classifica stilata dalla Lega Serie B.\nIn Serie A esordisce il 23 agosto 2015, nella partita Sampdoria-Carpi (5-2), e disputa 31 partite e segna 1 gol di testa nel derby perso al Braglia per 3-1 contro il Sassuolo. Resta in Emilia anche dopo la retrocessione in Serie B e, pur limitato da alcuni acciacchi, d\u00e0 il suo contributo al raggiungimento dei Play-off. L'unica rete la realizza nella vittoria esterna contro l'Ascoli per 2-1, dando il via alla rimonta. Alla fine della stagione il Carpi manca la seconda promozione in Serie A perdendo nelle Finali Play-off contro il Benevento (0-0 al Cabassi e 1-0 al Vigorito). Gagliolo, espulso nella Semifinale di ritorno contro il Frosinone (vinta al Matusa per 1-0 in nove contro undici), ha saltato la finale d'andata per squalifica e in quella di ritorno \u00e8 rimasto in panchina. In totale, con il Carpi, Gagliolo ha raccolto due promozioni (Serie B nel 2013 e Serie A nel 2015), e ottenuto 154 presenze \u2013 divise tra Serie A (31), Serie B (102), Lega Pro Prima Divisione (11) e Coppa Italia (10) \u2013 condite da 10 gol segnati (9 in Serie B e 1 in Serie A).\nParma.\nIl 29 luglio 2017 viene ceduto al Parma in prestito con obbligo di riscatto per 1,2 milioni di euro (pi\u00f9 300.000 euro di bonus). Qui ritrova un suo ex compagno degli anni nel Carpi, Antonio Di Gaudio. Con il Parma alla fine della stagione conquista il secondo posto in classifica e la promozione diretta in Serie A.\nPer la stagione 2018-2019 \u00e8 confermato nella rosa del Parma per affrontare il campionato di Serie A. Gioca complessivamente 34 gare.\nNell'annata 2019-2020 trova la sua prima marcatura con gli emiliani in Serie A, nella trasferta in casa dell'Udinese del 1\u00ba settembre 2019, vinta per 3-1, in cui segna la seconda rete.\nSalernitana.\nDopo aver giocato con gli emiliani in Coppa Italia nella sconfitta esterna per 1-3 contro il Lecce e in Serie B nel pareggio esterno per 2-2 contro il Frosinone, Il 31 agosto 2021 viene ceduto alla tornando in Serie A ritrovando Fabrizio Castori, suo allenatore ai tempi di Carpi.\nNazionale.\nNell'ottobre 2015 ottiene, per parte di madre, il passaporto svedese, diventando cos\u00ec eleggibile per la Svezia. La prima convocazione nella nazionale svedese arriva solamente quattro anni dopo, nell'ottobre del 2019, per le due partite contro e valide per le qualificazioni al , nelle quali non viene impiegato. Il debutto arriva il 18 novembre successivo da titolare contro le Isole F\u00e6r \u00d8er, disputando tutta la partita.\nStatistiche.\nPresenze e reti nei club.\n\"Statistiche aggiornate al 27 febbraio 2022.\""}
{"id": "5261113", "revid": "69892948", "url": "https://it.wikipedia.org/wiki?curid=5261113", "title": "Carpi FC 1909", "text": ""}
{"id": "5261117", "revid": "1272592", "url": "https://it.wikipedia.org/wiki?curid=5261117", "title": "Dordone", "text": "Il torrente Dordone \u00e8 un corso d'acqua della zona collinare dell'appennino parmense affluente del fiume Taro.\nCorso del torrente.\nIl Dordone nasce alla quota di circa 350\u00a0m s.l.m. presso il colle Memio, ai piedi di Poggio Bianco, a Visiano, piccola frazione di Medesano. Poco a valle delle sorgenti riceve il contributo di alcuni affluenti: il rio Vettori da destra e dopo alcune centinaia di metri il rio delle Bansole sempre a destra e il rio della Valle a sinistra. Dopo quest'ultima confluenza il Dordone bagna la localit\u00e0 di Roccalanzona, passata la quale, scorrendo sempre in direzione est in una valle dove il coltivo \u00e8 predominante, riceve il rio Rudello in sinistra e infine il suo maggior affluente il rio del Fabbro all'altezza di Sant'Andrea Bagni, infine, dopo essersi lasciato sulla sinistra l'abitato di Felegara, termina la sua corsa in Taro.\nRegime idrologico.\nIl Dordone ha il regime idrologico tipico dei torrenti appenninici con magre pronunciate in estate e piene autunnali. Il bacino idrografico si estende per 18 km2 mentre la portata media alla foce \u00e8 di 0.2m3/s. Il torrente \u00e8 soggetto a piene improvvise e rovinose che in passato hanno causato non pochi danni all'abitato di Felegara, si ricordano le esondazione del 1880, 1888 e 1902 che portarono ad una prima arginatura del torrente a valle di Sant'Andrea. In tempi pi\u00f9 recenti si \u00e8 deviato il tratto terminale del torrente, che in precedenza passava per l'abitato di Felegara, all'esterno dell'abitato stesso."}
{"id": "5261121", "revid": "39884", "url": "https://it.wikipedia.org/wiki?curid=5261121", "title": "Traversate transatlantiche", "text": "Le traversate transatlantiche sono passaggi di persone e merci attraverso l'Oceano Atlantico tra l'America e l'Europa o l'Africa.\nTramite mare.\nPrima del diciannovesimo secolo le traversate transatlantiche avvenivano a bordo di velieri; il viaggio richiedeva tempo ed era spesso pericoloso. \nL'attraversamento dell'Atlantico divenne pi\u00f9 rapido e sicuro con l'avvento del battello a vapore.\nIn seguito grandi transatlantici iniziarono a compiere attraversate regolari dell'Atlantico. \nCon l'avvento dei transatlantici l'attraversamento dell'oceano divenne un simbolo di status e di potere sia delle nazioni che delle compagnie che li producevano. \nLe compagnie navali iniziarono quindi a progettare imbarcazioni via via pi\u00f9 larghe, veloci e lussuose.\nStati Uniti, Inghilterra, Germania ed Italia costruirono i transatlantici oggi pi\u00f9 conosciuti e celebrati.\nCelebri erano il Lusitania, il Mauretania, l'Olympic, il Rex, lo SS United States, l'Andrea Doria, l'RMS Queen Mary, il Normandie, il Queen Elizabeth, lo SS France, il Queen Elizabeth 2 ed il Queen Mary 2.\nVenne istituito un premio, denominato Nastro Azzurro, quale riconoscimento per il pi\u00f9 veloce attraversamento dell'atlantico da parte di un transatlantico.\nL'attuale record appartiene allo SS United States che lo ha ottenuto nel luglio del 1952 percorrendo il percorso in direzione est: La nave realizz\u00f2 l'attraversamento in un tempo di 3 giorni, 10 ore e 40 minuti.\nVoli transatlantici.\nI voli transatlantici superarono i viaggi a bordo dei transatlantici come modo predominante di attraversare l'atlantico nella met\u00e0 del ventesimo secolo.\nNel 1919 il Curtiss NC-4 divenne il primo aeroplano ad attraversare l'Atlantico seppur con pi\u00f9 scali.\nAppena un anno dopo l'aereo inglese Vickers Vimy pilotato da Alcock e Brown fece il primo volo transatlantico senza scali da Terranova all'Irlanda.\nSempre nel 1919 gli inglesi furono i primi ad attraversare l'Atlantico a bordo di un dirigibile quando l'R33 capitanato dal maggiore George Herbert Scott della Royal Air Force assieme al suo equipaggio ed ai passeggeri volarono da East Fortune in Scozia a Mineola, Long Island coprendo una distanza di 3000 miglia in circa quattro giorni e mezzo. Giunti a destinazione ritornarono in Inghilterra completando cos\u00ec il primo viaggio di andata e ritorno attraverso l'atlantico (in direzione est-ovest-est).\nNel 1927 Charles Lindbergh fece il primo volo transatlantico non-stop in solitario volando tra New York e Parigi.\nLa seconda traversata in solitario e la prima a trasportare un passaggero fu ad opera di Clarence Chamberlin ed avvenne il 6 giugno del 1927.\nEdward Robert Armstrong propose la creazione di una serie di porti ancorati al fondo marino da utilizzarsi per rifornire gli aeroplani durante la traversata oceanica.\nIl primo tentativo concreto di creare un nuovo mercato per i passeggeri che volevano attraversare l'Atlantico in modo diverso dalla traversata a bordo di un transatlantico fu ad opera della Germania.\nNegli anni trenta la Germania attraversava l'atlantico utilizzando dirigibili Zeppelin che potevano trasportare circa 60 passeggeri in un modo lussuoso simile a quello presente a bordo di un transatlantico. Il disastro di Hindenburg nel 1937 mise tuttavia fine ai voli degli Zeppelin.\nIl primo giugno del 1944 due dirigibili flosci K-Class dello squadrone Blimp Z-14 della Marina militare statunitense (USN) completarono il primo attraversamento a bordo di un dirigibile a struttura floscia e non rigida come invece era lo Zeppelin.\nI due dirigibili K-123 e K-130 lasciarono la Naval Air Station di sud Weymouth in Massachusetts il 28 maggio del 1944 ed atterrarono dopo circa 16 ore nella Naval Station Argentia, oggi provincia canadese Terranova e Labrador. Da Argentia raggiungero dopo 22 ore la base aerea Lajes Field nelle Azzorre ed infine dopo altre 20 ore raggiunsero la base aerea a Kenitra nel Marocco francese\nAll'inizio degli anni '50 la predominanza dei grandi transatlantici inizi\u00f2 a svanire quando aeroplani di dimensioni sempre maggiori iniziarono a trasportare passeggeri attraverso l'oceano in un tempo sempre pi\u00f9 breve. La velocit\u00e0 di attraversamento divenne cos\u00ec pi\u00f9 importante rispetto allo stile della traversata. Negli anni '70 il Concorde permetteva di attraversare l'atlantico in un tempo inferiore alle quattro ore e un solo transatlantico, il Queen Elizabeth 2, percorreva la rotta transatlantica per i passeggeri che ancora preferivano questo lento modo di viaggiare.\nCavi transatlantici.\nI cavi transatlantici sono cavi posati lungo il pavimento oceanico in modo da connettere il Nord America e l'Europa.\nPrima dell'avvento della radio l'unico modo in cui si poteva comunicare attraverso l'atlantico era quello di collegare fisicamente i continenti attraverso un cavo telegrafico sottomarino il primo dei quali fu installato nel 1858 tra l'isola irlandese Valentia Island e la citt\u00e0 di Heart's Content, Terranova. Il primo cavo transatlantico telefonico, denominato TAT-1, venne installato nel 1955, il primo cavo transatlantico a fibra ottica nel 1988.\nIl tasso di cambio tra le valute dollaro e sterlina britannica \u00e8 ancora chiamato in modo informale \"cable\" perch\u00e9 uno dei primi utilizzi del cavo transatlantico era proprio nel settore finanziario.\nRadiocomunicazioni transatlantiche.\nLa prima comunicazione transatlantica via radio avvenne il 12 dicembre 1901 grazie a Guglielmo Marconi. \nMarconi utilizzando una stazione ricevente posta su una collina denominata Signal Hill nella citt\u00e0 di Saint John's Terranova e Labrador (Canada) ricevette un segnale in codice Morse che rappresentava la lettera S trasmessa da Poldhu in Cornovaglia.\nI radioamatori sono solitamente accreditati della scoperta della comunicazione transatlantica nelle bande delle onde corte. La prima comunicazione bidirezionale transatlantica in onde corte avvenne da parte dei radioamatori nel novembre del 1923 sui 110 metri.\nIl Telstar fu il primo satellite per la comunicazione ad offrire un servizio commerciale di comunicazione. Venne lanciato il 10 luglio 1962. Le comunicazioni tramite satellite incrementarono in modo enorme la velocit\u00e0 e la qualit\u00e0 delle comunicazioni transatlantiche. Tuttavia cavi sottomarini in fibra ottica hanno trasportato la grande maggioranza del traffico transatlantico fino agli inizi degli anni '90.\nTunnel transatlantico.\nUn tunnel transatlantico \u00e8 un ipotetico tunnel che dovrebbe attraversare l'Oceano Atlantico unendo l'America del Nord e l'Europa."}
{"id": "5261124", "revid": "599013", "url": "https://it.wikipedia.org/wiki?curid=5261124", "title": "Carlotta Baldo", "text": "Carriera.\nClub.\nCarlotta Baldo si avvicina al calcio gi\u00e0 in tenera et\u00e0 tesserandosi con l'S.S. Aldeno e giocando nelle formazioni miste giovanili dal 2007 fino al 2010 quando, raggiunti i limiti d'et\u00e0 per giocare con i maschietti, si accorda con l'Arcobaleno Bardolino per giocare in una squadra completamente femminile. Con le gialloblu dell'Arcobaleno Bardolino partecipa nelle sezioni giovanili al Campionato Primavera.\nLe buone prestazioni dimostrate nel campionato giovanile le aprono la strada alla Serie A, stipulando un accordo con l'allora dove viene inserita in rosa dalla stagione 2012-2013. Nel frattempo la societ\u00e0 cambia denominazione e si presenta all'iscrizione della stagione 2013-2014 come AGSM Verona. Baldo fa il suo esordio in Serie A il 16 febbraio 2013, a soli 15 anni, nella 6\u00aa giornata di ritorno della stagione 2013-2014, durante la partita giocata con la e vinta dalle veronesi per 4-1. Al termine della stagione il suo personale tabellino conta 4 reti siglate in 17 incontri disputati.\nAlla sua terza stagione con la maglia della prima squadra scende in campo 9 volte su 26 partite in programma, siglando una rete, e al termine del campionato contribuisce alla conquista del suo primo scudetto personale e del quinto titolo di Campione d'Italia per la societ\u00e0.\nDurante il calciomercato estivo 2016 decide di siglare un accordo con il , societ\u00e0 che sta allestendo una squadra capace di affrontare il campionato entrante di Serie B con un organico in grado di puntare alla promozione. nel suo primo anno con la societ\u00e0 di San Bonifacio condivide con le compagne il percorso che la vedranno terminare al terzo posto del girone C, dietro a e .\nNell'estate 2018 va a giocare nel neonato , in Serie B, societ\u00e0 sorta dalla fusione tra Pro San Bonifacio e Femminile Bassano."}
{"id": "5261143", "revid": "1993636", "url": "https://it.wikipedia.org/wiki?curid=5261143", "title": "Scontri armeno-azeri del 2014", "text": "Il 2014 ha evidenziato una recrudescenza negli scontri armeno-azeri con una particolare intensit\u00e0 nei mesi di gennaio e di agosto allorch\u00e9, lungo la linea di demarcazione tra Nagorno Karabakh e Azerbaigian e lungo il confine tra questo e l'Armenia, si registrano attivit\u00e0 belliche che vanno oltre le consuete azioni di cecchinaggio. Non mancano nel corso dell'anno situazioni di particolare criticit\u00e0 che acuiscono ancor di pi\u00f9 la tensione fra le parti in pi\u00f9 di un'occasione sul punto di riaccendere la guerra per il controllo della regione del Nagorno Karabakh.\nAntefatto.\nL'incontro a Vienna, il 19 novembre 2013, tra i presidenti di Armenia (Ser\u017e Sargsyan) ed Azerbaigian (Ilham Aliyev) dopo quasi due anni di incomunicabilit\u00e0 determinata dagli Scontri al confine armeno-azero nel 2012 e dall'affare Ramil Safarov, aveva aperto le speranze a una ripresa dei negoziati di pace ed era stato salutato con favore da tutti gli osservatori internazionali e dal Gruppo di Minsk dell'Osce che aveva patrocinato il meeting austriaco.\nNonostante l'ottimismo, tuttavia, la tensione lungo la linea di contatto tra l'Azerbaigian, l'Armenia ed il Nagorno Karabakh rimaneva alta con continue violazioni del cessate-il-fuoco.\nIl 14 dicembre il ministero della Difesa dell'Armenia denuncia l'uccisione di un suo soldato lungo il confine settentrionale (regione di Tavush) proprio mentre i mediatori Osce si trovano in visita in Azerbaigian. Il 22 dicembre due soldati dell'Esercito di difesa del Nagorno Karabakh vengono leggermente feriti da cecchini nemici.\nIncidenti di gennaio.\nSecondo quanto riportano fonti armene, nella notte del 20 gennaio alcuni gruppi di soldati azeri avrebbero tentato una sortita simultanea da almeno un paio di punti della linea di demarcazione: il villaggio di Jraberd (Regione di Martakert) e quello di Korand (Regione di Martowni). Il 21 le agenzie di stampa danno la notizia di un giovane soldato armeno, Aram Hovhannesyan, rimasto ucciso nell'incursione nel territorio del Nagorno Karabakh e riferiscono che l'azione nemica sarebbe stata respinta con gravi perdite per il nemico. In seguito emergono dettagli che parlano di otto morti e due dozzine di feriti nelle file azere.\nSulle agenzie di stampa dell'Azerbaigian vengono riportate le morti di soldati azeri in data 23 e 27 gennaio. Nel frattempo fonti armene (confermate da fonti azere) segnalano il ferimento di una ragazza residente nel villaggio armeno di Aygepar. Il 29 gennaio viene denunciata la morte di un altro soldato armeno nel settore nord orientale del confine tra Azerbaigian e Nagorno Karabakh.\nLa vicenda dei sabotatori azeri.\nLa tensione fra le parti ritornata a crescere tra maggio e giugno allorch\u00e9 si segnalano diversi caduti soprattutto di parte armena, si innalza se possibile ancor di pi\u00f9 nel mese di luglio. Tre azeri (Shahbaz Guliyev, Dilgham Asgarov e Hasan Hasanov) vengono catturati mentre si trovano in territorio del Nagorno Karabakh, nella regione di Shahoumian. Hasanov cade nello scontro a fuoco durante la cattura l'undici luglio (il suo corpo sar\u00e0 restituito alle autorit\u00e0 azere il 2 ottobre). Secondo l'accusa i tre si sarebbero introdotti nel territorio armeno con l'intenzione di compiere attivit\u00e0 di spionaggio e atti di sabotaggio. Durante i loro spostamenti si sarebbero imbattuti nel diciassettenne Smbat Tsakanian e lo avrebbero eliminato perch\u00e9 non desse l'allarme riguardo alla loro presenza. Nello scontro a fuoco per la loro cattura anche un ufficiale armeno (Seyran Ohanyan) perse la vita e una civile rimase ferita., Un processo presso la corte di Stepanakert ha preso avvio a novembre; in una delle udienze un soldato armeno che era stato per circa un anno in prigionia in Azerbaigian (Hakob Injighulyan) ha riconosciuto uno degli imputati come uno dei suoi sequestratori durante la detenzione. Il processo si \u00e8 concluso il 29 dicembre 2014 con la condanna di Gulyev a ventidue anni di prigione e di Askerov all'ergastolo.\nIncidenti di agosto.\nAll'inizio di agosto, lungo il confine tra Nagorno Karabakh e Azerbaigian si hanno altri gravi incidenti che lasciano presagire a molti osservatori l'inizio di un'attivit\u00e0 bellica su pi\u00f9 larga scala e richiamano l'attenzione delle organizzazioni internazionali e delle diplomazie dei paesi del Gruppo di Minsk in un difficile lavoro di raffreddamento della tensione.\nSecondo fonti di informazione, dopo tre giorni di scontri a fuoco a partire dal primo agosto, risultano caduti dodici soldati azeri (otto il primo agosto e quattro il giorno successivo) mentre il ministero della Difesa del Nagorno Karabakh ammette la perdita di un proprio soldato.\nLa parte azera denuncia che \"gruppi di sabotatori armeni\" avrebbero condotto operazioni nella zona di A\u011fdam-T\u0259rt\u0259r, mentre la parte armena accusa l'Azerbaigian di aver tentato un'incursione nel territorio del Nagorno Karabakh, conferma di aver respinto con successo tale attivit\u00e0 ed eleva il numero delle proprie vittime a tre. Al 6 agosto il numero totale di caduti raggiunge quota diciotto. Lo stesso giorno, su iniziativa russa, i presidenti di Armenia e Azerbaigian accettano di incontrarsi a breve a So\u010di. Il meeting presidenziale si tiene il giorno dieci e, anche per le forti pressioni internazionali, si attenua la tensione lungo la linea di confine.\nIl caso Petrosyan.\nLa conflittualit\u00e0 fra le parti \u00e8 peraltro acuita dalla vicenda del giovane Petrosyan. Il 7 agosto Karen Petrosyan, un armeno proveniente dal villaggio di Chinari e affetto da disturbi mentali, vaga in stato confusionale nella zona intorno al suo villaggio (che \u00e8 prossimo alla linea di confine tra Armenia e Azerbaigian) e si ritrova, diversi chilometri pi\u00f9 avanti, nel villaggio azero di A\u011fbulaq. Qui chiede a una anziana del posto del t\u00e8. Viene consegnato alle autorit\u00e0 militari. Fonti azere hanno sostenuto che Petrosyan faceva parte di un commando di cinque sabotatori armeni che si era infiltrato in territorio azero e che gli altri quattro componenti erano stati uccisi, circostanza questa smentita dalle autorit\u00e0 armene. Le immagini rilasciate dalle autorit\u00e0 azere mostrano Petrosyan vestito con tuta mimetica e circondato da uomini dei servizi speciali azeri, con il volto coperto, mentre un video girato da uno dei residenti del villaggio al momento dell'arrivo dell'armeno lo inquadrava vestito di abiti civili. L'Azerbaigian comunica due giorni pi\u00f9 tardi la morte di Petrosyan per un \"attacco di cuore\"; il suo corpo viene riconsegnato all'Armenia circa due mesi pi\u00f9 tardi. La vicenda preoccupa la comunit\u00e0 internazionale anche alla luce della crescente tensione fra le parti.\nAbbattimento elicottero armeno.\nIl 12 novembre un elicottero armeno Mil Mi-24 viene abbattuto, nei pressi di Aghdam, da un missile terra-aria sparato da una postazione azera. Il velivolo, unitamente ad altro mezzo che lo precedeva, era in volo di addestramento nell'ambito di manovre congiunte Armenia- Nagorno Karabakh. L'abbattimento viene giustificato dalle autorit\u00e0 azere come una necessaria difesa in quanto l'elicottero stava minacciando la linea difensiva azera. Ma un video, postato in rete proprio da uno dei soldati della postazione azera dalla quale \u00e8 partito il colpo (soldato peraltro punito dai suoi superiori per tale video), mostra che i due apparecchi volavano lontani dalle linee nemiche e in traiettoria parallela al confine.. Il mezzo cade nella terra di nessuno fra le linee armene e azere; a bordo tre membri di equipaggio che muoiono nello schianto e nell'incendio sviluppatosi. Solo dieci giorni pi\u00f9 tardi le forze di sicurezza armene riescono a recuperare i corpi dai resti dell'apparecchio che rimaneva sotto il tiro nemico. L'abbattimento dell'elicottero armeno \u00e8 il primo caso del genere dalla firma del cessate-il-fuoco del 1994. (Accordo di Bi\u0161kek).\nSecondo esperti dei servizi di informazione armeni, l'abbattimento di questo elicottero era stato pianificato da giorni.\nL'equipaggio dell'elicottero era composto dal maggiore Serghey Sahakyan, dal tenente maggiore Sargis Nazaryan, e dal tenente Azat Sahakyan, insigniti di un riconoscimento al valore il 22 novembre dal Presidente della Repubblica del Nagorno Karabakh Bako Sahakyan "}
{"id": "5261146", "revid": "39692", "url": "https://it.wikipedia.org/wiki?curid=5261146", "title": "Geotritone dell'Iglesiente", "text": ""}
{"id": "5261147", "revid": "113757", "url": "https://it.wikipedia.org/wiki?curid=5261147", "title": "Alberto Mellini Ponce de Leon", "text": ""}
{"id": "5261149", "revid": "2179318", "url": "https://it.wikipedia.org/wiki?curid=5261149", "title": "Ubaldo Alberto Mellini Ponce de Le\u00f3n", "text": "Biografia.\nNato nell'isola d'Elba da una famiglia di lontana origine spagnola che ebbe tra i suoi membri un governatore dello Stato dei Presidi, figlio del politico Giacomo e nipote dello storico Vincenzo, si laure\u00f2 in giurisprudenza all'Universit\u00e0 di Roma nel 1920, cominci\u00f2 la carriera diplomatica nel 1927 entrando nel Ministero degli Esteri.\nDal 1928 al 1932 ebbe la carica di vice console a Los Angeles.\nIl Mellini fu inizialmente in contrasto professionale con l'altro sottosegretario agli esteri di Sal\u00f2, il diplomatico Serafino Mazzolini, per i suoi rapporti con gli arabi, ader\u00ec alla Repubblica Sociale Italiana e divenne sottosegretario agli Affari Esteri con la morte di Mazzolini il 23 febbraio 1945, cos\u00ec diventando l'unico tramite tra Mussolini, il Ministero degli Esteri saloino e l'ambasciata tedesca, mantenendo la carica per circa un mese, fino a quando fu sostituito da Filippo Anfuso.\nPoco prima della caduta della Repubblica Sociale Italiana tent\u00f2 un accordo tra Mussolini e i partigiani.\nNel dopoguerra ader\u00ec al Movimento Sociale Italiano e un anno prima di morire, nel 1968, ader\u00ec alla consulta d'onore della neocostituita associazione \"Comitato Tricolore per gli Italiani nel Mondo\" (C.T.I.M.)."}
{"id": "5261155", "revid": "61051", "url": "https://it.wikipedia.org/wiki?curid=5261155", "title": "Eleonora Benucci", "text": "Nella stagione 2014-2015 \u00e8 stata, assieme ad Alia Guagni e Giulia Orlandi, la giocatrice in rosa con pi\u00f9 esperienza con la maglia del \nStatistiche.\n\"Statistiche aggiornate al 9 maggio 2015.\""}
{"id": "5261156", "revid": "599013", "url": "https://it.wikipedia.org/wiki?curid=5261156", "title": "M\u00e1rio Palmeira", "text": "Caratteristiche tecniche.\n\u00c8 un difensore centrale, che pu\u00f2 essere schierato come terzino destro."}
{"id": "5261159", "revid": "124615474", "url": "https://it.wikipedia.org/wiki?curid=5261159", "title": "11. Armee (Wehrmacht)", "text": "La 11\u00aa Armata (11. Armee in tedesco) fu una armata campale della Wehrmacht tedesca, attiva durante la seconda guerra mondiale principalmente sul fronte orientale. Costituita nell'ottobre 1940 a partire dalla missione militare di addestramento tedesca in Romania, la 11. Armee partecip\u00f2 all'operazione Barbarossa nel giugno 1941 alle dipendenze dell'Heeresgruppe S\u00fcd nell'Ucraina meridionale.\nDopo aver occupato la Bessarabia in collaborazione con le forze rumene, l'armata, guidata dall'abile generale Erich von Manstein, ricevette la missione di conquistare la penisola di Crimea e l'importante piazzaforte sovietica di Sebastopoli. L'armata, costituita da numerose, eccellenti divisioni d'assalto, quindi dovette combattere fino a luglio 1942 in Crimea; i tedeschi strinsero d'assedio Sebastopoli e, dopo una serie di battaglie dall'esito alterno, riuscirono a occupare tutta la penisola e respingere il nemico dalla penisola di Ker\u010d'. Dopo un primo attacco fallito, a giugno-luglio 1942, l'11. Armee, rinforzata da artiglieria pesante e squadriglie di cacciabombardieri, riusc\u00ec infine, dopo logoranti combattimenti ravvicinati che costarono pesanti perdite, a conquistate la piazzaforte di Sebastopoli.\nDopo la vittoria a Sebastopoli, Adolf Hitler aveva previsto il trasferimento del grosso dell'armata al Gruppo d'armate Nord per sferrare un attacco decisivo contro Leningrado, ma la situazione verificatasi nel settore di Stalingrado, costrinse l'alto comando tedesco a modificare i suoi piani. Alcune delle migliori divisioni vennero effettivamente trasferite a nord, ma l'armata fu ufficialmente sciolta il 21 novembre 1942 e il suo quartier generale venne impiegato per costituire il nuovo Gruppo d'armate Don che, al comando del feldmaresciallo von Manstein, venne incaricato da Hitler di soccorrere le truppe tedesche che erano state accerchiate.\nUna nuova 11. Armee venne costituita nel gennaio 1945 utilizzando anche la denominazione di SS Panzer-Armeeoberkommando 11 (11\u00aa Armata corazzata delle SS), e alle dipendenze dell'Heeresgruppe Weichsel combatt\u00e9 contro i sovietici nel nord della Germania prendendo parte all'operazione Solstizio nel febbraio 1945; sciolta in marzo e ricostituita ai primi di aprile, per la scarsit\u00e0 di truppe l'armata esistette sostanzialmente solo sulla carta prima di arrendersi agli Alleati occidentali alla fine di aprile.\nStoria.\nPrima formazione.\nL'armata fu creata il 5 ottobre 1940 con la denominazione iniziale di \"Kommandostab Leipzig\" (\"Kommandostab M\u00fcnchen\" dal 24 aprile 1941), assumendo la sua designazione di 11. Armee solo con l'inizio dell'operazione Barbarossa il 22 giugno 1941; le strutture di base erano quelle della missione militare tedesca inviata in Romania per l'addestramento dell'esercito locale, dopo l'avvicinamento del governo di Bucarest alla Germania e l'adesione di questo al patto tripartito. Al comando del \"Generaloberst\" Eugen Ritter von Schobert, l'11. Armee fu schierata al confine sovietico-romeno lungo il fiume Prut, tra la 3\u00aa Armata romena del generale Petre Dumitrescu a nord (subordinata alla stessa 11. Armee) e la 4\u00aa Armata romena del generale Nicolae Ciuperc\u0103 a sud; formalmente le tre unit\u00e0 formavano un gruppo di armate al comando del dittatore romeno Ion Antonescu, ma di fatto erano tutte subordinate all'Heeresgruppe S\u00fcd del feldmaresciallo Gerd von Rundstedt.\nL'11. Armee annoverava tre corpi d'armata, il XI. Armeekorps del generale Joachim von Kortzfleisch con due divisioni di fanteria, XXX. Armeekorps del generale Hans von Salmuth con una divisione di fanteria tedesca, una divisione di fanteria e una brigata di cavalleria romena, e il LIV. Armeekorps del generale Erik Hansen con due divisioni di fanteria; la 22. Infanterie-Division era in riserva nelle retrovie dell'armata. All'11. Armee era formalmente aggregato l'Einsatzgruppe D, formazione delle SS incaricata dell'eliminazione di ebrei, zingari e quadri dirigenti del partito comunista sovietico, il quale era per\u00f2 del tutto autonomo nell'espletamento dei suoi compiti.\nLe forze di von Schobert mantennero inizialmente un atteggiamento strettamente difensivo, ma dopo aver creato una testa di ponte oltre il Prut il 30 giugno nei pressi di Ia\u0219i passarono all'offensiva il 2 luglio seguente nel corso della cosiddetta operazione M\u00fcnchen: le unit\u00e0 tedesco-romene forzarono la linea del Prut ma le forze sovietiche del Fronte Meridionale del generale Ivan Vladimirovi\u010d Tjulenev opposero una dura resistenza, ritirandosi lentamente verso le rive del fiume Dnestr e non esitando a lanciare contrattacchi contro il nemico avanzante. La pessima situazione sul fronte di Mosca e di Kiev spinse l'alto comando sovietico a richiamare truppe dal settore meridionale del fronte e a ordinare a Tjulenev di abbandonare la Bessarabia: il 17 luglio il XI. Armeekorps forz\u00f2 la linea del Dnestr sotto la copertura dei bombardieri della Luftwaffe, ma l'assenza di unit\u00e0 corazzate imped\u00ec a von Schobert di ottenere un accerchiamento dei reparti sovietici in ritirata.\nLasciata la 4\u00aa Armata romena ad assediare Odessa le forze di von Schobert si spinsero attraverso l'Ucraina meridionale fino alle rive del Dnepr, coprendo il fianco destro dell'Heeresgruppe S\u00fcd (impegnato in una vasta battaglia di accerchiamento nei pressi di Kiev). Il 9 settembre l'11. Armee ricevette il compito di invadere e occupare la penisola di Crimea, di fondamentale importanza visto che da essa i bombardieri sovietici potevano raggiungere gli strategici campi petroliferi di Ploie\u0219ti in Romania; le forze tedesche iniziarono a muoversi da una testa di ponte stabilita oltre il Dnepr presso Berislav puntando sull'istmo di Perekop, ma il 12 settembre il generale von Schobert rimase ucciso presso Nikolaev quando il suo aereo da trasporto Fieseler Fi 156 atterr\u00f2 in un campo minato sovietico: il comando pass\u00f2 quindi al generale Erich von Manstein, reduce dal fronte di Leningrado.\nRinforzato dal XLIX Armeekorps del generale Rudolf Konrad appena arrivato dai Balcani, von Manstein inizi\u00f2 il suo attacco alle forti difese sovietiche dell'istmo di Perekop il 24 settembre, riuscendo infine a spezzarle al termine di quattro giorni di duri scontri; mentre era in corso questa azione, tuttavia, il Fronte Meridionale sovietico lanci\u00f2 un contrattacco contro l'ala sinistra dell'11. Armee nell'Ucraina meridionale, protetta dalla 3\u00aa Armata romena: nel corso della cosiddetta battaglia del Mar d'Azov (26 settembre - 7 ottobre 1941), i sovietici ruppero il fronte romeno ma non furono in grado di approfittare della situazione, consentendo a von Manstein di far accorrere le riserve per tamponare la falla; muovendo da nord, il 1. Panzergruppe del generale Paul Ludwig Ewald von Kleist attacc\u00f2 sul fianco le unit\u00e0 nemiche chiudendole in una sacca contro le rive del Mar d'Azov, distruggendo due armate sovietiche e facendo 106.000 prigionieri.\nL'assedio di Sebastopoli.\nVon Manstein dovette cedere uno dei suoi corpi d'armata per tenere il fronte in Ucraina, rimanendo con solo sei divisioni di fanteria con cui continuare l'operazione di conquista della Crimea. I tedeschi ruppero la linea difensiva sovietica a Y\u0161un', alla base dell'istmo di Perekop, il 26 ottobre al termine di una settimana di pesanti combattimenti: le forze sovietiche andarono in rotta, ma i tedeschi non aveva sufficienti reparti motorizzati per inseguirle e queste riuscirono infine ad attestarsi in difesa lungo le estese opere fortificate che cingevano il porto di Sebastopoli; l'11. Armee fece 100.000 prigionieri, ma un tentativo di prendere Sebastopoli con un rapido colpo di mano fall\u00ec. Le forze di von Manstein occuparono il resto della Crimea isolando la piazzafote dal lato di terra, ma non poterono impedire alla marina sovietica, padrona delle acque del Mar Nero, di far affluire rinforzi a Sebastopoli per via mare. Dopo una prima serie di attacchi tra il 10 e il 15 novembre, l'11. Armee scaten\u00f2 un'offensiva su Sebastopoli il 17 dicembre riuscendo a guadagnare alcune posizioni; con la gran parte delle forze tedesche ammassate intorno alla piazzaforte, il 26 dicembre i sovietici contrattaccarono facendo sbarcare truppe a Ker\u010d', dal lato opposto della Crimea rispetto a Sebastopoli, e il 29 dicembre seguente presero il porto di Feodosia con una nuova azione offensiva: questa minaccia alle sue retrovie obblig\u00f2 von Manstein a interrompere l'assalto a Sebastopoli e a dirottare le sue forze verso est, riconquistando Feodosia il 15 gennaio 1942 e bloccando infine le truppe sovietiche all'interno della penisola di Ker\u010d'.\nLe forze sovietiche a Ker\u010d', ora riunite nel Fronte della Crimea del generale Dmitrij Timofeevi\u010d Kozlov, tentarono una serie di offensive contro il fronte dell'11. Armee in febbraio, in concomitanza con una sortita della guarnigione di Sebastopoli, ma furono bloccate dai tedeschi ed entrambe le parti si attestarono sulle loro posizioni durante il periodo del disgelo primaverile. L'occupazione di Sebastopoli era importante per assicurare il fianco dell'Heeresgruppe S\u00fcd in vista dell'imminente operazione Blu nel sud della Russia, cos\u00ec l'11. Armee ricevette numerosi rinforzi tedeschi e romeni per espugnare la pi\u00f9 presto la piazzaforte; l'8 maggio 1942 von Manstein scaten\u00f2 l'operazione Trappenjagd ai danni delle forze sovietiche ammassate a Ker\u010d': i reparti tedesco-romeni ruppero la linea difensiva sovietica provocando il collasso del Fronte della Crimea di Kozlov, che fu completamente annientato per il 20 maggio seguente con circa 147.000 prigionieri presi dai tedeschi.\nCon le retrovie sicure, von Manstein pot\u00e9 dedicarsi quindi a Sebastopoli: la citt\u00e0 fu pesantemente bombardata dal cielo e da terra a partire dal 2 giugno, con l'impiego anche di grossi calibri come il cannone ferroviario 80 cm K (E) o i mortai d'assedio Karl-Ger\u00e4t, prima che i reparti tedeschi e romeni iniziassero il loro assalto il 7 giugno seguente. Lo scontro fu molto duro e sanguinoso, ma le forze dell'Asse riuscirono infine ad aprire una grossa breccia nelle difese sovietiche il 19 giugno; i combattimenti proseguirono intensi fin verso il 4 luglio, quando le ultime sacche di resistenza sovietiche infine capitolarono dopo un assedio durato 248 giorni. Gravemente indebolita dalle dure perdite subite nella conquista di Sebastopoli, l'11. Armee fu relegata a compiti di occupazione in Crimea e molte delle sue divisioni furono trasferite ad altre armate; dopo il lancio da parte dei sovietici dell'operazione Urano sul fronte di Stalingrado, il 20 novembre 1942 von Manstein fu destinato al comando del costituendo Heeresgruppe Don, il quale assorb\u00ec i resti della struttura dell'11. Armee che fu quindi sciolta.\nLa seconda formazione.\nL'11. Armee fu riattivata ufficialmente il 26 gennaio 1945 in Pomerania, nell'ambito dell'Heeresgruppe Weichsel di Heinrich Himmler: agli ordini del \"SS-Obergruppenf\u00fchrer\" Felix Steiner, a causa dell'alta concentrazione di formazioni corazzate delle Waffen-SS l'unit\u00e0 fu designata anche non ufficialmente come SS Panzer-Armeeoberkommando 11 (\"11\u00aa Armata corazzata delle SS\"), oltre che come \"Armeegruppe Steiner\" o \"Armee-Abteilung Steiner\". Sulla carta l'armata risultava possedere una forza cospicua, con il XXXIX. Panzerkorps del generale Karl Decker e il III SS-Panzerkorps (germanisches) del \"SS-Obergruppenf\u00fchrer\" Matthias Kleinheisterkamp che potevano allineare due divisioni corazzate e cinque meccanizzate, ma bench\u00e9 i carri armati a disposizione fossero numerosi mancavano di munizioni e soprattutto di carburante per operazioni prolungate.\nIl 15 febbraio 1945 l'11. Armee fu impiegata nel corso dell'operazione Solstizio, un contrattacco organizzato nei pressi di Stargard dall'Heeresgruppe Weichsel contro le forze sovietiche avanzati in Pomerania: l'azione doveva alleggerire la pressione nemica verso Berlino, ma dopo un iniziale successo le unit\u00e0 corazzate tedesche finirono impantanate nel fango causato da un disgelo improvviso e le molto pi\u00f9 numerose forze sovietiche furono rapidamente in grado di ristabilire la situazione. Alla fine di febbraio gran parte delle unit\u00e0 corazzate della 11. Armee furono trasferite alla 3. Panzerarmee schierata sulle alture di Seelow a difesa della capitale tedesca; l'11. Armee fu posta nella riserva dell'Heeresgruppe Weichsel, ma senza truppe assegnate.\nL'armata fu riattivata il 2 aprile 1945 agli ordini del generale Otto Hitzfeld, sostituito gi\u00e0 l'8 aprile con il generale Walther Lucht: alle dipendenze dell'Oberbefehlshaber West, l'armata fu schierata nel settore di Kassel per prendere parte alle operazioni sul fronte occidentale ma i suoi tre corpi d'armata non erano pi\u00f9 che unit\u00e0 improvvisate, composte da \"kampfgruppe\" creati da divisioni esistenti ormai pi\u00f9 che altro sulla carta. L'11. Armee si batt\u00e9 contro la Third Army statunitense lungo il corso del fiume Weser, ripiegando poi sulle montagne dello Harz; il 21 aprile i resti dell'armata si arresero poi ai reparti statunitensi."}
{"id": "5261162", "revid": "287204", "url": "https://it.wikipedia.org/wiki?curid=5261162", "title": "11. Armee", "text": ""}
{"id": "5261163", "revid": "1431409", "url": "https://it.wikipedia.org/wiki?curid=5261163", "title": "Deyverson", "text": "Caratteristiche tecniche.\n\u00c8 una punta centrale molto forte fisicamente.\nCarriera.\nDeyverson \u00e8 stato acquistato dal Benfica il 3 agosto 2012, siglando un contratto di 3 anni e venendo girato alla formazione B. Debutta con il nuovo club contro il Tondela e segna la sua prima rete contro l'Oliveirense.\nIl 6 agosto 2013 si \u00e8 trasferito al Belenenses, firmando un contratto della durata di 4 anni. Dopo un breve prestito al Colonia, Deyverson ritorna al Belenenses. Il 26 luglio 2015 si \u00e8 trasferito al Levante per la somma di 750.000 euro.\nNel novembre 2021, dopo il suo trasferimento al , segna il gol che permette al club paulista di conquistare la seconda Coppa Libertadores consecutiva, ricevendo il premio come uomo partita della finale."}
{"id": "5261164", "revid": "86599", "url": "https://it.wikipedia.org/wiki?curid=5261164", "title": "Hans Ulrik N\u00f8rgaard-Nielsen", "text": "\u00c8 ricercatore all'Universit\u00e0 Tecnica di Danimarca. Ha contribuito alla progettazione della strumentazione della sonda Planck Surveyor.\nIl Minor Planet Center gli accredita la scoperta di due asteroidi, effettuate tra il 1985 e il 1987, di cui una in collaborazione con Per Rex Christensen e Leif Hansen."}
{"id": "5261166", "revid": "132266", "url": "https://it.wikipedia.org/wiki?curid=5261166", "title": "Serbia bianca", "text": ""}
{"id": "5261197", "revid": "177744", "url": "https://it.wikipedia.org/wiki?curid=5261197", "title": "232763 Eliewiesel", "text": "232763 Eliewiesel \u00e8 un asteroide della fascia principale. Scoperto nel 2004, presenta un'orbita caratterizzata da un semiasse maggiore pari a 2,3121514\u00a0UA e da un'eccentricit\u00e0 di 0,1929739, inclinata di 5,65049\u00b0 rispetto all'eclittica.\nL'asteroide \u00e8 dedicato allo scrittore e premio nobel per la pace Elie Wiesel."}
{"id": "5261198", "revid": "599013", "url": "https://it.wikipedia.org/wiki?curid=5261198", "title": "Filipe Jos\u00e9 Lima Mendes", "text": ""}
{"id": "5261205", "revid": "767487", "url": "https://it.wikipedia.org/wiki?curid=5261205", "title": "Estrella Damm", "text": "Estrella Damm \u00e8 una marca di birra pilsner prodotta a Barcellona dalla S.A. Damm. \u00c8 una birra composta da malto d'orzo, riso e luppolo, e viene prodotta seguendo la ricetta originale sin dalla sua creazione nel 1876. Ha una gradazione alcolica di 5,4% Vol. e la temperatura di servizio \u00e8 tra i 5 e 7 \u00b0C. Nel marzo 2015 \u00e8 stata premiata come \"Miglior Birra Spagnola dell'Anno\" aggiudicandosi lo \"Spain Brewery Awards\" assegnato dalla giuria del \"New York International Beer Competition\". Anche se il mercato principale \u00e8 l'arco Mediterraneo spagnolo, la birra viene distribuita in oltre 70 paesi in tutto il mondo, con Regno Unito e Stati Uniti tra i principali.\nEstrella Damm \u00e8 il marchio principale di Damm, azienda di bevande e alimenti fondata a Barcellona nel 1876 dall'alsaziano August Kuentzmann Damm.\nStoria.\n\"Estrella Damm\" \u00e8 stata creata da due alsaziani che nel 1872 approdarono a Barcellona per fuggire dalla guerra franco-prussiana: August K\u00fcntzmann Damm e sua moglie Melanie. Nel 1876 Fondarono la Sociedad Anonima Damm e aprirono un birrificio dove produssero la loro prima birra: una lager leggera, adattata al clima e ai sapori del Mediterraneo, che venne denominata la \"Birra Lager del Mediterraneo\".\nFu Commercializzata con il nome di \"Birra Strasburger\", anche se il simbolo, una stella rossa a cinque punte, l'avrebbe resa nota alle persone come \"\"Stella\" o \"La Stella\"\".\nNel 1907 la birra ricevette riconoscimenti internazionali alle fiere a Roma, Londra, Anversa, Parigi e Genova.\nNel 1921 cambi\u00f2 nome per la prima volta. Per via del simbolo che la rese famosa, venne rinominata \"Stella d'Oro\".\nNel 1929 partecip\u00f2 all'Esposizione Universale di Barcellona. A quel tempo l'intero trasporto e distribuzione era stato affidato a carrozze trainate da cavalli.\nNel 1939, prima della vittoria franchista nella guerra civile spagnola, il simbolo della stella rossa scomparve dagli imballaggi, diventando d'oro. Il motivo \u00e8 da ricondursi al nome popolare dato dalle persone ovvero \"\"Stella d'Oro\".\nNel 1991 il nome fu cambiato per la seconda volta in \"Estrella Damm\". In termini di immagine aziendale, anche se ha mantenuto il colore dorato per il pentagramma, ha riguadagnato il colore della stella rossa originale, diventando il colore aziendale del marchio.\nDa allora, il marchio ha continuato a crescere e ad espandersi in tutto il mondo, posizionandosi sempre come \"Birra del Mediterraneo\"\", attraverso le loro campagne pubblicitarie e sponsorizzazione in tutti i tipi di eventi, soprattutto culturali e sportivi.\nPremi e riconoscimenti.\nEstrella Damm ha ricevuto diversi riconoscimenti e premi nel corso della sua storia, nei pi\u00f9 prestigiosi concorsi internazionali e campionati di birra. Queste sono le pi\u00f9 importanti:\nAltri prodotti.\nOltre ad Estrella, Damm produce altri tipi di birra:"}
{"id": "5261207", "revid": "86599", "url": "https://it.wikipedia.org/wiki?curid=5261207", "title": "Lista di asteroidi (232001-233000)", "text": "Di seguito una lista di asteroidi dal numero 232001 al 233000 con data di scoperta e scopritore."}
{"id": "5261215", "revid": "767487", "url": "https://it.wikipedia.org/wiki?curid=5261215", "title": "Daniel Santos Martins", "text": "Caratteristiche tecniche.\nGioca come terzino sinistro ma pu\u00f2 essere impiegato anche come difensore centrale.\nNazionale.\nHa partecipato con la Nazionale U-19 portoghese agli Europei U-19 2012, giocando tutte le gare e mettendo a segno una rete contro l'Estonia."}
{"id": "5261224", "revid": "729019", "url": "https://it.wikipedia.org/wiki?curid=5261224", "title": "Orsi Pietro &amp; Figlio", "text": "Orsi Pietro &amp; Figli, o solamente Orsi, \u00e8 stata un'azienda italiana situata a Tortona (AL) che produceva macchine agricole.\nStoria.\nGli inizi.\nLa storia della Orsi inizia nel 1881 con Pietro che apre a Tortona, in provincia d'Alessandria, un negozio di ferramenta, con annessa una fucina da fabbro. Il figlio di Pietro, Giuseppe, ha 19 anni quando entra a bottega nel 1901 e gi\u00e0 un anno dopo viene costruita la prima pressapaglia. Passano ancora 2 anni quando nasce la prima trebbia e nel 1907 la prima locomobile che serve per il funzionamento dell'intero gruppo.\nNel 1911 scompare Pietro e Giuseppe resta solo alla guida dell'azienda, una impresa non grande ma di tutto rispetto che giusto l'anno prima ha conseguito la medaglia d'oro e il diploma di benemerenza alla International Exhibition di Richmond in Gran Bretagna. Nel 1930 Luigi Orsi, figlio di Giuseppe, progetta il primo trattore della casa che entra in produzione nell'anno successivo. Si tratta di un monocilindrico orizzontale testacalda di cm\u00b3 erogante 32 CV a 560 giri/min. Il nuovo modello d\u00e0 origine a contestazione per alcune presunte somiglianze con il suo modello \"15-30\", prodotto dalla tedesca Lanz. Luigi Orsi risolve la disputa modificando la posizione dei radiatori e raggruppando in un'unica scatola il cambio e il differenziale. Nel 1933 viene realizzato il modello \"35-40\", che accoglie e migliora le modifiche della versione precedente, segu\u00ecto nel 1934 dal modello \"40 HP\", destinato a rappresentare la base tecnica sulla quale furono sviluppati tutti i modelli Orsi costruiti sino a dopo la fine del secondo conflitto mondiale dell'intero gruppo.\nTale stallo progettuale \u00e8 principalmente dovuto alla prematura morte di Luigi Orsi, avvenuta nel 1936, il figlio al quale Giuseppe aveva affidata la direzione tecnica dell'azienda.\nAnnunciato dalla pubblicit\u00e0 del 1938 appare nel 1940 (anno in cui l'azienda si trasforma in SpA) il prototipo di un trattore cingolato con motore del \"Super 50\". Il progetto non ha seguito causa lo scoppio della Seconda guerra mondiale, durante la quale lo stabilimento viene utilizzato a fini bellici, per la produzione di granate e di selle per muli.\nIl secondo dopoguerra.\nNel dopoguerra scompare Giuseppe Orsi, e dopo varie dirigenze, nel 1951-1945, viene chiamato l'ingegner Ulisse Bubba che progetta un trattore da 25 CV, a testa calda, un veicolo tecnicamente avanzato e di linea moderna, ma che tuttavia non incontra la simpatia del management che fa un passo indietro con i modelli \"O25\" e \"O35\". Assieme al modello \"Argo\" cingolato del 1953, sono gli ultimi testa calda della Orsi che si converte al diesel veloce e acquista motori all'esterno, cosa che avviene a partire dal 1956 con una versione a ruote (\"OD 30\" e \"OD 37\") e l'anno dopo con un cingolato (\"CD 30\"), entrambi corredati da motori Perkins dell'intero gruppo.\nAccordi e la fine.\nNel 1958 viene progettata una mietitrebbia; in seguito vengono stretti accordi con la svizzera Vevey e con la tedesca Hanomag, ma quando quest'ultima non \u00e8 pi\u00f9 in grado di far fronte agli impegni presi, la Orsi \u00e8 costretta, il 2 luglio 1964 a cessare la propria attivit\u00e0 dell'intero gruppo."}
{"id": "5261225", "revid": "827882", "url": "https://it.wikipedia.org/wiki?curid=5261225", "title": "24 Ore di Le Mans 1949", "text": "La 24 Ore di Le Mans 1949 \u00e8 stato la 17\u00aa edizione della gara francese e si \u00e8 disputata il 25 e 26 giugno 1949.\nEssa fu la prima edizione dellagara dopo la fine della Seconda Guerra Mondiale che costrinse allo stop dopo l'edizione del 1939.\nLa gara fu vinta da Luigi Chinetti che diede alla Ferrari il primo successo a Le Mans. Chinetti guid\u00f2 per 23 ore e mezza lasciando solo per mezzora la vettura al suo compagno di squadra e proprietario della vettura Peter Mitchell-Thomson, Lord Seldsdon.\nLa gara vide la morte del pilota francese Pierre Marechal che ebbe un incidente nella parte finale dalla gara al volante della sua Aston Martin DB2 alla curva di Arnage.\nContesto.\nDopo i bombardamenti e il degrado dovuto alla seconda guerra mondiale, il circuito venne ristrutturato con lavori completati solo nel febbraio 1949. Grazie all'aiuto del governo nazionale, vennero riasfaltati tutti i tratti di strada pubblica, ricostruiti nuovi box e nuove strutture di accoglienza. Alcune terreni all'interno e all'esterno del circuito erano per\u00f2 ancora interdetti dovendo ancora essere bonificati da mine ed ordigni bellici.\nVenne emanato un regolamento che seguiva le direttive della Commissione Sportiva Internazionale e che prevedeva elaborazioni di vetture prodotte in serie. Vennero ammessi per\u00f2 anche dei prototipi a condizione che venissero approvate dagli enti automobilistici dei vari paesi e vi fosse l'impegno del costruttore a costruirne almeno 3 esemplari. Da segnalare che molte vetture erano in realt\u00e0 delle monoposto trasformate in biposto e dotate di proiettori, fanali e parafanghi posticci. Erano ammessi sia i motori due tempi che quattro tempi, a benzina o diesel, ad alimentazione atmosferica o sovralimentati (con valore della cilindrata raddoppiato agli effetti della classe di appartenenza).\nAnche se negli annali rimarr\u00e0 la vittoria della vettura che compir\u00e0 il maggior percorso (con obbligo completare l'ultimo giro dopo lo scadere delle 24 ore), in realt\u00e0 due erano i trofei in palio.\nIl primo il cosiddetto \u201cIndice di Performance\u201d : esso era calcolato come differenza tra la distanza percorsa e un target stabilito dagli organizzatori . Tutti i partecipanti capaci di raggiungere il target saranno invitati alla edizione successiva per conquistare la \u201cRugde Whitworth Biennal Cup\u201d . Anche qui il successo arrideva all'equipaggio che nei due anni avesse migliorato pi\u00f9 possibile il target degli organizzatori.\nPer essere classificati era necessario transitare sotto la bandiera a Scacchi dopo aver completato l'ultimo giro nel tempo massimo di trenta minuti. Era inoltre previsto di eliminare dopo 12 ore le vetture troppo lente, considerando come tali quelle che non avessero compiuto almeno il 40% del target previsto per le 24 ore totali.\nVenne ammesso, stante la povert\u00e0 del combustibile disponibile commercialmente e fornito dagli organizzatori (solo 68 ottani), la possibilit\u00e0 di aggiungere una percentuali del 25% di etanolo e del 15% di Benzolo.\nAlla partenza era previsto che le vetture con cilindrata maggiore si schierassero in posizione avanzata.\nPartecipanti.\nLa Ferrari, casa appena nata, era rappresentata da alcuni equipaggi \u201cprivati\u201d, ma appoggiati dalla casa madre. La pi\u00f9 accreditata era la vettura di propriet\u00e0 di Peter-Michell Thomson, noto come \u201cLord Seldson\u201d. Essa era la stessa vettura ex-ufficiale, modello \u201d166\u201d che aveva vinto con Clemente Biondetti la mille miglia. Essa era dotato di un motore V12 di 1985cc e 140 bhp a 5600 giri/minuto e di un cambio a cinque marce.\nLa seconda Ferrari 166 era anch'essa una vettura ex ufficiale: dopo essere stata usata da Piero Taruffi nella Mille miglia, era stata venduta a Pierre-Louis Dreyfus che si schier\u00f2 in coppia con Jean Lucas che per\u00f2 danneggi\u00f2 la vettura nelle prove di venerd\u00ec. La vettura dopo essere stata in testa nel pomeriggio del sabato fu danneggiata da Dreyfuss in una uscita di strada. Riparata sar\u00e0 la vettura con cui Chinetti e Lucas vinceranno la 24 ore di Spa solo una settimana dopo.\nLa Delahaye schiera varie vetture tra le \u201c135\u201d d'anteguerra e la pi\u00f9 recente 175S, introdotta nel 1947. Le due vetture pi\u00f9 competitive sono schierate da Charles Pozzi. Dotate di un nuovo motore aspirato da 4500cc, erano delle monoposto convertite con secondo sedile e parafanghi. Velocissime comanderanno la gara per le prime cinque ore, prima con l'equipaggio Chaboud-Pozzi, poi con Simon-Flauat, ma entrambe non completeranno la gara.\nErano presenti anche 5 vetture d'anteguerra le 135CS e 135MS, versioni a ruote coperte della monoposto (dotata di motore 3600cc) vincitrici di alcuni gran premi d'anteguerra. Una di queste conquister\u00e0 il quinto posto assoluto e la vittoria di classe, \u201csalvando\u201d cos\u00ec la spedizione della casa francese.\nAl via si schierarono quattro Delage D6S. Il marchio francese era stato assorbito dalla Delahaye, e le vetture erano basate sul progetto dell'ultima vettura monoposto ufficiale della casa , la D6-75 e dotate di un motore 3 litri da 145 cv. La migliore di questi sar\u00e0 la vettura di Henry Loveau e Juan Jover.\nVarie furono al via le Talbot-Lago. Tra queste la monoposto modificata \u201cT26S\u201d dell' \u201cEcurie France\u201d , quindi la derivata dalla stradale \u201cSS\u201d dell'\u201dEcurie Verte\u201d e la vecchia T1150 dell'\"Ecurie Rosier\".\nApparve anche l'Aston Martin, da poco rilevata insieme alla Lagonda da David Brown. Schier\u00f2 tre prototipi della Aston Martin DB2, uno con motore 2,6 litri e due 2000. Ad esse si aggiunsero tre vetture d'anteguerra schierate da Privati.\nUna Frazer Nash venne schierata con alla guida Norman Culpan e Harold Aldington, quest'ultimo titolare della piccola casa inglese. Il motore sei cilindri in linea da due litri era prodotto dalla Bristol. In realt\u00e0 si trattava di un motore di progetto BMW, che la famiglia Aldington (importatore britannico della casa tedesca dal 1934) aveva rilevato nel quadro delle riparazioni di guerra. La vettura molto performante terminer\u00e0 al terzo posto.\nNella classe sino a 1500cc la lotta fu tra l'esordiente la DB e la britannica HRG.\nLa DB era una casa casa fondata come EPAF nell'anteguerra da Charles Deutsch e Ren\u00e8 Bonnet. Le vetture erano dotate di motori Citro\u00ebn di 1490cc. I titolari della casa scesero personalmente in pista e si ritirarono quando erano al nono posto, prima di classe dopo aver addirittura raggiunto la sesta , lasciando la vittoria di classe alla britannica HRG.\nLa piccola casa francese Monopole si schier\u00f2 nella categoria sino a 1100cc con vetture dotate di motore elaborato sulla base della \"Simca Huit\", versione francese della \"Fiat 508C\".\nAltre vetture dotate di motore Simca, furono presentate sia dalla casa madre, sia dalla Gordini.\nInteressante fu l'esperimento della Delettrez: per la prima volta una vettura Diesel veniva schierata a Le Mans. I due fratelli Delettrez, figli di un distributore Unic (marchio che dopo aver prodotto anche autovetture, nel dopoguerra si concentro sulla produzione di veicoli industriali), realizzarono una vettura con un telaio di derivazione appunto Unic con la carrozzeria di una Delage d'anteguerra e un motore 4,4 litri diesel di produzione GMC, di rogine militare. Si trattava infatti di un residuato bellico.\nEsord\u00ec anche la Healey, appena fondata e non ancora nell'orbita della Austin Motor Company . L'elegante vettura sportiva , dotata di motore Riley 2.4 litri e carrozzeria realizzata dalla Sam Scott &amp; Sons. Una vettura che gi\u00e0 si era distinta con varie vittorie di classe in gare come la Targa Florio 1948.\nAlla gara parteciparono con ottimi risultati anche le \"Aero Minor\" di produzione cecoslovacca. Il marchio \"Aero\" era utilizzato sulle vetture prodotte dalla casa Jawa con motore 745cc di derivazione DKW."}
{"id": "5261230", "revid": "767487", "url": "https://it.wikipedia.org/wiki?curid=5261230", "title": "Bobby Keys", "text": "Discografia scelta.\nUn eponimo album solista fu rilasciato dalla Warner Bros. nel 1972. Inoltre, compare in:"}
{"id": "5261251", "revid": "132266", "url": "https://it.wikipedia.org/wiki?curid=5261251", "title": "MV Lyubov Orlova", "text": ""}
{"id": "5261254", "revid": "287204", "url": "https://it.wikipedia.org/wiki?curid=5261254", "title": "Antonello Branca", "text": "Biografia.\nFiglio di genitori sardi emigrati a Roma, tempiese il padre, Orazio, sussinca (di Sorso) la madre, Emilia Perno, nel 1979 si trasferisce a Trinit\u00e0 d'Agultu. \u00c8 sepolto nel cimitero di questo paese.\nA lui, nel luglio del 2002, \u00e8 stata dedicata la mostra di incisioni originali di Francisco Goya \u201cI disastri della guerra\u201d organizzata a Trinit\u00e0 d'Agultu dal Comune. \nIl lavoro di regista di Antonello Branca si svolge prevalentemente all'estero. L'interesse per la storia degli Stati Uniti \u00e8 uno dei fili conduttori della sua professione. A 24 anni \u00e8 fotografo in Kenya, poi corrispondente da Londra per l'Agenzia Italia. Durante il soggiorno londinese realizza il suo primo documentario \"Un italiano guarda Londra\" (1961) e inizia anche la collaborazione con la Rai. Qualche tempo dopo avvia la collaborazione con \"TV7\", il programma d'informazione pi\u00f9 seguito della seconda rete da cui, per\u00f2, nel 1963, viene allontanato per un periodo a causa del suo servizio sul disastro del Vajont che per primo denuncia le responsabilit\u00e0 umane del disastro, producendo cos\u00ec uno scandalo. Il direttore di \"TV7\" \u00e8 destituito.\nNel 1965, realizza un ritratto di Marcello Mastroianni in cui l'attore racconta se stesso insieme a quanti hanno lavorato con lui: Vasco Pratolini, Federico Fellini, Giulietta Masina, Valerio Zurlini, Pietro Germi, Luchino Visconti, Jeanne Moreau, Sophia Loren. In quegli anni inizia anche il rapporto con due grafici di Roma, Sergio Salaroli e Ferro Piludu, e con quest'ultimo condivide per circa 15 anni uno studio.\nNel 1966, insieme a Raffaele De Luca, fonda la \"Filmaker Research Group\". Sempre con De Luca in quegli anni d\u00e0 il via ad un percorso di documentazione. Nel 1967 con \"What's Happening?\" raccontano l'America di Robert Rauschenberg, Roy Lichtenstein, Allen Ginsberg, Andy Warhol, Fred Mgubgub, Marie Benois, la Pop Art e la Beat Generation. \nLa trilogia californiana.\nAll'epoca in cui Ronald Reagan governa lo Stato della California, lui filma la marcia dei poveri a Sacramento, le rivolte degli studenti nelle universit\u00e0 di La Jolla e di Berkeley, le condizioni di marginalit\u00e0 nel ghetto nero di Los Angeles, il fenomeno degli immigrati messicani e l'ultimo comizio elettorale di Robert Kennedy. Con queste sequenze costruisce \"Il dissenso\" (1968), prima parte della trilogia californiana insieme a \"Los Angeles: una citt\u00e0 in automobile\" e \"ll laboratorio del futuro\".\nNel 1970 realizza \"Seize the Time\", il cui titolo \u00e8 ispirato ad una canzone di Elaine Brown: un film sulle Pantere Nere e una riflessione sul razzismo negli Stati Uniti. Tornato in Italia, partecipa alle lotte degli operai metalmeccanici di Mirafiori, in sciopero per il rinnovo del contratto. Nel 1974 inizia la collaborazione con lo scrittore sudamericano Manuel Scorza con cui scriver\u00e0 la sceneggiatura del film \"Storia di Garabombo l'Invisibile\", ma nonostante la disponibilit\u00e0 della produzione di Film Alpha di Mario Gallo, il progetto non viene realizzato. Tra il 1975 e il 1976 su invito del MPLA e in collaborazione con il DIP, Dipartimento Informazione e Propaganda, \u00e8 in Angola per l'ampliamento della TV di Luanda. In questi anni lavora come giornalista presso la redazione esteri di Lotta Continua e l'inizio della collaborazione con Lisa Foa Giua.\nNel 1976 documenta i meccanismi di diffusione della droga a Milano, mettendo in luce la relazione tra eroina ed esclusione sociale, attraverso il racconto di \"Storia di Filomena e Antonio\".\nNel 1977 realizza \"Cartoline da Napoli\", un documentario che produce, in un'Italia che prova a nascondere gli enormi divari tra le classi sociali, un'opposizione da parte dell'onorevole Gava che si schiera contro il programma. Natalia Ginzburg commenta nell'inizio della sua recensione sul \"Corriere della Sera\" \u201cle piaghe di Napoli: lavoro nero, minorile, cottimo alla caviglia (quando non \u00e8 mai consentito staccarsi dalla macchina, come se l'operaio vi fosse incatenato), la polinevrite da collante\u2026.\u201d mentre Cesare De Seta ha scritto su \"Paese Sera\": \u201cUn lavoro serio, capillare ed efficace per il freddo scrutare dell'obiettivo nelle miserie profonde della citt\u00e0.\u201d\nTra il 1980 e il 1981 Antonello torna in America per raccontare la storia dell'emigrazione italiana negli Stati Uniti. Insieme a Peppino Ortoleva raccoglie e cataloga centinaia di storie, documenti e interviste. Il progetto si concretizza nella storia del banchiere Giannini e della sua azienda, con tre puntate del film \"Bank of America\" riguardanti le dinamiche, le contraddizioni, i costi sociali della nascita di un impero economico. Nel 1982 Antonello Branca fonda la Moby Dick Movies. Nel 1984 insieme a Sergio Ricci e Gilberto Tofano fonda Bonaventura &amp; C. Il fumetto del \"Corriere dei Piccoli\" si trasforma e diventa cartone animato con sei cortometraggi d'animazione. Nel 1986 produce \"L'acqua tra cielo e terra\" insieme ai bambini della scuola elementare di Giove, piccolo paese dell'Umbria. \nLa trilogia \"Guerra e tecnologia\".\nNel 1989 Antonello Branca inizia con Donatella Barazzetti una ricerca di quattro anni sul rapporto tra guerra e tecnologia, che li porter\u00e0 ad esplorare gli archivi degli Stati Uniti, a raccogliere varie interviste e ad intraprendere una collaborazione con studiosi come David S. Landes, Nathan Rosemberg, e l'apporto degli scienziati che costruirono la bomba A, creando una trilogia, \"Guerra e tecnologia\", che descrive e documenta la relazione tra gli apparati militari e lo sviluppo economico degli Usa dalla nascita dello Stato americano, alla fine del 1700, fino alla guerra del golfo del 1991."}
{"id": "5261255", "revid": "287204", "url": "https://it.wikipedia.org/wiki?curid=5261255", "title": "Il cucciolo (romanzo)", "text": "Il cucciolo (\"The Yearling\") \u00e8 probabilmente il romanzo pi\u00f9 conosciuto della scrittrice Marjorie Kinnan Rawlings. \u00c8 stato pubblicato nel marzo 1938, riscuotendo grandissimo successo (solo nello stesso anno di pubblicazione ha venduto intorno alle 250.000 copie), ottenendo numerosi riconoscimenti (tra cui il Premio Pulitzer nel 1939) e venendo tradotto in pi\u00f9 di 20 lingue (tra le altre in spagnolo, cinese, francese, giapponese, tedesco, italiano e russo).\nTrama.\nProtagonista della storia \u00e8 Jody Baxter, undicenne che vive con i genitori Ezra (chiamato da tutti \"Penny\") e Ora nella loro propriet\u00e0 nel folto dei boschi della Florida del 1870. Egli \u00e8 in realt\u00e0 ultimo di sette figli, morti tutti in tenerissima et\u00e0 prima che lui nascesse, il che ha reso molto difficile il rapporto tra il ragazzo e la madre. Jody \u00e8 molto legato alla sua famiglia (soprattutto a suo padre, con il quale ha un rapporto molto pi\u00f9 complice e confidenziale), ama la vita all'aria aperta, e divide il suo tempo tra il lavoro manuale e fantasticherie e divertimenti tipici dei ragazzi della sua et\u00e0. Il suo pi\u00f9 grande desiderio \u00e8 quello di possedere un animale domestico tutto suo, incontrando sempre il fermo divieto della madre, per nulla intenzionata ad accogliere una bocca in pi\u00f9 da sfamare.\nUna sottotrama del romanzo narra della caccia al vecchio Brigante, un ferocissimo orso nero che attacca ripetutamente la propriet\u00e0 dei Baxter. Ci\u00f2 porta Penny a chiedere spesso l'appoggio dei suoi vicini, i Forrester, una famiglia di rozzi allevatori di bestiame e cacciatori, con il cui figlio pi\u00f9 giovane, Icaro, Jody ha da sempre una profonda amicizia. I rapporti con i Forrester si incrineranno durante un soggiorno di Penny e Jody alla vicina citt\u00e0 di Volusia: padre e figlio, recatisi difatti a trovare Nonna Hutto, un'anziana e simpatica signora con cui Penny ha un rapporto quasi filiale, e il suo unico figlio Oliver, marinaio spesso in viaggio per il mondo, si ritrovano coinvolti in una violentissima lite causata da Oliver e tre dei fratelli Forrester, Buck, Ruotadimulino e Lem: motivo della lite, una ragazza contesa da Oliver e Lem.\nTempo dopo, Penny e Jody perdono i loro maiali e, sospettando siano stati rubati dai Forrester, decidono di recarsi da loro per recuperarli. Durante il tragitto Penny viene morso da un serpente a sonagli ed \u00e8 costretto ad uccidere una cerva, ed utilizzare pezzi del suo fegato e del suo cuore per aspirare fuori dalle ferite il veleno del rettile. Jody quindi chiede aiuto ai Forrester e Buck e Ruotadimulino, mettendo da parte i vecchi rancori, decidono di aiutare Penny che, grazie al loro aiuto e ad una visita del dottore locale, si salva.\nNel frattempo Jody, ancora desideroso di avere un cucciolo tutto per s\u00e9 e scoperto che la cerva uccisa dal padre aveva un piccolo di pochi mesi, riesce a convincere i genitori ad adottare la bestiola. Desideroso di darle un nome adeguato, decide di chiedere consiglio al suo amico Icaro (da sempre contraddistinto da un grande amore per gli animali), ma purtroppo Icaro, da tempo malato, muore, non prima per\u00f2 di aver scelto il nome giusto per il cerbiatto: Flag (che in inglese vuol dire \"bandierina\", in riferimento alla coda dell'animale, del tutto simile ad una piccola bandiera).\nDopo questa tragedia Jody continua la sua vita dividendosi tra i divertimenti con Flag, il lavoro e numerosi avvenimenti - tra cui un tremendo diluvio che dura diversi giorni, un'epidemia (causata dal diluvio) che decima gli animali della foresta, il trasferimento forzato a Boston di Nonna Hutto, Oliver e la ragazza da lui contesa con Lem (dovuto ad un incendio che distrugge la casa della nonna, forse causato dai vendicativi Forrester), l'uccisione del Brigante e un nuovo infortunio sul lavoro del padre -, nonch\u00e9 avviandosi lungo gli ultimi passi verso la maturit\u00e0. Nel frattempo la crescita di Flag comincia a rappresentare un problema, di volta in volta sempre pi\u00f9 grave: l'animale comincia difatti a causare seri danni alle colture della famiglia, divorando ogni piantagione faticosamente coltivata. A nulla serve recintare i terreni poich\u00e9 per il cervo ormai non \u00e8 un problema scavalcarle, n\u00e9 serve a nulla cacciarlo via, poich\u00e9 ormai affezionato al suo padroncino e conoscitore della strada per ritornare alla fattoria dei Baxter.\nConscio che l'animale sta mettendo in serio pericolo la sopravvivenza della sua famiglia, Penny prende a malincuore una terribile decisione: obbligare Jody a portarlo nel bosco e ucciderlo. Jody ovviamente non se la sente di fare una cosa del genere, e Penny ordina quindi a Ory di sparare a Flag ma la donna riesce solo a ferirlo gravemente. Furioso, Jody urla in faccia al padre che lo odia e lo accusa di averlo tradito, dopodich\u00e9 d\u00e0 il colpo di grazia a Flag e, sconvolto e distrutto dal dolore, fugge di casa. Dopo un fallimentare tentativo di raggiungere Boston in una canoa - e, nel corso del quale, sperimenta per la prima volta il vero significato della fame, della solitudine e della paura - Jody viene raccolto da un battello, assistito dal capitano e dal personale di bordo e infine fatto sbarcare a Volusia, dalla quale ritorna poi a casa. Qui Jody ha un incontro chiarificatore con suo padre, al quale chiede perdono per avergli detto quelle cose tremende, e nel quale Penny spiega al figlio che l'uccisione di Flag era un male necessario per la sopravvivenza della loro famiglia. Dopo ci\u00f2, l'uomo si fa promettere dal figlio di stabilirsi per sempre nella loro casa e di portarla avanti assieme al nome della famiglia e Jody accetta finalmente l'ingresso ad una nuova vita di maturit\u00e0, responsabilit\u00e0 e lavoro.\nEdizioni in italiano.\nMarjorie Kinnan Rawlings, \"Il cucciolo\", traduzione di Carlo Coardi, ed. Bompiani, Milano 1939."}
{"id": "5261256", "revid": "92723", "url": "https://it.wikipedia.org/wiki?curid=5261256", "title": "Heavy Object", "text": " \u00e8 una serie di light novel scritta da Kazuma Kamachi e illustrata da Ry\u014d Nagi, edita da ASCII Media Works, sotto l'etichetta Dengeki Bunko, da ottobre 2009. Un adattamento manga \u00e8 stato serializzato sulle riviste \"Dengeki Black Maoh\" e \"Dengeki Maoh\" sempre di ASCII Media Works tra dicembre 2009 e febbraio 2011, mentre altri due manga, intitolati \"Heavy Object S\" ed \"Heavy Object A\", hanno ottenuto entrambi la serializzazione sul \"Dengeki Maoh\" rispettivamente nel dicembre 2011 e nel febbraio 2015. Un adattamento anime, prodotto da J.C.Staff e acquistato in Italia da Yamato Video, \u00e8 stato trasmesso in Giappone tra il 2 ottobre 2015 e il 25 marzo 2016.\nTrama.\nIn un prossimo futuro, lo scoppio della terza guerra mondiale trascina tutte le nazioni della Terra in un conflitto senza fine, durante il quale vengono alla luce delle nuove, gigantesche armi da combattimento, identificate come Object. L'utilizzo sempre pi\u00f9 massiccio degli Object rende le armi convenzionali, e persino quelle nucleari, ormai obsolete, e con la scomparsa delle Nazioni Unite le guerre, combattute ora da macronazioni dagli sconfinati domini, si sono ridotte a singoli duelli tra Object, in cui il resto delle forze armate svolge un semplice ruolo di \"aiutanti\", o persino di semplici spettatori.\nLa storia ruota attorno alle vicende di Milinda Brantini, pilota dell'Object di prima generazione Baby Magnum, e dei suoi compagni di avventure, Qwenthur e Havia, nella loro lotta per difendere la propria nazione e nel contempo allargare i suoi domini in un susseguirsi di pericolose missioni.\nObject.\nGli sono macchine da combattimento corazzate che possiedono capacit\u00e0 offensive e difensive di gran lunga superiori rispetto ai veicoli e alle armi convenzionali. La composizione dei sistemi di armi, la difesa e la mobilit\u00e0 variano a seconda delle loro caratteristiche individuali. Tuttavia, tutti gli Object superano di gran lunga gli eserciti e le armi normali con la loro capacit\u00e0 di decimare un'intera base in breve tempo. Progettati per la prima volta da una nazione insulare nell'arcipelago giapponese, grazie al loro potenziale bellico sono stati in grado di cambiare le regole della guerra, con la responsabilit\u00e0 di eliminare le minacce e risolvere i conflitti. Di conseguenza, la guerra si \u00e8 trasformata in una semplice attivit\u00e0 che coinvolge gli Object, i quali attaccano obiettivi designati e compiono missioni senza (quasi) produrre vittime, con la maggior parte delle battaglie svolte solo tra gli Object dei rispettivi schieramenti mentre le altre unit\u00e0 forniscono supporto; inoltre, pur di non cedere informazioni sul loro modello, quando vengono resi inermi gli Object sono programmati per autodistruggersi dopo aver espulso il proprio \u00c9lite. Mentre ogni Object \u00e8 progettato in modo univoco, quasi tutti hanno un corpo principale sferico gigante formato da diversi strati di metallo formati da materiale conduttivo e isolante per il trasporto dell'energia, in grado di resistere anche a un attacco nucleare, che contiene la cabina di pilotaggio e il reattore, sistemi di propulsione elettrostatici e dozzine di potenti armi posizionate sulla sfera, che vanno da Coil Gun, Rail Gun e laser.\nMedia.\nLight novel.\nLa serie \u00e8 stata scritta da Kazuma Kamachi con le illustrazioni di Ry\u014d Nagi. Il primo volume \u00e8 stato pubblicato da ASCII Media Works, sotto l'etichetta Dengeki Bunko, il 10 ottobre 2009 e al 7 dicembre 2018 ne sono stati messi in vendita in tutto sedici.\nManga.\nUn adattamento manga di Shinsuke Inue \u00e8 stato serializzato sulle riviste \"Dengeki Black Maoh\" e \"Dengeki Maoh\" di ASCII Media Works tra il 17 novembre 2009 e il 26 febbraio 2011. I vari capitoli sono stati raccolti in un unico volume \"tank\u014dbon\" pubblicato il 27 maggio 2011.\n, disegnato da Sakae Sait\u014d, \u00e8 stato serializzato sempre sul \"Dengeki Maoh\" dal 27 dicembre 2011 al 27 giugno 2013. Tre volumi \"tank\u014dbon\" sono stati pubblicati tra il 27 agosto 2012 e il 27 luglio 2013.\nUn altro adattamento manga di Sakae Sait\u014d, annunciato nel 2014 insieme all'anime e intitolato , \u00e8 stato serializzato sul \"Dengeki Maoh\" dal 27 febbraio 2015 al 27 ottobre 2016. Il primo volume \"tank\u014dbon\" \u00e8 stato pubblicato il 26 settembre 2015, mentre il terzo e ultimo il 10 dicembre 2016.\nAnime.\nAnnunciato il 5 ottobre 2014 al festival autunnale di Dengeki Bunko, un adattamento anime di ventiquattro episodi, prodotto da J.C.Staff e diretto da Takashi Watanabe, \u00e8 andato in onda dal 2 ottobre 2015 al 25 marzo 2016. Le sigle di apertura e chiusura sono rispettivamente \"One More Chance!!\" degli All Off e di Kano, sostituite dall'episodio tredici in poi da \"Never Gave Up\" sempre degli All Off e \"Unchanging Strength\" di Yuka Iguchi. In Italia la serie \u00e8 stata trasmessa da Yamato Video prima in streaming sulla piattaforma web PlayYamato e poi in TV su Man-ga, mentre in America del Nord i diritti sono stati acquistati da Funimation.\nVideogiochi.\nDiversi personaggi di \"Heavy Object\" compaiono nel sequel del videogioco \"Dengeki Bunko: Fighting Climax\", un picchiaduro di SEGA i cui personaggi provengono dalle opere pubblicate sotto l'etichetta Dengeki Bunko. Quenser \u00e8 un personaggio giocabile assistito da Milinda e Heivia, mentre Floretia \u00e8 un personaggio di supporto."}
{"id": "5261258", "revid": "256896", "url": "https://it.wikipedia.org/wiki?curid=5261258", "title": "Societ\u00e0 Italiana di Relativit\u00e0 Generale e Fisica della Gravitazione", "text": ""}
{"id": "5261261", "revid": "599013", "url": "https://it.wikipedia.org/wiki?curid=5261261", "title": "Lu\u00eds Miguel Assun\u00e7\u00e3o Joaquim", "text": "Caratteristiche tecniche.\nEra un terzino sinistro che poteva per\u00f2 essere schierato in ogni posizione della fascia mancina.\nCarriera.\nClub.\nNato a Vila Franca de Xira, nel distretto di Lisbona, nel 1994 entra nelle giovanili dello Sporting, che lo trasferisce in prestito nel club satellite del per la stagione 1998-1999. Nella stagione successiva gioca nell' con cui disputa per\u00f2 soltanto due incontri. Dopo una breve esperienza al nel 2000, nel 2001-2002 milita nell'Acad\u00e9mica di Coimbra, con cui gioca con pi\u00f9 continuit\u00e0, mettendo a referto sette reti in 43 partite.\nDal 2002 al 2008 milita nell', con cui vince la Coppa Intertoto 2007 e disputa sei stagioni consecutive in Primeira Liga. Il 2 aprile 2008 firma un contratto biennale con l'En\u014dsis Ne\u014dn Paralimniou, aggiungendosi al fornito contingente di giocatori portoghesi del club cipriota. Dopo una sola stagione ritorna in patria, al Gil Vicente, in seconda divisione.\nDal 2010 scende nelle categorie dilettantistische, giocando all' e al Mosanto, prima di concludere la carriera al Riachense nel 2012 a 33 anni.\nNazionale.\nCon la Nazionale Under-21 portoghese ha preso parte agli Europei Under-21 2002."}
{"id": "5261273", "revid": "124483182", "url": "https://it.wikipedia.org/wiki?curid=5261273", "title": "Ambasciata Tensh\u014d", "text": "L' fu la prima missione diplomatica giapponese inviata in Europa, partita alla volta del vecchio continente per volere del missionario gesuita Alessandro Valignano e dei daimy\u014d cristiani \u014ctomo S\u014drin, \u014cmura Sumitada e Arima Harunobu. Durante il viaggio, che dur\u00f2 tra andata e ritorno otto anni e mezzo (dal 20 febbraio 1582 al 21 luglio 1590), gli inviati ebbero modo di visitare il Portogallo, la Spagna e l'Italia. Guidati dal giovane dignitario cristiano It\u014d Mancio, incontrarono Filippo II di Spagna, Francesco I de' Medici, i papi Gregorio XIII e Sisto V, oltre a numerosi politici, ecclesiastici e figure di spicco dell'epoca.\nAntefatti.\nL'idea di inviare un certo numero di giovani dignitari giapponesi in Europa fu di Alessandro Valignano, gesuita italiano impegnato in attivit\u00e0 missionarie nell'Estremo Oriente dal 1573. Egli scelse personalmente due ragazzi facenti parte di tre delle maggiori famiglie daimy\u014d cristiane presenti in Giappone a quel tempo: It\u014d Mancio, nominato capo delegazione, fu scelto in rappresentanza di \u014ctomo S\u014drin, mentre Michele Chijiwa fu scelto in rappresentanza di \u014cmura Sumitada e Arima Harunobu. A loro si unirono altri due giovani nobili, Giuliano Nakaura e Martino Hara (formalmente come accompagnatori di It\u014d e Chijiwa, ma di fatto anch'essi trattati come parte della delegazione a tutti gli effetti) e un piccolo gruppo di accompagnatori, tra cui il padre gesuita Diogo de Mesquita, che fece loro da guida e interprete. Il Valignano auspicava che la missione in Europa, grazie alla presenza di giovani appartenenti alla nobilt\u00e0 giapponese, aiutasse ad accrescere la consapevolezza del Giappone all'interno delle alte sfere clericali del vecchio continente, oltre a sfatare alcuni stereotipi sul Paese nipponico.\nL'obbiettivo principale della missione rimaneva comunque mettere a conoscenza coloro che avrebbero preso parte al viaggio della \u00abgrandezza della religione cristiana\u00bb, oltre allo \u00absplendore e la ricchezza\u00bb del continente dove questa era maggiormente diffusa, l'Europa. Valignano infatti era del parere che i giapponesi non conoscessero granch\u00e9 riguardo al vecchio continente, tant'\u00e8 che una parte di essi pensava che i missionari europei in visita in Giappone fossero persone di basso rango arrivati nel Paese nipponico in cerca di fortuna. Cos\u00ec, nel tentativo di sovvertire questa immagine negativa, egli scelse come rappresentanti del Giappone alcuni dei giovani pi\u00f9 intelligenti appartenenti alla nobilt\u00e0 giapponese, affinch\u00e9 si rendessero conto da soli della realt\u00e0 dell'Europa e potessero raccontare ci\u00f2 che avevano visto ai loro compatrioti una volta ritornati in Giappone.\nLa missione.\nLa delegazione part\u00ec dal porto di Nagasaki il 20 febbraio 1582, quando i quattro ragazzi non avevano ancora compiuto quindici anni. Valignano, che avrebbe voluto accompagnarli fino in Europa e tornare con essi in Giappone, fu costretto a fermarsi a Goa perch\u00e9 nominato provinciale delle Indie, delegando di conseguenza la loro tutela al padre Nunzio Rodriguez. La missione arriv\u00f2 in Portogallo due anni dopo, passando per le colonie Macau e Goa prima di sbarcare a Lisbona l'11 agosto del 1584, dove fu accolta dalla nobilt\u00e0 locale. Nel Paese lusitano gli ambasciatori ebbero modo inoltre di visitare la Chiesa di San Rocco e il Monastero dos Jer\u00f3nimos, oltre a fare tappa in citt\u00e0 quali Sintra ed \u00c9vora. Da l\u00ec proseguirono verso la Spagna, dove furono ricevuti da re Filippo II in quel di Madrid. A quest'ultimo vennero consegnate due lettere in lingua spagnola firmate da \u014ctomo, \u014cmura e Arima, all'interno delle quali i tre daimy\u014d offrivano completa obbedienza al sovrano.\nCirca un anno pi\u00f9 tardi gli inviati raggiunsero l'Italia, sbarcando a Livorno il 1\u00ba marzo 1585. Da l\u00ec raggiunsero Firenze, dove vennero ricevuti dal Granduca di Toscana Francesco I de' Medici, che fece visitare loro Pisa e Siena. Da quest'ultima ripartirono in gran fretta il 17 marzo, in quanto a San Quirico d'Orcia avevano trovato un messaggio del Papa che invitava loro ad affrettarsi. Entrarono dunque nello Stato Pontificio, passando per Bolsena e soggiornando a Viterbo. Il gruppo ebbe modo altres\u00ec di alloggiare a Villa Lante (Bagnaia), dove vennero intrattenuti con battute di caccia e furono istruiti delle usanze e delle tradizioni musicali italiane. Ripartirono da Viterbo il 21 marzo e, dopo una breve sosta a Caprarola, giunsero a Roma la sera del 22. L'incontro con Papa Gregorio XIII avvenne tuttavia solo il giorno dopo, a causa delle precarie condizioni di salute di Nakaura. Egli dovette rinunciare a partecipare al corteo di benvenuto e alla sfilata tra le strade di Roma, a cui presero parte regolarmente gli altri tre emissari, ma riusc\u00ec a incontrare privatamente il pontefice insieme al resto della delegazione. Questa si trattenne a Roma fino al 3 giugno 1585 e, dopo la morte di Gregorio XIII, venne ricevuta anche dal nuovo pontefice, Sisto V, il quale insign\u00ec gli ambasciatori della cittadinanza onoraria romana, oltre a fare loro dono della Chiesa di Santa Maria dell'Orto. Questa rappresenta da allora il luogo di culto di riferimento per la comunit\u00e0 cattolica giapponese della capitale italiana.\nLasciata Roma, It\u014d e i suoi compagni fecero tappa in altre varie citt\u00e0 italiane quali Napoli, Ferrara (dove furono accolti dal duca Alfonso II d'Este), Venezia, Mantova, Milano e Genova, dalla quale si imbarcarono in direzione della Spagna. Da Barcellona giunsero a Lisbona, da cui salparono il 13 aprile 1586. Dopo quattro anni di viaggio, il 21 luglio 1590 arrivarono finalmente in Giappone, venendo accolti da eroi, bench\u00e9 le missioni gesuite in Giappone si trovassero proprio in quel tempo a fronteggiare una grande crisi: in seguito all'emanazione nel 1587 di un editto voluto da Toyotomi Hideyoshi, infatti, ai missionari cristiani fu ordinato di abbandonare il Giappone."}
{"id": "5261282", "revid": "1592097", "url": "https://it.wikipedia.org/wiki?curid=5261282", "title": "Oy, to ne vecher", "text": ""}
{"id": "5261284", "revid": "271907", "url": "https://it.wikipedia.org/wiki?curid=5261284", "title": "Oj, da ne ve\u010der", "text": ""}
{"id": "5261285", "revid": "271907", "url": "https://it.wikipedia.org/wiki?curid=5261285", "title": "Son Stepana Razina", "text": ""}
{"id": "5261286", "revid": "1504506", "url": "https://it.wikipedia.org/wiki?curid=5261286", "title": "Ziemia", "text": "La ziemia (pronuncia polacca: , \"terra\") \u00e8 una suddivisione amministrativa storica della Polonia. Nella lingua polacca, il termine non \u00e8 mai scritto maiuscolo, anche quando indica uno specifico territorio (ad esempio \"ziemia che\u0142mi\u0144ska\", Terra di Che\u0142mno; non \"Ziemia Che\u0142mi\u0144ska\"). Tutte le \"ziemie\" prendono il nome dai principali centri urbani (o \"gord\") di una data area: \"ziemia krakowska\" (da Cracovia), o \"ziemia lubelska\" (da Lublino). In alcuni casi, il suffisso \"-szczyzna\" si aggiunge al nome di una \"ziemia\": \"ziemia lubelska\" \u00e8 chiamata anche \"Lubelszczyzna\", mentre \"ziemia opolska\" (chiamata da Opole) diventa \"Opolszczyzna\". \nIl termine \"ziemia\" apparve per la prima volta nella Polonia medievale (XII-XIII secolo), dopo la frammentazione della Polonia. Si riferiva a un ex principato o ducato, che era stato unificato con il Regno di Polonia e aveva perso la sua sovranit\u00e0 politica, ma conservava la sua gerarchia di funzionari e di burocrazia. Dal XIV secolo circa alcuni degli ex principati, ora \"'ziemie\", furono assegnati a funzionari noti come voivodi e divennero suddivisioni amministrative primarie note come voivodati (province). Perci\u00f2, il Ducato di Sandomierz fu tramutato nella \"Terra di Sandomierz\", che all'inizio del XIV secolo divent\u00f2 il Voivodato di Sandomierz.\nTuttavia in alcuni casi le \"ziemie\" non furono trasformate in voivodati. Esse furono subordinate a un voivodato e a un certo voivoda, ma nondimeno conservarono alcuni privilegi e propriet\u00e0 distinte, come avere spesso il proprio \"sejmik\" (parlamento regionale), ed erano ancora designate come una \"ziemia\", non come un voivodato. Alcuni voivodati, come il Voivodato di Rutenia o il Voivodato di Masovia, consistevano di parecchie \"ziemie\", ciascuna divisa in contee. Lungo i secoli seguenti, le \"ziemie\" divennero sempre pi\u00f9 integrate nei loro voivodati e persero la maggior parte della loro autonomia. \nOggi esse non sono suddivisioni amministrative, e nella Polonia moderna sono solo termini geografici generici che si riferiscono a certe parti della Polonia. Attualmente, il termine \"ziemia\" si pu\u00f2 applicare a qualsiasi area, storica o no, che \u00e8 localizzata intorno a una cittadina o citt\u00e0 principale. "}
{"id": "5261300", "revid": "785616", "url": "https://it.wikipedia.org/wiki?curid=5261300", "title": "Missione Tensh\u014d", "text": ""}
{"id": "5261307", "revid": "729019", "url": "https://it.wikipedia.org/wiki?curid=5261307", "title": "Volo Indonesia AirAsia 8501", "text": "Il volo Indonesia AirAsia 8501 (\"QZ8501\") era un volo della compagnia aerea a basso costo Indonesia AirAsia in servizio tra l'Aeroporto Internazionale Juanda di Surabaya, in Indonesia, e l'Aeroporto di Singapore-Changi. Il 28 dicembre 2014 era operato da un Airbus A320-216 precipitato in mare con 155 passeggeri e 7 membri dell'equipaggio. La causa dell'incidente \u00e8 da attribuire ad una gestione non adeguata di un guasto occorso ad un computer di controllo dei comandi di volo che ha portato allo stallo del velivolo e il conseguente impatto con la superficie del mare.\nIl velivolo.\nil velivolo era un Airbus A320-216, con numero di serie 3648 e marche indonesiane PK-AXC. Il primo volo era stato effettuato il 25 settembre 2008 e l'aereo era poi stato consegnato ad AirAsia il 15 ottobre successivo.\nIl velivolo era mosso da due motori CFM International CFM56-5B6 e configurato per trasportare 180 passeggeri.\nAl momento dell'incidente l'aeromobile aveva accumulato circa 23 000 ore di volo in circa 13 600 cicli di decollo-atterraggio. L'ultima manutenzione effettuata sull'aereo risaliva al 16 novembre 2014.\nEquipaggio e passeggeri.\nA bordo del velivolo vi erano 162 persone, fra le quali 17 bambini e un neonato. Oltre ai 2 piloti l'equipaggio era formato da 4 assistenti di volo e un ingegnere di bordo.\nI piloti a bordo del volo erano:\nIl volo.\nIl volo era decollato da Surabaya alle 23:35 (CET) e sarebbe dovuto atterrare alle 01:30 (CET) a Singapore. L'Airbus decoll\u00f2 senza alcuna anomalia e alle 23:49 raggiunse la quota di crociera a 32 000 piedi. Otto minuti pi\u00f9 tardi le assistenti di volo avvisarono i passeggeri di sedersi e di allacciare le cinture di sicurezza poich\u00e9 il velivolo stava entrando in una vasta depressione temporalesca. Alle 00:12 (CET) l'equipaggio dell'aeromobile chiese di salire a 38 000 piedi a causa delle avverse condizioni atmosferiche. Sei minuti pi\u00f9 tardi l'Airbus A320 mentre sorvolava il Mar di Giava tra Kalimantan, nel Borneo, e Giava, scomparve dal radar di Jakarta. Nessuna richiesta di soccorso venne inoltrata al controllo del traffico aereo.\nLe ricerche.\nLe operazioni di ricerca sono state condotte sotto la guida dell'Autorit\u00e0 per l'Aviazione civile indonesiana.\nPoco dopo essere stata confermata la scomparsa del velivolo l'Agenzia Nazionale di Ricerca e Soccorso indonesiana ha inviato sette navi e due elicotteri per le ricerche lungo le coste di Belitung e Kalimantan. La marina militare indonesiana e la polizia hanno inviato mezzi per collaborare nelle operazioni di ricerca. Un Boeing 737 da ricognizione dell'aeronautica militare indonesiana \u00e8 stato inviato sul punto dell'ultima posizione nota del velivolo scomparso. Ben presto per\u00f2 alle ricerche si aggiunsero navi ed aerei di altre nazioni. Dal 30 dicembre infatti l'Australia, la Malesia e l'Indonesia si unirono alle ricerche pattugliando le aree assegnate mentre Singapore invi\u00f2 tre C-130 con compiti di soccorso. Anche gli Stati Uniti inviarono alcune unit\u00e0 tra cui la USS Sampson e dal 3 gennaio dal USS Forth Worth\nIl giorno della scomparsa del velivolo diversi pescatori riportarono alle autorit\u00e0 di aver visto numerosi rottami di colore compatibile a quello della livrea della Indonesia AirAsia galleggiare. I primi resti del velivolo e 3 cadaveri sono stati localizzati il 30 dicembre a 10\u00a0km dal punto in cui l'Airbus \u00e8 scomparso. Lo stesso giorno venne localizzato il relitto dell'Airbus ad una profondit\u00e0 compresa tra i 24-30 metri a circa 3\u00a0km dal luogo di ritrovamento dei primi rottami. Il 12 gennaio 2015 i sommozzatori indonesiani recuperarono la scatola nera e il giorno successivo il cockpit voice recorder.\nLe ricerche dei corpi delle vittime sono terminate ufficialmente il 18 marzo con un totale di 106 corpi recuperati.\nInchiesta.\nPer accertare le cause dell'incidente venne nominata una commissione di inchiesta presieduta dalla National Transportation Safety Commitee indonesiana (NTSC o KNKT). Venne fornita assistenza da Australia, Francia, Singapore e Malaysia.\nDall'analisi del cockpit voice recorder che comprendeva 124 minuti di registrazione gli investigatori hanno potuto rilevare l'attivazione di vari allarmi nei minuti precedenti allo schianto. La tabella seguente riassume gli eventi pi\u00f9 significativi registrati:\nPer risalire alla causa dell'attivazione degli allarmi gli investigatori hanno analizzato i dati contenuti nel Flight Data Recorder: alle 23:00 UTC venne visualizzato in cabina l'avviso di malfunzionamento del sistema di limitazione del timone. I piloti eseguirono la procedura in caso di avaria e il sistema riprese a funzionare correttamente. Nove minuti pi\u00f9 tardi per\u00f2 l'avviso del malfunzionamento ricomparve in cabina ed i piloti eseguirono nuovamente la procedura d'emergenza e il sistema riprese a funzionare correttamente. Alle 23:13 UTC, per la terza volta, si ripresent\u00f2 l'avaria del sistema di limitazione del timone e come nei casi precedenti al completamento della procedura d'emergenza il sistema ritorn\u00f2 a funzionare. Due minuti pi\u00f9 tardi il problema si ripresent\u00f2. Allora i piloti per tentare di risolvere il problema estrassero il fusibile automatico che alimenta il computer che controlla le superfici di volo (FAC) e che comprende anche il sistema di limitazione del timone. Al reinserimento del fusibile per\u00f2 i piloti non seguirono la procedura prevista che prevedeva il reset del sistema tramite un pulsante posto nella parte superiore del cockpit. A causa di questa inadempienza il FAC divenne inoperativo e i piloti avrebbero dovuto pilotare l'aereo avvalendosi solamente delle proprie abilit\u00e0. Tra la disattivazione del FAC e l'intervento dei piloti sui joystick passano 9 secondi circa dove l'Airbus inizia a rollare verso sinistra con un rateo di 6 gradi/secondo. Quando l'Airbus ha ormai raggiunto i 50\u00b0 di inclinazione il primo ufficiale interviene sui comandi di volo in modo brusco e stabilizza il velivolo a 9\u00b0 di inclinazione. Dopo la manovra per\u00f2 forse a causa di un disorientamento spaziale il primo ufficiale riporta il velivolo a 50\u00b0 di inclinazione con un assetto a salire. 10 secondi dopo l'Airbus ha raggiunto un angolo di salita di oltre 24\u00b0. A questo punto mentre il primo ufficiale, avendo frainteso un ordine del comandante, continuava a tirare verso di s\u00e9 il joystick provocando la salita del velivolo; il comandante, che aveva compreso la prossima situazione di stallo, spingeva in avanti la cloche nel tentativo di livellare il velivolo. A causa di questa incomprensione il velivolo continu\u00f2 a cabrare fino ad entrare in stallo. L'equipaggio non fu in grado di recuperare la situazione di stallo e l'Airbus ormai fuori controllo impattava violentemente contro il mare\nDall'analisi dei registri di manutenzione \u00e8 emerso che il componente del sistema di limitazione del timone era gi\u00e0 stato segnalato pi\u00f9 volte nei mesi precedenti all'incidente come difettoso ma il problema non era mai stato risolto\nCause.\nCon gli elementi a disposizione la commissione di inchiesta ha potuto accertare le cause che hanno condotto allo schianto del volo AirAsia 8501:\nL'incidente \u00e8 quindi da attribuire ad una serie di errori umani che hanno pregiudicato il corretto proseguimento del volo. Le condizioni meteorologiche, che inizialmente erano state citate come causa dello incidente, non sembrano aver avuto nessun ruolo nella dinamica dello schianto.\nIl volo Indonesia AirAsia 8501 nei media.\nIl volo Indonesia AirAsia 8501 \u00e8 stato analizzato nella puntata \"Reazione a catena\" della sedicesima stagione del documentario Indagini ad alta quota trasmesso da National Geographic Channel."}
{"id": "5261312", "revid": "339392", "url": "https://it.wikipedia.org/wiki?curid=5261312", "title": "Handicap (medicina)", "text": ""}
{"id": "5261317", "revid": "767487", "url": "https://it.wikipedia.org/wiki?curid=5261317", "title": "Calamita d'oro", "text": "Calamita d'oro \u00e8 un film italiano del 1948, diretto da Armando Fizzarotti.\nProduzione.\nIl film \u00e8 ascrivibile al filone dei melodrammi sentimentali, comunemente detto \"strappalacrime\", allora molto in voga tra il pubblico italiano, in seguito ribattezzato dalla critica con il termine \"neorealismo d'appendice\".\nFu realizzato da Fizzarotti sull'onda del successo della sua precedente pellicola, \"Malaspina\", con cui vi sono svariate similitudini."}
{"id": "5261327", "revid": "767487", "url": "https://it.wikipedia.org/wiki?curid=5261327", "title": "L'amara scienza", "text": "L'amara scienza \u00e8 un film italiano del 1985, diretto da Nicola De Rinaldo.\nTrama.\nIn una famiglia napoletana scoppia una grana inaspettata: la loro vecchia casa \u00e8 minacciata di confisca a causa di un mancato pagamento di tasse pregresse. Il padre di famiglia, disperato, non sa come uscirne, ma nel frattempo i suoi tre figli cercano di rimediare in tutti i modi circa venti milioni di lire per evitare che la casa di famiglia venga loro sottratta. Nino, un aspirante attore, si svilisce ad elemosinare soldi da un produttore ricco; l'altro figlio, Isidoro, quasi si prostituisce per ottenere denaro, mentre Lucia contatta il suo ex fidanzato, ora sposato, e gli chiede aiuto. Lucia accetta di fare sesso con lui, ma solo dopo l'ex le svela che non ha i soldi per aiutarla, ma le fa conoscere un altro uomo che le pu\u00f2 dare il denaro."}
{"id": "5261332", "revid": "15756", "url": "https://it.wikipedia.org/wiki?curid=5261332", "title": "Little Annie Fanny", "text": "Little Annie Fanny \u00e8 una serie a fumetti ideata da Harvey Kurtzman e Will Elder di genere umoristica ma con elementi di satira della societ\u00e0 americana contemporanea e dei suoi costumi sessuali, raccontata senza dare giudizi morali e senza fare retorica, in modo originale e acuto. La serie esord\u00ec nel 1962 sulla rivista per adulti \"Playboy come\" parodia di un'altra serie a fumetti del periodo, \"Little Orphan Annie\".\nStoria editoriale.\nL'editore Hugh Hefner incaric\u00f2 nel 1962 gli autori Harvey Kurtzman e Will Elder di realizzare una serie a fumetti per il mensile Playboy che poi esord\u00ec a ottobre dello stesso anno con un episodio privo di titolo di sei pagine - poi conosciuto come \"Madison Avenue\". La serie venne edita per circa venticinque anni. In Italia la Magic Press che ne ha pubblicato l'intera antologia divisa in due volumi.\nTrama.\nAnnie Fanny \u00e8 un'ingenua e formosa giovane donna americana. La sua vita, scandita da avventure a volte comiche a volte rocambolesche, la portano in giro per il mondo e sempre a contatto con i personaggi dell'attualit\u00e0: che siano del mondo della politica, della musica, del cinema. Incapace di scoraggiarsi, vive tutto con leggerezza, senza notare le tragicomiche contraddizioni che le si rivelano nel corso degli eventi."}
{"id": "5261333", "revid": "28592", "url": "https://it.wikipedia.org/wiki?curid=5261333", "title": "Conte di Rimini", "text": ""}
{"id": "5261334", "revid": "466539", "url": "https://it.wikipedia.org/wiki?curid=5261334", "title": "Oton Vinski", "text": "Biografia.\nVinski nacque a Osijek nel 1877 da Franjo e Berta Weiss. Era sposato con \u0160tefanija Alexander, della prominente famiglia ebrea degli Alexander di Zagabria. La coppia ebbe due figli: Zdenko, che diverr\u00e0 un archeologo, e Ivo. Nel 1918 cambi\u00f2 il suo nome e cognome, diventando Oton Vinski. Lavor\u00f2 come procuratore e amministratore delegato della \"Hrvatske escomptne banke\" a Zagabria.\nDurante la seconda guerra mondiale Vinski, essendo di origine ebrea, venne arrestato e deportato assieme alla suocera Ilka Alexander nel campo di concentramento di Jasenovac, dove vennero uccisi nel 1942. Per un caso fortuito la moglie e i figli non erano in casa durante l'arresto di Oton e scamparono alla deportazione. I tre sopravvissero alla guerra. La moglie mor\u00ec a Zagabria nel 1959."}
{"id": "5261340", "revid": "767487", "url": "https://it.wikipedia.org/wiki?curid=5261340", "title": "Cs\u00e9zy", "text": "Ha partecipato all'Eurovision Song Contest 2008 come rappresentante dell'Ungheria, presentando il brano \"Sz\u00edvver\u00e9s\"."}
{"id": "5261341", "revid": "767487", "url": "https://it.wikipedia.org/wiki?curid=5261341", "title": "Evdokia Kadi", "text": "Ha partecipato all'Eurovision Song Contest 2008 come rappresentante di Cipro presentando il brano \"Femme Fatale\"."}
{"id": "5261348", "revid": "348618", "url": "https://it.wikipedia.org/wiki?curid=5261348", "title": "Coppa Italia Dilettanti Friuli-Venezia Giulia 2001-2002", "text": "La fase regionale del Friuli-Venezia Giulia della Coppa Italia Dilettanti 2001-2002 ha previsto la partecipazione delle 16 squadre di Eccellenza e delle 32 di Promozione ovvero le squadre di 1\u00ba e 2\u00ba livello regionale (rispettitivamente 6\u00ba e 7\u00ba nazionale).\nSquadre partecipanti.\nEccellenza\nPromozione Girone A\nPromozione Girone B\nPrimo turno.\nSquadre di Eccellenza eliminate: Gradese, Juniors Casarsa, Manzanese, Mossa, Pro Gorizia, Rivignano, Sangiorgina e SPAL Cordovado.Squadre di Promozione qualificate: Centro Sedia, Gonars, Porcia e Sarone.\nSupercoppa.\nQuest'anno il torneo cambia ancora formula: eliminazione diretta fra le 8 partecipanti. Tutte le gare sono disputate al Campo Sportivo di via Dante a Gonars. In caso di parit\u00e0 al 90' si va direttamente ai tiri di rigore senza disputare i tempi supplementari.\nLa manifestazione viene interrotta con questa edizione. Verr\u00e0 ripresa nel 2017 con un'altra formula: partita singola fra le vincitrici del campionato e della coppa di Eccellenza.\nBibliografia.\nL'Annuario F.I.G.C. 2001-02, Roma (2002) conservato presso:"}
{"id": "5261349", "revid": "15756", "url": "https://it.wikipedia.org/wiki?curid=5261349", "title": "Tamara Todevska", "text": "Ha rappresentato la Macedonia del Nord all'Eurovision Song Contest 2008, con Vr\u010dak e Adrijan Gaxha, classificandosi al 10\u00ba posto nella seconda semifinale, e come solista all'Eurovision Song Contest 2019, classificandosi al 7\u00ba posto nella finale dell'evento.\nBiografia.\nNata a Skopje, nella RS Macedonia, da Velko Todevski, professore di musica, e Branka Todevska, cantante lirica serbo-bosniaca, ha una sorella maggiore, Tijana, con la quale ha condiviso la passione per la musica. Le due infatti si esibirono in un duetto allo Skopje Fest del 1997 con il brano \"Igra luda\".\nCarriera musicale.\nLo slancio alla sua carriera musicale \u00e8 arrivato nel 2003 con la partecipazione al festival montenegrino Sun\u010dane Skale di Castelnuovo, dove con il brano \"1003\" si classific\u00f2 seconda dietro a Bojan Marovi\u0107. L'anno successivo entra in contatto con il produttore discografico Aleksandar Masevski, che produrr\u00e0 il suo primo album, \"Sino\", pubblicato nel 2005.\nNel 2007 prende nuovamente parte allo Skopje Fest, organizzato per scegliere il rappresentante della Macedonia all'Eurovision Song Contest 2007, con il brano \"Ka\u017ei Koj Si Ti\", che si classifica al secondo posto con 105 punti.\nSull'onda del successo partecipa anche all'edizione successiva insieme a Vr\u010dak e Adrijan Gaxha con \"Vo ime na ljubovta\", che, vinto il festival, rappresentarono la Macedonia all'Eurovision 2008 con la versione inglese, intitolata \"Let Me Love You\", mancando di pochi punti la finale e classificandosi all'11\u00ba posto nella seconda semifinale.\nNel 2019 \u00e8 stata selezionata internamente per rappresentare la Macedonia del Nord all'Eurovision Song Contest 2019 con il brano \"Proud\", che si classificher\u00e0 al 7\u00ba posto nella finale dell'evento con 305 punti, decretando il miglior risultato per la nazione dal debutto del 1998, ma mancando per un errore tecnico il maggior numero di voti dalle giurie. Dopo il termine della manifestazione l'Unione europea di radiodiffusione ha comunque precisato che la Macedonia aveva vinto il voto delle giurie, imputando ad un errore umano l'erronea ripartizione dei punteggi.\nNello stesso anno ha preso parte al K\u00ebnga Magjike con il brano \"Monsters\".\nVita privata.\nIl 27 giugno 2015 ha sposato l'ex giocatore di basket macedone Aleksandar Dimitrovski-Ma\u010dka, dal quale ha avuto due figli: Hana, nata nel 2016, e Daren."}
{"id": "5261352", "revid": "125220322", "url": "https://it.wikipedia.org/wiki?curid=5261352", "title": "Tijana Dap\u010devi\u0107", "text": "Biografia.\nNata Tijana Todevska e conosciuta anche solo come Tijana, \u00e8 sorella della cantante Tamara Todevska.\nNel 2000 ha pubblicato il suo primo album.\nHa partecipato all'Eurovision Song Contest 2014 come rappresentante della Repubblica di Macedonia presentando il brano \"To the Sky\". Non \u00e8 per\u00f2 riuscita ad accedere alla finale."}
{"id": "5261353", "revid": "155634", "url": "https://it.wikipedia.org/wiki?curid=5261353", "title": "World Basketball Association 2011", "text": "La stagione WBA 2011 fu l'ottava della World Basketball Association. Parteciparono 6 squadre in un unico girone. Rispetto alla stagione precedente si aggiunsero i Tennessee Tornadoes, e gli Upstate Heat. I Rome Gladiators ripresero le operazioni. I \"Decatur Court Kings\" si spostarono a Conyers, rinominandosi Conyers Court Kings. I Franklin Knights e i Jacksonville Bluewaves scomparvero.\nLe prime quattro classificate della \"regular season\" disputarono le \"final four\"."}
{"id": "5261357", "revid": "1048993", "url": "https://it.wikipedia.org/wiki?curid=5261357", "title": "Nicola De Rinaldo", "text": "Biografia.\nRegista napoletano classe 1942, alla fine degli anni '60 fonda a Napoli, insieme ad altri giovani registi la \"Cooperativa Cinema Indipendente\", nel 1973 dirige il cortometraggio \"Il continente nero attende ancora\", collabora come aiuto regista nel film \"La vacanza\" di Tinto Brass, lavora in seguito come documentarista, soprattutto per la televisione, realizzando inchieste e film di montaggio per la Rai.\n Nel 1985 il dirige il suo primo film, \"L'amara scienza\".\nFilmografia.\nCortometraggi.\n\"Il continente nero attende ancora\" (1973)"}
{"id": "5261359", "revid": "767487", "url": "https://it.wikipedia.org/wiki?curid=5261359", "title": "Tanja Mihhailova", "text": "Ha partecipato all'Eurovision Song Contest 2014 come rappresentante dell'Estonia presentando il brano \"Amazing\"."}
{"id": "5261362", "revid": "767487", "url": "https://it.wikipedia.org/wiki?curid=5261362", "title": "Hersi Matmuja", "text": "Dopo aver vinto il Festivali i K\u00ebng\u00ebs 2013 ha rappresentato l'Albania all'Eurovision Song Contest 2014 con il brano \"One Night's Anger\", classificandosi al 15\u00ba posto nella prima semifinale.\nBiografia.\nNata a Kuk\u00ebs, nell'omonima prefettura, ha iniziato a cantare all'et\u00e0 di 8 anni, esibendosi in diversi talent show e festival musicali locali. Ha studiato musica presso il liceo Jordan Misja di Tirana, partecipando a soli 16 anni al Festivali i K\u00ebng\u00ebs con un brano scritto e composto da Frederik Ndoci, \"Ah jet\u00eb, oh jet\u00eb\", classificandosi al 10\u00ba posto nella finale dell'evento.\nNel 2009 si \u00e8 iscritta al Conservatorio Santa Cecilia di Roma, dove ha studiato canto, partecipando a concerti e concorsi di musica classica, laureandosi nel 2014 con il punteggio massimo di 30 e il titolo di \"Maestro\". Nonostante la sua formazione musicale, incentrata sulla musica classica, Hersi sostiene che le sue influenze musicali includono Etta James, Ella Fitzgerald, Nina Simone, Lady Gaga, C\u00e9line Dion, Rihanna, Bj\u00f6rk e gli ABBA. Studia all'Accademia Nazionale di Santa Cecilia a Roma.\nVita privata.\nParla correttamente albanese, inglese e italiano."}
{"id": "5261366", "revid": "767487", "url": "https://it.wikipedia.org/wiki?curid=5261366", "title": "Cristina Scarlat", "text": "Ha partecipato all'Eurovision Song Contest 2014 come rappresentante della Moldavia presentando il brano \"Wild Soul, \"con il quale \u00e8 riuscita a classificarsi ultima nella semifinale."}
{"id": "5261371", "revid": "767487", "url": "https://it.wikipedia.org/wiki?curid=5261371", "title": "Vilija Mata\u010di\u016bnait\u0117", "text": "Ha partecipato all'Eurovision Song Contest 2014 come rappresentante della Lituania presentando il brano \"Attention\"."}
{"id": "5261373", "revid": "1924342", "url": "https://it.wikipedia.org/wiki?curid=5261373", "title": "Who See", "text": "Gli Who See sono un duo musicale hip hop montenegrino.\nIl gruppo ha partecipato all'Eurovision Song Contest 2013 come rappresentante del Montenegro presentando il brano \"Igranka\" insieme a Nina \u017di\u017ei\u0107."}
{"id": "5261375", "revid": "767487", "url": "https://it.wikipedia.org/wiki?curid=5261375", "title": "Nina \u017di\u017ei\u0107", "text": "Ha partecipato all'Eurovision Song Contest 2013 come rappresentante del Montenegro presentando il brano \"Ingranka\" insieme agli Who See."}
{"id": "5261377", "revid": "767487", "url": "https://it.wikipedia.org/wiki?curid=5261377", "title": "Despoina Olympiou", "text": "Ha partecipato all'Eurovision Song Contest 2013 come rappresentante di Cipro presentando il brano \"An me thim\u00e1sai\".\nDiscografia.\nAlbum"}
{"id": "5261381", "revid": "767487", "url": "https://it.wikipedia.org/wiki?curid=5261381", "title": "Moje 3", "text": "Le Moje 3 erano un \"girl group\" serbo.\nBiografia.\nIl gruppo si \u00e8 formato nel corso della seconda stagione del \"talent-show\" televisivo \"Prvi glas Srbije\" (simile a \"The Voice\").\nIl gruppo ha partecipato all'Eurovision Song Contest 2013 come rappresentante della Serbia con il brano \"Ljubav je svuda\".\nIl gruppo si \u00e8 sciolto ufficialmente nel 2013, poich\u00e9 tutte le componenti volevano concentrarsi sulla loro carriera da solista."}
{"id": "5261382", "revid": "768894", "url": "https://it.wikipedia.org/wiki?curid=5261382", "title": "Sotciastel", "text": "Sotciastel \u00e8 un maso nel comune di Badia in Alto Adige alla quota di 1.404 , che sorge su un promontorio panoramico che separa la bassa dall'Alta Val Badia nei pressi del quale \u00e8 stato ritrovato nel anno 1989 un villaggio fortificato dell'et\u00e0 del bronzo.\nStoria.\nEpoca antica.\nUno dei primi esempi di insediamento permanente nell'intera area dolomitica, la cui scoperta fu sorprendente visto soprattutto la precedente convinzione che le valli ladine fossero state popolate in modo permanente solo all'indomani dell'invasione romana. Scoperto nell'estate del 1989 e subito sottoposto a una meticolosa investigazione archeologica.\nIl sito ricopre un'area di 2.500 metri quadri. La sua fondazione risale all'incirca attorno la fine del XVIII secolo a.C. Dagli artefatti rinvenuti si intuisce una fervente attivit\u00e0 di produzione di vasellame e della lavorazione del metallo in tutte le sue fasi, oltre che una scarna agricoltura, ma una massiccia pastorizia sia bovina che ovina e conseguente lavorazione della lana. La sua funzione come centro di passaggio \u00e8 anche sottolineato dalla fortificazione che circonda l'abitato. Gli studiosi ritengono che l'abitato ospitasse una popolazione variabile a seconda dei periodi tra le quindici e le trenta unit\u00e0, numero ridotto ma notevole se si pensa all'elevata altitudine del sito.\nSotciastel condivide alcune caratteristiche con importanti siti della Valle Isarco, non solo morfologiche, ma soprattutto materiali. Questi sono i siti di Albanb\u00fchel, N\u00f6ssing e Laion. Con questi condivide la struttura e il tipo di ubicazione. Tali siti si configurano in posizioni fortificate artificialmente e naturalmente a controllo di un ampio territorio nei pressi di importanti vie di transito. Questo ci porta a concludere che ci fosse una certa unitariet\u00e0 nella tipologia dell'insediamento. Ma la rarit\u00e0 stessa di questi siti potrebbe indicare la scarsa densit\u00e0 demografica di queste vallate.\nI reperti ritrovati purtroppo non danno nessun'informazione riguardo alle tradizioni o alla religione di questi abitanti. Non sono nemmeno state ritrovate sepolture. Ma i reperti trovati presentano delle caratteristiche uniche tanto da portarci a supporre che si tratti, se non di una cultura indipendente, una subcultura, con elementi unici, della \"facies\" dominante di quell'area durante il Bronzo Finale ossia la cultura di Luco-Meluno.\nMedioevo.\nIl toponimo Sotciastel (\"sotto al castello\" in lingua ladina) suggerirebbe la presenza di una fortificazione in epoca antica o alto medievale; pur mancando dei riferimenti certi, si \u00e8 ipotizzato che questa costruzione dovesse rivolgersi alla sottostante Bassa Val Badia, sorgendo in un punto in cui (come pure il castelliere dell'et\u00e0 del Bronzo) si dominano sia l'Alta che la Bassa Val Badia. Il toponimo \"Subtus Castelle\" ci risulta fin dal XIII secolo ."}
{"id": "5261390", "revid": "767487", "url": "https://it.wikipedia.org/wiki?curid=5261390", "title": "Rui Ara\u00fajo", "text": "Carriera.\nClub.\nHa trascorso l'intera carriera nel campionato portoghese.\nNazionale.\nHa collezionato 4 presenze con la maglia della propria Nazionale."}
{"id": "5261391", "revid": "1573940", "url": "https://it.wikipedia.org/wiki?curid=5261391", "title": "Phrynarachne", "text": "Phrynarachne \u00e8 un genere di ragni appartenente alla famiglia Thomisidae.\nDistribuzione.\nLe 29 specie note di questo genere sono state rinvenute in Africa subsahariana, Asia meridionale, orientale e sudorientale; e in Nuova Guinea. La specie dall'areale pi\u00f9 vasto \u00e8 la \"P. rugosa\" reperita in varie localit\u00e0 dell'Africa occidentale, nel Malawi, nel Madagascar, nelle isole Mauritius e sull'isola di R\u00e9union.\nTassonomia.\nNon sono stati esaminati esemplari di questo genere dal 2012.\nA dicembre 2014, si compone di 29 specie e 3 sottospecie:"}
{"id": "5261392", "revid": "1543377", "url": "https://it.wikipedia.org/wiki?curid=5261392", "title": "Kouriah", "text": "Kouriah \u00e8 un comune (in francese \"sous-pr\u00e9fecture\") della Guinea, parte della regione di Kindia e della prefettura di Coyah."}
{"id": "5261394", "revid": "767487", "url": "https://it.wikipedia.org/wiki?curid=5261394", "title": "Sofi Marinova", "text": "Ha partecipato all'Eurovision Song Contest 2012 come rappresentante della Bulgaria presentando il brano \"Love Unlimited\"."}
{"id": "5261396", "revid": "1543377", "url": "https://it.wikipedia.org/wiki?curid=5261396", "title": "Man\u00e9ah", "text": "Man\u00e9ah \u00e8 un comune (in francese \"sous-pr\u00e9fecture\") della Guinea, parte della regione di Kindia e della prefettura di Coyah."}
{"id": "5261397", "revid": "287204", "url": "https://it.wikipedia.org/wiki?curid=5261397", "title": "Evelina Sasenko", "text": ""}
{"id": "5261398", "revid": "965985", "url": "https://it.wikipedia.org/wiki?curid=5261398", "title": "N'evergreen", "text": ""}
{"id": "5261399", "revid": "1543377", "url": "https://it.wikipedia.org/wiki?curid=5261399", "title": "Wonkifong", "text": "Wonkifong \u00e8 un comune (in francese \"sous-pr\u00e9fecture\") della Guinea, parte della regione di Kindia e della prefettura di Coyah."}
{"id": "5261401", "revid": "599013", "url": "https://it.wikipedia.org/wiki?curid=5261401", "title": "Fernando Freitas", "text": "Carriera.\nClub.\nHa trascorso l'intera carriera nel campionato portoghese.\nNazionale.\nHa collezionato 9 presenze con la maglia della nazionale lusitana."}
{"id": "5261402", "revid": "767487", "url": "https://it.wikipedia.org/wiki?curid=5261402", "title": "Gjoko Taneski", "text": "Ha partecipato all'Eurovision Song Contest 2010 come rappresentante della Repubblica di Macedonia presentando il brano \"Jas ja imam silata\"."}
{"id": "5261407", "revid": "599013", "url": "https://it.wikipedia.org/wiki?curid=5261407", "title": "Rog\u00e9rio Matias", "text": "Carriera.\nNazionale.\nHa collezionato 5 presenze con la maglia della propria Nazionale."}
{"id": "5261411", "revid": "125662252", "url": "https://it.wikipedia.org/wiki?curid=5261411", "title": "Organica dell'Esercito Italiano", "text": "L'organica dell'Esercito Italiano \u00e8 la struttura secondo la quale viene organizzato l'esercito della Repubblica Italiana.\nArmi, corpi e specialit\u00e0.\nL'Esercito Italiano \u00e8 suddiviso in 6 Armi, 3 Corpi e una specialit\u00e0 di Forza Armata (l'Aviazione dell'Esercito).\nLe Armi e i corpi rappresentano la suddivisione strutturale della Forza Armata terrestre, tenendo conto dell'addestramento e dell'impiego del personale. Le Armi possono essere suddivise a loro volta in Specialit\u00e0, in base al particolare impiego in combattimento delle truppe, mentre i Corpi attualmente in vita, Sanitario, Commissariato e Ingegneri,sono costituiti da Ufficiali e Sottufficiali altamente specializzati che operano sia presso Organismi Centrali che presso unit\u00e0 operative.\nUnit\u00e0 o Reparti.\nL'unit\u00e0 (o \"reparto\") \u00e8 la pi\u00f9 piccola struttura in grado di operare autonomamente e di solito viene comandata da un colonnello se si tratta di un reggimento, o da un tenente colonnello se battaglione, mentre da un ufficiale generale se di livello superiore, come nei casi dei reparti dipendenti dal Sottocapo di Stato Maggiore della Difesa.\nAd esempio l'arma TRAMAT, Trasporti e Materiali, comprende le seguenti unit\u00e0:\nAttualmente, in Italia, un reggimento \u00e8 costituito da un unico battaglione, mentre pi\u00f9 reggimenti costituiscono una brigata.\nSotto unit\u00e0.\nAll'interno dei battaglioni troviamo le compagnie, comandate (di solito) da un ufficiale inferiore o subalterno con il grado di capitano o di tenente.\nA loro volta le compagnie sono costituite da plotoni che fino agli anni '90 erano comandati da un sottotenente o da un tenente, mentre oggi sono comandati da un maresciallo (che pu\u00f2 anche sostituire il comandante di compagnia in caso di impedimento).\nInfine, il plotone \u00e8 formato da squadre, che possono essere comandate dal graduato pi\u00f9 anziano, o da un sottufficiale (tipicamente un sergente)."}
{"id": "5261412", "revid": "767487", "url": "https://it.wikipedia.org/wiki?curid=5261412", "title": "Dubr\u00e9ka", "text": "Dubr\u00e9ka \u00e8 un comune (in francese \"sous-pr\u00e9fecture\") della Guinea, parte della regione di Kindia e della prefettura di Dubr\u00e9ka.\nAltri progetti.\n "}
{"id": "5261424", "revid": "1543377", "url": "https://it.wikipedia.org/wiki?curid=5261424", "title": "Badi (Guinea)", "text": "Badi \u00e8 un comune (in francese \"sous-pr\u00e9fecture\") della Guinea, parte della regione di Kindia e della prefettura di Dubr\u00e9ka."}
{"id": "5261428", "revid": "1371684", "url": "https://it.wikipedia.org/wiki?curid=5261428", "title": "Falessade", "text": "Falessade \u00e8 un comune (in francese \"sous-pr\u00e9fecture\") della Guinea, parte della regione di Kindia e della prefettura di Dubr\u00e9ka."}
{"id": "5261431", "revid": "767487", "url": "https://it.wikipedia.org/wiki?curid=5261431", "title": "Khorira", "text": "Khorira \u00e8 un comune (in francese \"sous-pr\u00e9fecture\") della Guinea, parte della regione di Kindia e della prefettura di Dubr\u00e9ka.\nAltri progetti.\n "}
{"id": "5261434", "revid": "1543377", "url": "https://it.wikipedia.org/wiki?curid=5261434", "title": "Ouassou", "text": "Ouassou \u00e8 un comune (in francese \"sous-pr\u00e9fecture\") della Guinea, parte della regione di Kindia e della prefettura di Dubr\u00e9ka."}
{"id": "5261435", "revid": "123751581", "url": "https://it.wikipedia.org/wiki?curid=5261435", "title": "Vagner da Silva", "text": "Carriera.\nDopo gli inizi in patria si \u00e8 trasferito all'Estoril, club con il quale ha esordito nella massima serie portoghese nel 2012."}
{"id": "5261436", "revid": "767487", "url": "https://it.wikipedia.org/wiki?curid=5261436", "title": "Amigos para siempre", "text": "Amigos para siempre (Friends for Life) \u00e8 un brano inciso nel 1992 da Jos\u00e9 Carreras e da Sarah Brightman ed utilizzato come inno ufficiale dei Giochi Olimpici di Barcellona. Autori del brano sono Andrew Lloyd Webber (autore della melodia) e Don Black (autore del testo).\nIl singolo, pubblicato su etichetta discografica Polydor e prodotto da Andrew Lloyd Webber e Nigel Wright , raggiunse il primo posto delle classifiche in Australia per sei settimane .\nAlcuni artisti hanno in seguito inciso una cover del brano.\nTesto.\nIl testo (nell'originale in inglese) parla di una grande amicizia destinata a durare per sempre, non lo spazio di una stagione. Si dice che due amici condivono ricordi e che altri ancora ne condivideranno.\nNel testo le parole \"amici per sempre\" vengono espresse in spagnolo (\"amigos para siempre\"), inglese (\"friends for life\") e in catalano (\"amics per sempre\").\nCover.\nTra gli artisti che hanno inciso una cover del brano, figurano (in ordine alfabetico):"}
{"id": "5261438", "revid": "736476", "url": "https://it.wikipedia.org/wiki?curid=5261438", "title": "Amigos Para Siempre", "text": ""}
{"id": "5261439", "revid": "1543377", "url": "https://it.wikipedia.org/wiki?curid=5261439", "title": "Tan\u00e9n\u00e9 (Dubr\u00e9ka)", "text": "Tan\u00e9n\u00e9 \u00e8 un comune (in francese \"sous-pr\u00e9fecture\") della Guinea, parte della regione di Kindia e della prefettura di Dubr\u00e9ka."}
{"id": "5261441", "revid": "643662", "url": "https://it.wikipedia.org/wiki?curid=5261441", "title": "Stanislav Kritsyuk", "text": ""}
{"id": "5261444", "revid": "1543377", "url": "https://it.wikipedia.org/wiki?curid=5261444", "title": "Tondon", "text": "Tondon \u00e8 un comune (in francese \"sous-pr\u00e9fecture\") della Guinea, parte della regione di Kindia e della prefettura di Dubr\u00e9ka."}
{"id": "5261448", "revid": "789059", "url": "https://it.wikipedia.org/wiki?curid=5261448", "title": "Edizioni Le Lettere", "text": ""}
{"id": "5261461", "revid": "1543377", "url": "https://it.wikipedia.org/wiki?curid=5261461", "title": "For\u00e9cariah", "text": "For\u00e9cariah \u00e8 un comune (in francese \"sous-pr\u00e9fecture\") della Guinea, parte della regione di Kindia e della prefettura di For\u00e9cariah."}
{"id": "5261463", "revid": "1543377", "url": "https://it.wikipedia.org/wiki?curid=5261463", "title": "Department of Environment and Natural Resources", "text": "Il Department of Environment and Natural Resources (in tagalog: \"Kagawaran ng Kapaligiran at Likas Yaman\"; italiana: \"Dipartimento di Ambiente e Risorse Naturali\"), spesso abbreviato in DENR o KKLY, \u00e8 il Ministero del Governo filippino incaricato della conservazione, gestione, sviluppo e uso corretto delle risorse ambientali e naturali dello Stato delle Filippine con particolare attenzione alle foreste, ai pascoli, alle risorse minerarie e ai bacini acquatici.\nL'Ente fu creato nel 1863 al tempo della colonizzazione spagnola dell'arcipelago con il nome di \"Inspecci\u00f3n General de Montes\" e, pur avendo particolare responsabilit\u00e0 nel solo campo dell'amministrazione forestale, si preoccupava anche della gestione di risorse naturali con compiti di inventario e protezione, classificazione delle terre, protezione dei bacini idrici e mantenimento delle risorse minerarie e di biodiversit\u00e0."}
{"id": "5261464", "revid": "281944", "url": "https://it.wikipedia.org/wiki?curid=5261464", "title": "DENR", "text": ""}
{"id": "5261465", "revid": "287204", "url": "https://it.wikipedia.org/wiki?curid=5261465", "title": "Ron Boehm", "text": "Carriera.\nRon Boehm crebbe nella lega giovanile del Saskatchewan disputando diverse stagioni con gli Estevan Bruins, formazione con cui prese parte a due edizioni della Memorial Cup oltre a un breve prestito agli Edmonton Oil Kings nel 1964.\nNel 1964 esord\u00ec fra i professionisti disputando due stagioni nella Central Hockey League con due formazioni di Minneapolis. Nel 1966 si trasfer\u00ec nella Western Hockey League vincendo il titolo di rookie dell'anno con i Vancouver Canucks. Nell'estate del 1967 durante l'NHL Expansion Draft Boehm fu scelto dagli Oakland Seals, una delle sei nuove franchigie della National Hockey League. Fu cos\u00ec che l'anno successivo pot\u00e9 esordire in NHL giocando 16 partite.\nNelle stagioni successive Boehm cambi\u00f2 pi\u00f9 volte squadra restando sempre nelle leghe minori nordamericane, CHL, WHL e per tre stagioni fino al 1974 in AHL con i Boston Braves. Si ritir\u00f2 dall'attivit\u00e0 agonistica nel 1975 dopo un anno trascorso in NAHL con i Broome Dusters, formazione giunta quell'anno fino in finale."}
{"id": "5261466", "revid": "1543377", "url": "https://it.wikipedia.org/wiki?curid=5261466", "title": "Alassoya", "text": "Alassoya \u00e8 un comune (in francese \"sous-pr\u00e9fecture\") della Guinea, parte della regione di Kindia e della prefettura di For\u00e9cariah."}
{"id": "5261473", "revid": "1305772", "url": "https://it.wikipedia.org/wiki?curid=5261473", "title": "World Basketball Association 2012", "text": "La stagione WBA 2012 fu la nona della World Basketball Association. Parteciparono 6 squadre in un unico girone. Rispetto alla stagione precedente si aggiunsero gli Atlanta Blaze, e i Gastonia Gamers. I Marietta Storm e i Tennessee Tornadoes scomparvero.\nIl titolo venne vinto dagli Upstate Heat, che sconfissero in finale i Gwinnett Majic."}
{"id": "5261475", "revid": "111373", "url": "https://it.wikipedia.org/wiki?curid=5261475", "title": "Tranvia Stradella-Calestano", "text": ""}
{"id": "5261479", "revid": "110157", "url": "https://it.wikipedia.org/wiki?curid=5261479", "title": "We Can Breathe in Space, They Just Don't Want Us to Escape", "text": "We Can Breathe in Space, They Just Don't Want Us to Escape (spesso abbreviato in We Can Breathe in Space) \u00e8 un singolo degli Enter Shikari, pubblicato il 2 novembre 2008.\nLa canzone.\nPrecedentemente registrato nel 2006 come demo, il brano \u00e8 stato realizzato in una nuova versione dalla band appositamente per essere pubblicato come singolo. Durante le registrazioni della nuova versione, avvenute nella primavera del 2008, gli Enter Shikari hanno tenuto aggiornati i fan sui loro progressi con alcuni video caricati su YouTube.\nVideo musicale.\nIl video ufficiale del brano \u00e8 stato girato nell'agosto 2008 nello stesso luogo delle registrazioni del brano, a St Albans, sotto la direzione di Alex Smith. Nel video, realizzato in bianco e nero e ricco di effetti grafici, gli Enter Shikari eseguono il brano vestiti con delle tute da astronauti. L'8 novembre successivo \u00e8 stato pubblicato il \"Making Of\".\nTracce.\nTesti di Rou Reynolds e musiche degli Enter Shikari, eccetto dove indicato."}
{"id": "5261494", "revid": "4175", "url": "https://it.wikipedia.org/wiki?curid=5261494", "title": "Omicidi a Sandhamn", "text": "Omicidi a Sandhamn () \u00e8 una serie televisiva svedese prodotta dal 2010 dalla Filmlance International AB e basata su una serie di romanzi della scrittrice Viveca Sten. Interpreti principali sono Jakob Cedergren, Alexandra Rapaport e Jonas Malmsj\u00f6.\nLa serie si compone di 23 episodi che in Svezia sono raccolti in 7 stagioni (3 episodi di 45' per ognuna delle prime 5 stagioni, 4 episodi di 90' per la sesta e la settima). In Italia invece i medesimi episodi sono raccolti in 13 stagioni ( 3 episodi di 45' per ognuna delle prime 5 stagioni, e poi un episodio di 90' per ognuna delle seguenti 8 stagioni. \nIn Svezia, la serie \u00e8 stata realizzata e trasmessa dall'emittente TV4 a partire dal 21 dicembre 2010.\nIn Italia, la serie viene trasmessa sul canale Giallo dal 5 settembre 2014 ed \u00e8 disponibile fino alla stagione 9 su Amazon Prime.\nIl 19 agosto 2020 \u00e8 stata confermata la registrazione della stagione 14 (che corrisponde alla stagione 8 in Svezia)\nTrama.\nProtagonista della serie \u00e8 l'ispettore Thomas Andreasson, tornato nella localit\u00e0 natale di Sandhamn (un'isola dell'arcipelago di Stoccolma), per indagare su un caso di omicidio. A Sandhamn, Andreasson rivede una sua vecchia compagna di scuola, Nora Linde, ora sposata con figli. L'ispettore decide di riaprire e ristrutturare la casa nell'isola di Har\u00f6. Nella seconda stagione Nora divorzia e nella terza e nella quarta fa nuove conoscenze, ma comunque non si rifidanza. Thomas nella terza stagione incontra la sua ex moglie Pernilla, nella quarta ritorna a vivere con lei ad Har\u00f6 e nella quinta hanno una bimba.\nThomas e la sua collega Carina, nella prima stagione, cercano di scoprire la verit\u00e0 che si cela dietro il ritrovamento in mare del cadavere di un uomo impigliato in una rete da pesca. Nella seconda stagione Thomas e Mia devono far luce su un omicidio avvenuto durante la gara annuale del circolo nautico reale, nella terza viene trovato un braccio di una ragazza nei boschi di Sandhamn e poi avviene il rapimento della migliore amica della vittima. Durante la quarta stagione la polizia indaga sul presunto suicidio di uno studente di psicologia e sugli omicidi di alcuni ex membri dell'esercito svedese. Nella quinta stagione, il detective dovr\u00e0 investigare sull'omicidio di un ragazzo che era andato nell'isola con gli amici per festeggiare la notte di mezza estate. Nella sesta stagione una nuova villa viene costruita sull'isola, scatenando dissidi ed omicidi/suicidi. Nella settima stagione un campo estivo in cui scompare un ragazzo diviene teatro di molteplici colpi di scena. Nella ottava stagione il maltrattamento di una ragazza con il figlio appena nato porta a inaspettati colpi di scena con coinvolti Nora e Thomas.Nella nona stagione il rapimento della figlia di una ricca signora del luogo si intreccia con una storia di contrabbando di alcool nella quale rimarr\u00e0 coinvolta Mia.\nLuoghi delle riprese.\nLa serie \u00e8 girata a Sandhamn, centro principale di Sand\u00f6, una delle isole dell'arcipelago di Stoccolma, e nella citt\u00e0 stessa. Tutte le riprese sono effettuate da TV4 e da Filmlance international AB."}
{"id": "5261497", "revid": "695564", "url": "https://it.wikipedia.org/wiki?curid=5261497", "title": "We Can Breathe in Space", "text": ""}
{"id": "5261498", "revid": "599013", "url": "https://it.wikipedia.org/wiki?curid=5261498", "title": "Andr\u00e9 Pinto", "text": "Carriera.\nClub.\nInizio carriera.\nHa trascorso l'intera carriera nel campionato portoghese, giocando, per\u00f2, una stagione in Grecia con il .\nBraga.\nHa giocato quattro stagioni col , vincendo una coppa di Portogallo e una Coppa di Lega.\nSporting Lisbona.\nA partire dal 1\u00ba luglio 2017 \u00e8 un giocatore dello .\nNazionale.\nHa rappresentato tutte le nazionali minori portoghesi dall'Under-16 all'Under-23.\nIl 31 marzo 2015 ha giocato una partita con la nazionale maggiore, un'amichevole contro : in tale occasione ha ricevuto un'espulsione dopo un'ora di gioco"}
{"id": "5261499", "revid": "789059", "url": "https://it.wikipedia.org/wiki?curid=5261499", "title": "Casa Editrice Le Lettere", "text": ""}
{"id": "5261500", "revid": "2091899", "url": "https://it.wikipedia.org/wiki?curid=5261500", "title": "Portinho da Arr\u00e1bida", "text": "Portinho da Arr\u00e1bida \u00e8 un piccolo villaggio appartenente alla \"freguesia\" di S\u00e3o Louren\u00e7o, Set\u00fabal, molto conosciuto per la spiaggia adiacente alla localit\u00e0.\nIl paese \u00e8 situato sull'Oceano Atlantico, alla foce del Rio Sado, ed \u00e8 circondato a Nord dalla Serra de Arrabida. Le citt\u00e0 principali nei dintorni sono Set\u00fabal a Ovest (circa 13\u00a0km) e Sesimbra a Est (circa 21\u00a0km).\nAccesso.\nL'accesso, provenendo da Setubal, \u00e8 difficile e si fa in due modi:\nScendendo la deviazione verso Portinho la strada \u00e8 molto stretta e a traffico condizionato (senso unico alternato dalle 9 alle 18). Molto difficile trovare posteggio nell'unica area di sosta del paese.\nDove dormire.\nEsiste una pensione e la possibilit\u00e0 di affittare una delle abitazioni del paese durante la stagione estiva\nGastronomia.\nDel tutto identica a Set\u00fabal in particolare nei due ristoranti collocati, parzialmente, sul mare.\nPunti di Interesse.\nSebbene sia di piccole dimensioni, Portinho da Arr\u00e1bida ha tre luoghi di interesse: il Museo Oceanografico, la Pedra da Anicha e la pi\u00f9 nota spiaggia di Portinho da Arr\u00e1bida.\nSpiaggia di Portinho da Arr\u00e1bida.\nSituata tra le spiagge di Alpertuche (a occidente) e di Gal\u00e1pos (a oriente) \u00e8 una spiaggia rocciosa nel tratto vicino al paese, sempre pi\u00f9 arenosa nel suo sviluppo verso Est (in direzione di Setubal). La spiaggia \u00e8 una baia dalle acque calme e trasparenti, ottima per le immersioni. Verso Est l'area si allarga, sempre accompagnata dalle coste verdeggianti della Serra de Arrabida. I due ristoranti sono situati nella zona Ovest.\nDurante l'estate la calma del luogo \u00e8 interrotta da torme di bagnanti e da moto d'acqua. All'estremit\u00e0 della spiaggia \u00e8 possibile accedere, con la bassa marea o attraverso la falesia alla vicina praia dos Coelhos. I fondali marini sono riserva naturale e la pesca subacquea \u00e8 vietata.\nRecentemente l'accesso alla spiaggia \u00e8 stato migliorato con un posteggio che rende pi\u00f9 semplice per i villeggianti raggiungere la spiaggia e permette il transito attraverso il porticciolo.\nProvenendo da Portinho i turisti e i villeggianti passano dalla parte pi\u00f9 rocciosa del sentiero, attraverso una strada di terra battuta piuttosto accidentata, fino a raggiungere la parte sabbiosa.\nMuseo Oceanografico.\nSituato nel Forte di Santa Maria da Arr\u00e1bida, possiede una collezione di flora e fauna della Serra de Arrabida, fondata dal naturalista setubalense Lu\u00edz Gonzaga do Nascimento.\nPedra da Anicha.\n\u00c8 un affioramento roccioso appartenente all'antica linea di costa, a 100 metri dalla spiaggia, ed \u00e8 riserva zoologica del Parco Naturale di Arr\u00e1bida per la sua fauna marina e alcune variet\u00e0 di alghe.\nL'area \u00e8 altres\u00ec nota come luogo di pesca subacquea, sebbene la legalit\u00e0 di questa pratica sia oggetto di controversie legali."}
{"id": "5261508", "revid": "76963", "url": "https://it.wikipedia.org/wiki?curid=5261508", "title": "Alistair Brammer", "text": "Biografia.\nHa studiato all'Exeter College di Oxford. Nel 2008/2009 lavora nel tour del Regno Unito del musical \"Joseph and the Amazing Technicolor Dreamcoat\" di Andrew Lloyd Webber, dove interpreta Zebulon ed \u00e8 primo sostituto per il ruolo del protagonista. Nel 2009 entra a far parte del cast della produzione londinese di \"Les Mis\u00e9rables\", dove interpreta Marius Pontmercy per circa diciotto mesi; nell'ottobre 2010, Brammer prende parte al , nel ruolo di Jean Prouvaire. Interpreta nuovamente il ruolo di Jean Prouvaire nell'adattamento cinematografico ad opera di Tom Hooper nel 2012. Nello stesso periodo interpreta Walter nel tour europeo di \"Hair\", per poi recitare nel ruolo di Billy nel revival di \"Taboo\" a Londra (2012) ed interpretare Billy Narracott ed Albert nella produzione del Royal National Theatre di \"War Horse\". \nDal marzo 2014 interpreta Chris nel revival di \"Miss Saigon\" in scena al Prince Edward Theatre di Londra. Nell'aprile 2015 interpreta Ben nel concerto di \"Follies\" alla Royal Albert Hall. Nel 2016 interpreta Enjolras in Les Mis\u00e9rables a Dubai e nel 2017 debutta a Broadway con \"Miss Saigon\". Nel 2019 \u00e8 tornato a recitate nel West End londinese nel musical \"Wicked\", in cui interpreta il protagonista maschile Fiyero.\nBrammer \u00e8 sposato con Rachel Forde dal 2016 e la coppia ha avuto due figli: Sullivan Thomas, nato nel 2019, e Benjamin Miles Brammer."}
{"id": "5261511", "revid": "585241", "url": "https://it.wikipedia.org/wiki?curid=5261511", "title": "Uno scherzo musicale K 522", "text": ""}
{"id": "5261517", "revid": "1573940", "url": "https://it.wikipedia.org/wiki?curid=5261517", "title": "Physoplatys nitidus", "text": "Physoplatys nitidus \u00e8 un ragno appartenente alla famiglia Thomisidae.\n\u00c8 l'unica specie nota del genere Physoplatys.\nDistribuzione.\nL'unica specie oggi nota di questo genere \u00e8 stata rinvenuta nel Paraguay\nTassonomia.\nDal 1895 non sono stati esaminati altri esemplari, n\u00e9 sono state descritte sottospecie al 2014."}
{"id": "5261528", "revid": "31886", "url": "https://it.wikipedia.org/wiki?curid=5261528", "title": "Physoplatys", "text": ""}
{"id": "5261529", "revid": "736476", "url": "https://it.wikipedia.org/wiki?curid=5261529", "title": "Morden i Sandhamn", "text": ""}
{"id": "5261539", "revid": "767487", "url": "https://it.wikipedia.org/wiki?curid=5261539", "title": "Fanfare (film)", "text": "Fanfare \u00e8 un film olandese del 1958, diretto da Bert Haanstra. Il film fu girato nel villaggio di Giethoorn ed \u00e8 considerato una delle pietre miliari del cinema olandese.\nIl film, la cui sceneggiatura \u00e8 stata scritta dallo stesso Bert Haanstra e da Jan Blokker, vede la partecipazione di numerosi artisti olandesi. La musica fu composta da Jan Mul ed \u00e8 stata eseguita dalla Concertgebouworkest: il brano che viene continuamente suonato nel film \u00e8 stato pubblicato in forma di \"marcia doppia\" con il nome di \"Fanfara in Mib\" (\"Fanfare in Es\").\nIl film rappresent\u00f2 il debutto cinematografico del regista Bert Haanstra: cost\u00f2 450.000 fiorini ma ne incass\u00f2 ben 1,2 milioni. Nel ristorante 'Smits Paviljoen' di Giethoorn vi sono ancora dei poster che ricordano i giorni delle riprese di oltre 50 anni fa. Sul Binnenpad c'\u00e8 ancora il 'Caf\u00e9 Fanfare', locale dove furono fatte numerose riprese del film. Sull'onda del successo del film, Giethoorn divenne una localit\u00e0 di moda tra gli artisti olandesi: tra gli altri, Rijk de Gooyer e Peter van Straaten si comprarono qui una casa negli anni Settanta.\nTrama.\nIl film \u00e8 ambientato nell'immaginario villaggio di Lagerwiede, la cui fanfara - chiamata \"Arte e amicizia\" (\"Kunst en Vriendschap\") - deve partecipare ad un tradizionale concorso bandistico, con in palio una grossa vincita in denaro.\nDurante una delle prove di preparazione al concorso, scoppia una furibonda lite tra due musicisti, Geursen (che suona il bombardone) e Krijns (che suona il corno), che peraltro sono anche concorrenti nella vita professionale, in quanto entrambi gestiscono delle osterie. Ne consegue una scissione della fanfara in due fazioni, una capitanata da Geursen e l'altra da Krijns, ognuna delle quali con l'intenzione di rappresentare Lagerwiede al concorso musicale.\nCome prima mossa, entrambe le fanfare devono trovare un brano da proporre al concorso, ed alla fine si rivolgono allo stesso compositore. La rivalit\u00e0 poi si sposta su chi abbia il diritto di fregiarsi del nome ufficiale: il sindaco del paese decide che la fanfara ufficiale sar\u00e0 quella con il maggior numero di componenti. Di qui la sfida per ottenere i servigi del suonatore di triangolo, il droghiere del paese. I crismi dell'ufficialit\u00e0 comportano anche il diritto ad esporre il vessillo, nonch\u00e9 quello di disporre degli strumenti musicali dell'associazione.\nDopo varie traversie, con tanto di intrallazzi amorosi, entrambe le fanfare riescono - seppur in maniera poco ortodossa - ad arrivare sul palco del concorso musicale. A questo punto sale sul palco anche il compositore dei due brani che fa suonare contemporaneamente le due fanfare: si scopre cos\u00ec che i due brani, apparentemente diversissimi (solenne quello della banda di Geursen, una marcia pi\u00f9 tradizionale quella della fanfare di Krijns) in realt\u00e0 sono due parti di uno stesso brano. Il successo \u00e8 garantito e la fanfara, riunificata, festeggia la vittoria."}
{"id": "5261550", "revid": "729019", "url": "https://it.wikipedia.org/wiki?curid=5261550", "title": "Spedizione siracusana all'isola d'Elba e Corsica", "text": "La spedizione siracusana all'isola d'Elba e in Corsica si svolse dal 454 al 453 a.C. o, secondo alcuni storici, dal 453 al 452 a.C.. Essa fu una successione di due attacchi: il primo al cui comando c'era Faillo, che cerc\u00f2 di conquistare l'isola d'Elba, il secondo con a capo Apelle, che si diresse verso la Corsica e assoggett\u00f2 l'isola d'Elba. L'unica menzione, a noi nota, di questa spedizione si pu\u00f2 trovare nel solo Diodoro Siculo.\nAntefatti.\nSiracusa era appena uscita da una fase di acute ribellioni e conflitti esterni che portarono ad instaurare in citt\u00e0 il breve regime del petalismo. In questo frangente si intensificano i rapporti tra l'Atene di Pericle e Siracusa \u00e8, infatti, senz'altro vero che il petalismo trasse proprio ispirazione dall'ostracismo ateniese. Atene, nel 454 a.C., aveva fallito la spedizione egiziana ed era in cerca di cereali per sfamare la popolazione sempre crescente; \u00e8 noto, dallo pseudo Senofonte, che nel V secolo era la Sicilia il principale fornitore di cereali. Siracusa si apr\u00ec a nuovi stimoli, prendendo anche spunto dalla polis ateniese: in questo senso organizza una spedizione diretta verso nord volta in particolar modo a contrastare la pirateria degli Etruschi.\nSvolgimento.\nSecondo la versione di Diodoro Siculo:\nConseguenze.\nLa strategia espansiva fu in seguito riproposta da Siracusa nel 446 a.C., nella guerra contro Agrigento. Questi espansionismi porteranno a un progressivo avvicinamento di Atene alla Sicilia: prima con la fondazione di Turi (444 a.C.) e poi con l'alleanza con Reggio e Leontini (440 a.C.). Ducezio sar\u00e0 uno tra i diretti interessati nei suoi moti di ribellione nei confronti dell'asservimento ai Greci. Nel 427 a.C., infine, gli Ateniesi organizzeranno una spedizione in Sicilia (la cosiddetta Guerra di Leontini) dove si prese come base strategica Reghion, probabilmente proprio per gestire i traffici dello stretto; pure questa era volta contro i Siracusani, infatti, gli Ateniesi attaccarono le isole Eolie, allora alleate della citt\u00e0 aretusea.\nQuesti primi contatti, non sempre pacifici, con il mondo siculo saranno una causa determinante nella spedizione ateniese del 415 a.C.\nLe spedizioni furono anche molto importanti dal punto di vista etrusco, infatti, grazie a queste si \u00e8 potuto confermare, con assoluta certezza, lo stanziamento degli Etruschi in Corsica, prima solo desunto dai reperti archeologici, che, evidentemente, risale a prima del 454 a.C."}
{"id": "5261553", "revid": "76963", "url": "https://it.wikipedia.org/wiki?curid=5261553", "title": "Andy Mientus", "text": "Biografia.\nMientus \u00e8 apparso in diversi musical a Broadway e negli Stati Uniti d'America, tra cui \"Spring Awakening\" (nel ruolo di Hanschen; 2008 e 2015), \"Shine\" (nel ruolo di Richard; 2010) \"Carrie\" (nel ruolo di Stokes; 2012) e \"Les Mis\u00e9rables\" (nel ruolo di Marius; 2014), per cui ha vinto l'Audience Choice Award. Nel 2014 interpreta il Pifferaio in \"The Flash\".\nMientus si dichiara bisessuale ed \u00e8 sposato con Michael Arden."}
{"id": "5261559", "revid": "767487", "url": "https://it.wikipedia.org/wiki?curid=5261559", "title": "Elnur H\u00fcseynov", "text": "Carriera.\nHa partecipato all'Eurovision Song Contest 2008 come rappresentante dell'Azerbaigian, proponendo il brano \"Day After Day\" insieme a Samir Cavadzad\u0259, come duo denominato \"Elnur and Samir\". La canzone si classifica all'8\u00ba posto.\nNel 2015 H\u00fcseynov prende nuovamente parte all'Eurovision Song Contest, sempre come rappresentante azero, interpretando il brano \"Hour of the Wolf\", che si classifica 12\u00ba."}
{"id": "5261560", "revid": "155634", "url": "https://it.wikipedia.org/wiki?curid=5261560", "title": "World Basketball Association 2013", "text": "La stagione WBA 2013 fu la decima della World Basketball Association. Parteciparono 5 squadre in un unico girone. Rispetto alla stagione precedente I \"Gastonia Gamers\" si spostarono ad Atlanta, diventando gli Atlanta Gamers, mentre i \"Gwinnett Majic\" si trasferirono a Marietta, rinominandosi Georgia Magic. Gli Atlanta Blaze scomparvero.\nA stagione iniziata, Tree Rollins venne nominato \"commissioner\" della lega."}
{"id": "5261562", "revid": "767487", "url": "https://it.wikipedia.org/wiki?curid=5261562", "title": "Samir Cavadzad\u0259", "text": "Nel 2008 partecipa all'Eurovision Song Contest 2008 come rappresentante dell'Azerbaigian, proponendo il brano \"Day After Day\" insieme a Elnur H\u00fcseynov, come duo denominato \"Elnur and Samir\". La canzone si classifica all'8\u00ba posto."}
{"id": "5261565", "revid": "599013", "url": "https://it.wikipedia.org/wiki?curid=5261565", "title": "S\u00e9rgio Leite", "text": "Carriera.\nNazionale.\nCon la Nazionale Under-21 portoghese ha preso parte agli Europei Under-21 2002."}
{"id": "5261571", "revid": "726373", "url": "https://it.wikipedia.org/wiki?curid=5261571", "title": "A Visit to the Seaside", "text": "A Visit to the Seaside \u00e8 un film muto girato con Kinemacolor. \u00c8 un corto di 8 minuti diretto da George Albert Smith di Brighton, che mostra delle persone portare a termine delle attivit\u00e0 quotidiane. \u00c8 stato il primo film a colori proiettato in pubblico."}
{"id": "5261584", "revid": "767487", "url": "https://it.wikipedia.org/wiki?curid=5261584", "title": "Andy Abraham", "text": "Biografia.\n\u00c8 di origini grenadine.\n\u00c8 stato finalista nella seconda edizione del talent-show musicale \"The X Factor\" (2005). Nel 2006 ha pubblicato il suo primo album.\nNel 2008 ha partecipato all'Eurovision Song Contest 2008 come rappresentante del Regno Unito con la canzone \"Even If\".\nDiscografia.\nAlbum"}
{"id": "5261585", "revid": "965985", "url": "https://it.wikipedia.org/wiki?curid=5261585", "title": "Samir Javadzadeh", "text": ""}
{"id": "5261586", "revid": "125115851", "url": "https://it.wikipedia.org/wiki?curid=5261586", "title": "Jaana Pelkonen", "text": "Carriera.\nHa incominciato a lavorare in radio nella seconda met\u00e0 degli anni '90. \nDal 1997 al 2005 ha avuto successo col programma televisivo \"Tilt\".\nNel 2007 ha condotto l'Eurovision Song Contest 2007 insieme a Mikko Leppilampi.\nNel 2011 \u00e8 stata eletta al Parlamento finlandese nelle liste del Partito di Coalizione Nazionale, e riconfermata quattro anni dopo."}
{"id": "5261590", "revid": "533647", "url": "https://it.wikipedia.org/wiki?curid=5261590", "title": "M\u00e1rcio Alexandre Henriques Gon\u00e7alves dos Santos", "text": "Carriera.\nNazionale.\nCon la Nazionale Under-21 portoghese ha preso parte agli Europei Under-21 2002."}
{"id": "5261592", "revid": "767487", "url": "https://it.wikipedia.org/wiki?curid=5261592", "title": "Ve\u010dernjaja Moskva", "text": "Ve\u010dernjaja Moskva (\u0412\u0435\u0447\u0435\u0440\u043d\u044f\u044f \u041c\u043e\u0441\u043a\u0432\u0430) \u00e8 un quotidiano russo, uno dei pi\u00f9 venduti a Mosca."}
{"id": "5261593", "revid": "1573940", "url": "https://it.wikipedia.org/wiki?curid=5261593", "title": "Eusphyra blochii", "text": "Eusphyra blochii () \u00e8 un pesce cartilagineo appartenente alla famiglia Sphyrnidae. Vive nelle acque costiere delle regioni orientali indopacifiche, raggiungendo i 186\u00a0cm di lunghezza massima. Si tratta dell'unica specie appartenente al genere \"Eusphyra\".\nDescrizione.\nLa struttura corporea di \"E. blochii\" \u00e8 inconfondibile, in quanto presenta la tipica forma del capo espanso in due estensioni laterali piatte e pronunciate con gli occhi posti all'estremit\u00e0, usuale a tutta la famiglia Sphyrnidae, ma in misura molto pi\u00f9 accentuata rispetto agli appartenenti al genere \"Sphyrna\". La struttura di questa \"ala\" raggiunge infatti un'ampiezza complessiva pari al 40-50% della lunghezza totale del corpo. Il margine anteriore del capo \u00e8 leggermente concavo al centro, per poi curvarsi posteriormente fino all'emergenza delle due espansioni cefaliche, che si dipartono dal corpo quasi perpendicolarmente, con una leggera angolazione posteriore, presentando margini rettilinei fino alle estremit\u00e0. Le narici sono molto sviluppate. La bocca di forma ogivale \u00e8 posta sul lato ventrale. I denti sono piccoli e presentano un margine liscio ed una forma piatta e triangolare, con l'apice puntato verso l'esterno. Dietro alla bocca si aprono le cinque fessure branchiali, di piccole dimensioni. Delle due pinne dorsali triangolari, la prima \u00e8 grande e dotata di apice piuttosto pronunciato, margine posteriore concavo ed estremit\u00e0 posteriore libera, mentre la seconda \u00e8 pi\u00f9 piccola e molto arretrata, leggermente pi\u00f9 vicina alla caudale rispetto alla pinna anale e pi\u00f9 piccola anche di quest'ultima. Le pinne pettorali sono piuttosto piccole e falcate, mentre le due pinne ventrali hanno forma triangolare e dimensioni ulteriormente ridotte. La pinna anale \u00e8 invece fortemente falcata e con un lungo margine libero. La pinna caudale presenta un lobo superiore molto pi\u00f9 sviluppato rispetto a quello inferiore, come di regola nell'ordine Carcharhiniformes.\nIl colore del dorso \u00e8 grigio che pu\u00f2 virare al blu o al bruno-olivastro, talvolta con i bordi delle pinne di colore pi\u00f9 intenso, mentre il lato ventrale \u00e8 pi\u00f9 chiaro, bianco lattiginoso o grigio pallido.\nRaggiunge una lunghezza massima 186 centimetri, anche se sono pi\u00f9 comuni misurazioni intorno ai 130\u00a0cm. La lunghezza a cui viene raggiunta la maturit\u00e0 sessuale \u00e8 intorno ai 108\u00a0cm per i maschi e ai 120 per le femmine.\nDistribuzione e habitat.\nQuesta specie \u00e8 tipica dalle acque tropicali della zona indopacifica, dal Golfo Persico fino a Taiwan, comprendendo a sud l'arcipelago indonesiano, quello filippino e le coste settentrionali dell'Australia.\nVive abitualmente in acque costiere rimanendo in prossimit\u00e0 dei fondali, entro la piattaforma continentale o presso isole ed arcipelaghi. Frequenta baie ed estuari, mostrando la capacit\u00e0 di adattarsi alle acque salmastre. \nBiologia.\nEsistono pochi dati riguardo alle caratteristiche biologiche e alle abitudini di questa specie. \nAlimentazione.\nLa dieta di \"E. Blochii\" non \u00e8 conosciuta con precisione, ma si ritiene che comprenda vari tipi di pesci ossei di branco, cefalopodi e crostacei.\nRiproduzione.\nSi tratta di una specie vivipara placentata. Nel primo periodo embrionale, il nutrimento viene fornito da un sacco vitellino, successivamente si sviluppa una struttura di tipo placentare complessa che nutre il feto fino al momento del parto. La gestazione dura 8-11 mesi, sfruttando entrambi gli uteri e si ripete con periodicit\u00e0 annuale. Alla nascita i piccoli, tra i 6 e 25 per ciclo riproduttivo, sono lunghi 32\u201345\u00a0cm.\nEvoluzione e Tassonomia.\nNella sua opera \"Le R\u00e8gne animal\", scritta nel 1817, il grande zoologo francese Georges Cuvier annot\u00f2 alla voce \"Squalus zygaena\" (in seguito rinominato \"Sphyrna zygaena\") che la descrizione fatta nel 1785 dall'ittiologo Marcus Elieser Bloch di un esemplare che aveva attribuito a quella specie mostrava caratteristiche tali da differenziarla, dovendo quindi riferirsi ad una specie differente. Il suo allievo Achille Valenciennes si bas\u00f2 su questo appunto per denominare \"Zygaena Blochii\" un esemplare simile in suo possesso, attribuendo a Cuvier la paternit\u00e0 del nome.\nL'esame del DNA mitocondriale e nucleare ha permesso di analizzare con pi\u00f9 precisione la storia evolutiva della famiglia Sphyrnidae, e questo ha completamente ribaltato le precedenti convinzioni, che, basandosi sull'ampiezza della struttura cefalica, individuavano in \"E. Blochii\" la specie pi\u00f9 giovane. Le prove raccolte hanno invece dimostrato che questa \u00e8 stata la prima specie a differenziarsi dall'antenato primitivo comune, ed \u00e8 quindi la pi\u00f9 antica.\nPesca.\nViene fatto oggetto di pesca con reti o ami innescati, per le carni, di discreto valore commerciale, e per il suo fegato, particolarmente ricco di acidi grassi polinsaturi di alto valore nutrizionale.\nTentativi fatti per catturare esemplari vivi non hanno avuto successo.\nStato di conservazione.\nMalgrado la relativa prolificit\u00e0 della specie, la pressione dovuta alla pesca piuttosto intensa cui viene fatta oggetto in molte zone del sud-est asiatico fa supporre che in futuro possa andare incontro ad una sensibile diminuzione, per cui la sua attuale classificazione di specie prossima alla minaccia (NT) potrebbe essere presto rivista."}
{"id": "5261610", "revid": "144796", "url": "https://it.wikipedia.org/wiki?curid=5261610", "title": "Cenci (famiglia)", "text": "I Cenci sono stati una famiglia nobile del Lazio e patrizia di Roma.\nOrigine.\nI Cenci, che si dicevano discendere della romana \"gens\" \"Cincia\", si ritenevano cugini della famiglia dei Crescenzi (nobile famiglia romana che govern\u00f2 Roma per oltre un secolo). Tuttavia l'uso molto comune del nome Cencio, nell'area romana, rende ancora incerta la discendenza di tale famiglia dai Crescenzi.\nIn realt\u00e0 con questo cognome si ritrovano numerose famiglie a Roma nel basso medioevo ancora difficilmente riconducibili ad un medesimo capostipite.\nStoria.\nSi ritiene che il capostipe della famiglia fu Stefano, Prefetto dell'Urbe e padre del Cencio che, nella notte di Natale del 1075, rap\u00ec il Papa Gregorio VII; altri li fanno discendere dal senatore di Roma \"Grisotto\" di \"Cencio\" vissuto nel 1148.\nNel'XI secolo, due membri di questa famiglia (Paolo e Bernardino) parteciparono alla Prima crociata (1096-1099) con Boemondo I d'Antiochia.\nLa famiglia possedeva una torre ed un \"balneum\" almeno dal XIII secolo; da essi prese nome il \"Monte dei Cenci\" sorto, come si riteneva secondo una teoria ormai senza fondamento, sulle rovine, del teatro di Cornelio Balbo. Nel 1554 ottennero il patronato sulla chiesa di S. Tommaso, costruita nel medesimo complesso.\nGi\u00e0 nel Rinascimento la famiglia annoverava circa duecento componenti, divisi in quattro rami.\nRamo di Arenula.\nTra i vari rami il pi\u00f9 noto \u00e8 quello detto di \"Arenula\" dal rione dove ebbero le loro abitazioni: non risiedendo lontano dal Tevere e dall'Isola Tiberina, essi diedero poi nome ad un tratto di Lungotevere.&lt;br&gt;\nI Cenci di Arenula, sin dal secolo XIII, ebbero membri che ricoprirono cariche cittadine come facenti parte della nobilt\u00e0 municipale.&lt;br&gt;\nA questo ramo appartenne nel secolo XIV Giovanni di Giacomo, \"Cancellarius Urbis\" prima (1367) e Senatore di Roma poi (1380), nominato \"Romani populi generalem capitaneum, ordinatorem et reformatorem ad partes et loca districtus Urbis in Tuscia, Colinea et Sabinea constituta\", fu costui a presiedere alla cerimonia di sepoltura di S. Caterina da Siena a Roma; cos\u00ec come altri membri della famiglia ricoprirono ancora la carica senatoriale e ripetutamente la carica di Conservatore.&lt;br&gt;\nNel 1432 il nobile Giacomo di Lello di Alessio Cenci acquistava il casale di Falcognana ed altre tenute confinanti da Prospero e Odoardo Colonna per 5.652 fiorini.\nL'intensa attivit\u00e0 mercantile esercitata durante il secolo XVI soprattutto da Cristoforo, gi\u00e0 canonico di San Pietro che divenne Tesoriere generale della Camera Apostolica (1550-1560), gli consent\u00ec di accumulare notevoli ricchezze oltre a quelle gi\u00e0 possedute grazie al commercio sul grano. \nLa famiglia divenne cos\u00ec tra le maggiori proprietarie di casali ed estese tenute nella campagna romana, come Falcognana, Castel Campanile, Testa di Lepre, Capo di Bove o Mausoleo di Cecilia Metella e Torrenova. Quest'ultima, dalla famiglia Cenci, prese nome di Rocca Cencia, cos\u00ec come Tor de' Cenci; i suoi componenti erano anche feudatari di alcuni castelli in Abruzzo come Assergi, Filetto, Camarda e Aragno, che dovranno cedere ai Caffarelli dopo le vicende dell'assassinio di Francesco padre di Beatrice. \nLa famiglia fu illustrata dai cardinali Tiberio, Baldassarre, Serafino e Baldassarre \"juniore\".&lt;br&gt;\nBlasonatura.\nTrinciato palizzato di rosso e d'argento di sei pezzi e due mezzi, a 6 crescenti volti, ordinati in banda, tre e tre dell'uno nell'altro.\nBeatrice Cenci.\nAl ramo di Arenula appartennero Francesco e la figlia Beatrice, protagonisti di un clamoroso caso giudiziario alla fine del Cinquecento.\nPrincipi di Vicovaro.\nI Cenci ereditarono il principato di Vicovaro per eredit\u00e0 Bolognetti grazie al matrimonio tra Virginio Cenci e Anna Maria Bolognetti, sorella di Giacomo Bolognetti, III principe di Vicovaro. Da questa unione ebbe origine la casata dei Cenci-Bolognetti principi di Vicovaro:\nAltra famiglia.\nUna famiglia di Toscana portava anch'essi il cognome di Cenci (oppure \"Centi\" o \"Conci\"). Questi erano i Cenci di Firenze."}
{"id": "5261612", "revid": "287204", "url": "https://it.wikipedia.org/wiki?curid=5261612", "title": "Mississippi HardHats", "text": "I Mississippi HardHats sono stati una franchigia di pallacanestro della WBA, con sede ad Hattiesburg, nel Mississippi, attivi dal 2004 al 2008.\nNacquero nel 2004 a Jackson come Jackson Rage. Arrivarono primi nella \"regular season\" con un record di 16-4. Nei play-off persero la finale con i Southern Crescent Lightning.\nNel 2005 si spostarono a Hattiesburg, perdendo nuovamente la finale, questa volta con i Rome Gladiators.\nNel 2007 si spostarono ad Atlanta, diventando gli Atlanta HardHats.\nNel 2008 tornarono a Hattiesburg, per poi scomparire alla fine della stagione."}
{"id": "5261613", "revid": "300067", "url": "https://it.wikipedia.org/wiki?curid=5261613", "title": "Atlanta HardHats", "text": ""}
{"id": "5261614", "revid": "300067", "url": "https://it.wikipedia.org/wiki?curid=5261614", "title": "Atlanta Hardhats", "text": ""}
{"id": "5261615", "revid": "300067", "url": "https://it.wikipedia.org/wiki?curid=5261615", "title": "Mississippi Hardhats", "text": ""}
{"id": "5261616", "revid": "300067", "url": "https://it.wikipedia.org/wiki?curid=5261616", "title": "Jackson Rage", "text": ""}
{"id": "5261617", "revid": "583609", "url": "https://it.wikipedia.org/wiki?curid=5261617", "title": "David Thaxton", "text": "Biografia.\nThaxton ha studiato alla Grimston Primary School e alla Springwood High School in King's Lynn di Norfolk, per poi vincere una borsa di studio per la Royal Welsh College of Music and Drama, dove ha studiato recitazione e canto, aggiudicandosi il Young Welsh Musical Theatre Singer of the Year 2005.\nCome membro della National Youth Music School, Thaxton prese parte a diverse produzioni, tra cui \"Warchild\" di Richard Taylor, \"The Tailors Daughter\" di John Doyle, \"Trial by Jury\", \"\" e \"Lo stupro di Lucrezia, \"lavorando con la National Orchestra of Wales.\nNel 2005 entra nel cast della produzione londinese del musical \"Les Mis\u00e9rables\", in cui interpreta Courfeyrac e Bamatabois ed \u00e8 primo sostituto per i ruoli di Enjolras e del Vescovo Myriel, e rimane con lo show anche per il 2006 (facendo parte del caro per il concerto del ventunesimo anniversario del musical). Nel 2008 torna a lavorare in \"Les Mis\u00e9rables\", questa volta nel ruolo di Enjolras, e resta con la compagnia fino al 19 giugno 2010.\nDal 10 settembre al 27 novembre 2010, Thaxton interpreta Giorgio nella produzione della Donmar Warehouse del musical di Stephen Sondheim \"Passion\", insieme ad Elena Roger e Scarlett Strallen. Per la sua interpretazione, Thaxton vince il Laurence Olivier Award al miglior attore in un musical nel 2011.\nA partire dal marzo 2011, Thaxton sostituisce Joseph Millson nel ruolo di Raoul de Chagny nel musical \"Love Never Dies\" e rimane con la compagnia fino al termine delle repliche, il 27 agosto 2011.\nDal 23 novembre 2013 al 1 marzo 2014, Thaxton interpreta il Barone Maximilian nella produzione delle Menier Chocolate Factory di Londra di \"Candide\", con Fra Fee, Scarlett Strallen e James Dreyfus.\nDal 16 giugno 2014 David Thaxton torna a recitare in \"Les Mis\u00e9rables\", questa volta nel ruolo del coprotagonista Javert, e resta nel cast fino al giugno 2015.\nNel 2016 interpreta Ponzio Pilato nella produzione di Regent's Park di \"Jesus Christ Superstar\" e riprende il ruolo anche nell'estate 2017. Dal gennaio 2018 torna a ricoprire il ruolo di Javert in \"Les Mis\u00e9rables\", mentre dal dicembre 2018 alla primavera del 2019 interpreta il Fantasma dell'Opera nell'omonimo musical di Andrew Lloyd Webber in scena all'Her Majesty's Theatre del West End.\n\u00c8 sposato con l'attrice Nancy Sullivan, sua collega in \"Les Mis\u00e9rables\"."}
{"id": "5261622", "revid": "125801745", "url": "https://it.wikipedia.org/wiki?curid=5261622", "title": "Opere di William-Adolphe Bouguereau", "text": "La tabella successiva \u00e8 un elenco dei dipinti eseguiti dall'artista francese William-Adolphe Bouguereau, elencati cronologicamente."}
{"id": "5261623", "revid": "287204", "url": "https://it.wikipedia.org/wiki?curid=5261623", "title": "Tadeusz Lehr-Sp\u0142awi\u0144ski", "text": "Ha insegnato filologia slava alle universit\u00e0 di Pozna\u0144, Leopoli e Cracovia."}
{"id": "5261624", "revid": "729019", "url": "https://it.wikipedia.org/wiki?curid=5261624", "title": "Stazione di San Martino Piana", "text": "La stazione di San Martino Piana \u00e8 una stazione ferroviaria posta al km 228+825 della linea ferroviaria Palermo-Catania. \nStoria.\nLa stazione venne costruita nell'ambito della realizzazione della strada ferrata, indispensabile per connettere le zone zolfifere dell'area centro-orientale dell'Isola con il porto di Catania.\nLa stazione venne realizzata nella Piana di Catania lungo il margine nord di essa, parallelamente al percorso della Strada statale 192 soprattutto ai fini del movimento dei treni (incroci e precedenze) in quanto sita in area agricola distante dai centri abitati. Ad essa era demandato anche l'azionamento del passaggio a livello contiguo.\nStrutture e impianti.\nL'edificio di stazione poco pi\u00f9 che una casetta a tre luci \u00e8 posto a nord della linea ferrata.\nIl fascio binari comprende un primo binario di arrivo e partenza di corretto tracciato e un secondo binario di raddoppio\nMovimento.\nLa stazione ha sempre avuto un esiguo traffico di viaggiatori in quanto sita in localit\u00e0 di campagna. \nL'orario ferroviario del 18 novembre 1938 riportava la fermata di 4 coppie di treni, di cui due accelerati, un omnibus e un'automotrice da Catania per Caltanissetta e viceversa. L'offerta di servizio nel 1975 riportava la fermata di 4 treni locali provenienti da Catania e di 4 provenienti da Caltanissetta. L'orario di servizio 1981-1983 prevedeva la fermata di 5 treni viaggiatori locali provenienti da Catania e di 5 provenienti da Palermo, Agrigento o Carcaci.\nVi avevano fermata tutti i servizi viaggiatori da e per Carcaci; tale traffico \u00e8 cessato in seguito alla chiusura della linea. La trasformazione in Posto di Movimento telecomandato e impresenziato ha comportato la totale soppressione del servizio viaggiatori."}
{"id": "5261625", "revid": "287204", "url": "https://it.wikipedia.org/wiki?curid=5261625", "title": "Rome Gladiators", "text": "I Rome Gladiators sono stati una franchigia di pallacanestro della WBA, con sede a Rome, in Georgia, attivi dal 2004 al 2013.\nVinsero due volte il titolo nel 2005 e nel 2006, vincendo la finale rispettivamente con i Mississippi HardHats e con i Cartersville Warriors.\nSospesero le operazioni dopo la stagione 2007. Rientrarono nella lega nel 2011, raggiungendo di nuovo la finale nel 2013, perdendola con gli Upstate Heat."}
{"id": "5261626", "revid": "287204", "url": "https://it.wikipedia.org/wiki?curid=5261626", "title": "Save Me", "text": ""}
{"id": "5261627", "revid": "125965259", "url": "https://it.wikipedia.org/wiki?curid=5261627", "title": "Jacki Gemelos", "text": "Carriera.\nDi ruolo guardia, playmaker e ala, dopo aver militato nella squadra della University of Southern California e in Grecia, nel 2014 approda in Italia con la Pallacanestro Femminile Umbertide in serie A1.\nDopo un anno in Spagna nel quale vince il campionato con il Club Baloncesto Avenida, nel 2016 ritorna in Italia nel ."}
{"id": "5261637", "revid": "1652635", "url": "https://it.wikipedia.org/wiki?curid=5261637", "title": "Carte contro l'umanit\u00e0", "text": "Carte contro l'umanit\u00e0 (in inglese \"Cards Against Humanity\") \u00e8 un gioco da tavolo americano, basato sul sarcasmo e sull'ironia dei suoi stessi giocatori. Il gioco sfrutta la licenza Creative Commons ed \u00e8 attualmente disponibile con licenza Free Download, che ne permette il download e la copia in forma completamente gratuita. Il suo titolo \u00e8 un riferimento alla frase Crimini contro l'umanit\u00e0, in allusione al suo contenuto politicamente scorretto: lo scopo del gioco \u00e8 infatti creare delle coppie domanda-risposta basate sull'humor nero, ad esempio: \"Cosa ha fatto finire la mia precedente relazione? - Uno straccio imbevuto di etere\".\nStoria.\nIl gioco \u00e8 stato creato da un gruppo di studenti della scuola superiore di Highland Park, nell'Illinois, per celebrare la festa di capodanno e fu finanziato attraverso il sito web Kickstarter, superando l'obiettivo prefissato di quasi il 300%. Ben Hantoot, uno dei creatori, dichiar\u00f2 che lo sviluppo del gioco era in larga parte dovuto a: \"8 di noi che fummo il nucleo di creatori e scrittori, 5 o 6 collaboratori occasionali e decine di amici e conoscenti che hanno giocato al gioco\".\nRegole del gioco.\nPer iniziare ogni giocatore pesca dieci carte bianche. Secondo le regole la persona che per ultima ha fatto la cacca inizia come \"Card Czar\" e gira una carta nera, a faccia in su.\nIl Card Czar poi legge la domanda o specifica lo spazio vuoto sulla carta nera ad alta voce.\nGli altri giocatori rispondono alla domanda o al tappabuchi passando ognuno una o pi\u00f9 carte bianche, al Card Czar.\nIl Card Czar sceglie a caso le risposte e condivide ogni combinazione di carte con il gruppo. Per un migliore effetto, il Card Czar dovrebbe rileggere la carta nera prima di presentare la risposta.\nIl Card Czar allora sceglie la risposta pi\u00f9 divertente, e chiunque l'abbia giocata riceve un punto magnificenza. \nFinito il round il vincitore diventa Card Czar e tutti pescano fino ad avere di nuovo 10 carte bianche. \nEsistono ovviamente molte varianti del gioco. Gli stessi creatori invogliano lo sviluppo di nuove forme di gioco e di assegnazione dei punti. Si pu\u00f2 decidere di inserire un master fisso, o di premiare maggiormente il cinismo o il sadismo delle risposte. Non meglio precisate \"varianti alcoliche\" sono molto apprezzate dai creatori del gioco.\nSviluppo e distribuzione mondiale.\nIl gioco ha avuto un successo internazionale, tanto \u00e8 che ad oggi il gioco \u00e8 disponibile in 19 lingue compreso l'italiano, a cui va aggiunta la non riconosciuta internazionalmente Lingua dei Pirati. Si ritiene che gran parte del successo sia dovuto alla sua licenza completamente gratuita e alla flessibilit\u00e0 delle regole invogliata dagli stessi creatori del gioco. All'interno del sito \u00e8 inoltre possibile suggerire nuove carte Domanda o Risposta che verranno poi inserite nelle espansioni del gioco."}
{"id": "5261644", "revid": "767487", "url": "https://it.wikipedia.org/wiki?curid=5261644", "title": "A Marine Story", "text": "A Marine Story \u00e8 un film drammatico prodotto dagli Stati Uniti nel 2010 diretto e scritto da Ned Farr. La pellicola \u00e8 basata su eventi realmente accaduti, tra cui l'abolizione da parte di Barack Obama del \"Don't ask, don't tell\", legge che impediva a omosessuali, lesbiche e bisessuali dichiarati di prestare servizio nell'esercito.\nTrama.\nEstate 2008 - Alexandra Everett ritorna nel suo paese natale dopo una lunga carriera di Marine, che al solo pensiero la donna diventa nostalgica. Ritornata nel paesino, Alexandra entra in un bar per salutare la commessa, sua amica da tempo. Scopre tuttavia un ragazzo e una ragazza rubare. La donna li incastra, ma la polizia arresta solo il ragazzo. L'agente di polizia, Max, d\u00e0 il benvenuto alla sua vecchia amica. Ritornata a casa, Alexandra la rimette a posto, visto che era stata inutilizzata per parecchi anni. Max le fa visita, dicendo che ha scovato la ragazza complice del furto: Saffron Snow. La nonna della ragazza, amica della defunta madre di Alexandra, la prega dicendo di convincerla a entrare nell'esercito, altrimenti Saffron andr\u00e0 il prigione. Alexandra accetta, ma quando le due rimangono sole hanno un violento diverbio, che termina con l'uscita di scena di Saffron.\nArrivata la notte, Alexandra fa visita a un suo vecchio amico, Leo. L'uomo convince la donna a rimanere nel bar dove si sono incontrati insieme ai suoi amici, come ai vecchi tempi. Alexandra conosce cos\u00ec gli amici di Leo, tra cui Turk, Dale. Durante la notte, scoppia una discussione tra i Turk, Dale e Alexandra, visto che secondo i ragazzi i marine donna sono soltanto una perdita di denaro, inoltre affermano che la donna pi\u00f9 forte equivale all'uomo pi\u00f9 debole. Dale e Alexandra giocano a braccio di ferro e quest'ultima ha meglio, umiliando l'uomo. Turk continua a dire la sua sui soldati donna e per questo Alexandra gli ordina di chiudere la bocca. Stanca di quella ignoranza, il marine donna decide di andarsene dal locale, ma ha uno scontro fisico prima con Dale e poi con Turk, uscendone vincitrice.\nSei settimane prima \u2013 Il sergente rivela ad Alexandra che \u00e8 sotto indagine per condotta disdicevole per un soldato: condotta omosessuale. Ammette poi l'esistenza di prove che rivelano l'esistenza di una relazione omosessuale, nonostante il matrimonio della donna. Di conseguenza, le consiglia di rinunciare al ruolo di soldato prima che venga convocata l'inchiesta.\nEstate 2008 \u2013 Saffron si fa viva il giorno dopo per parlare con Alexandra, ma le due hanno un nuovo litigio e la ragazza se ne ritorna a casa. Alexandra scopre una vecchia scatola con delle foto vecchie ritraenti lei con una sua vecchia amica, Holly. Si dirige da quest'ultima e le confessa di essere stata espulsa dai marine per la sua omosessualit\u00e0. Si dirige poi al bar della notte successiva per pagare il danno alla struttura. Qui incontra Turk e i due si riappacificano. A tarda sera, Alexandra torna a piedi a casa, sbronza e ha un altro Flashback.\nSei settimane prima \u2013 Il sergente dice ad Alexandra che non si dovrebbe vergognare del suo orientamento sessuale, visto che gli inglesi combattono al loro fianco, ma non fanno minimamente caso a queste piccolezze. Il marine donna afferma di non essere lesbica e chiede l'aiuto del sergente per resistere fino all'anno prossimo: l'anno della sua pensione.\nEstate 2008 \u2013 Un'auto, pilotata da Dale, cerca di travolgere Alexandra, ma lei la sfiora. Il giorno dopo trova a casa sua Saffron, decisa a farsi addestrare per il reclutamento. Iniziano cos\u00ec l'addestramento della ragazza, che, nonostante non abbia mai allenato il suo corpo, se la cava piuttosto bene. Parlando con Saffron di Leo, Alexandra decide di andare a casa di Holly e, insieme a quest'ultima, in un bar gay, dove incontra Nona. Alexandra si lascia trasportare dalla situazione e Nona la porta a casa sua. Le due incominciano a fare l'amore, ma il soldato donna viene spaventata dalla presenza della coinquilina di Nona.\nSei settimane prima \u2013 Il sergente convoca Alexandra mostrandole alcune foto che la ritraggono baciarsi con una ragazza. Le immagini saranno mostrate alla commissione, ma il sergente suggerisce di ricavare prove che dimostrino la sua eterosessualit\u00e0. L'unico modo \u00e8 commettere adulterio.\nIl giorno dopo Alexandra trova la scritta \u201comosessuale\u201d sulla sua macchina, rimanendo sconvolta. La copre con la bandiera degli Stati Uniti. Tornata a casa, vuole andarsene dal paesino, ma l'arrivo di Saffron, con dei graffi fatti da Burner (il ragazzo incastrato dal soldato donna per furto) la fa rimanere ad allenare la ragazza per farla diventare ancora pi\u00f9 forte. Arriva il compleanno di Leo. Quest'ultimo, insieme ad Alexandra, Holly, Turk e altri suoi amici giocano \u201calla guerra\u201d. Al gioco partecipa anche Saffron e confessa alla sua allenatrice che sarebbe terribile per lei uccidere qualcuno. Successivamente, quando tutti si trovano al bar per bere un po' di birra, Alexandra rivela che il giorno seguente porter\u00e0 Saffron all'arruolamento. Tornata a casa, Saffron viene avvicinata da Burner.\nIl giorno dopo Alexandra non vede arrivare Saffron. Intanto riceve una chiamata da suo marito, Joe. I due si incontrano e la donna gli rivela delle foto e delle mail ricevute. Inoltre, si scopre che Joe \u00e8 gay e che i due si sono sposati soltanto per non alimentare i sospetti su di loro. Alexandra gli restituisce la fedina, consapevole del fatto che \u201cla recita\u201d \u00e8 finita. Il soldato donna viene a conoscenza che la citt\u00e0 \u00e8 stata tappezzata di foto che inquadrano lei con un'altra donna che, da alcune foto, sembra essere Saffron. Leo chiede ad Alexandra se \u00e8 veramente lesbica. La donna risponde di s\u00ec, ma non ha mai avuto una relazione con la sua allieva. La donna, successivamente setaccia la citt\u00e0 in cerca di Saffron, trovandola a casa di Burner. Scoppia un diverbio e Alexandra viene catturata da Burner che cerca di violentarla (esattamente come fece il suo sergente tempo addietro). La donna si ribella e nel combattimento Saffron viene ferita. Burner muore con l'esplosione di parte della casa.\nTempo dopo, Barack Obama abolisce il \u201cDon't ask, don't tell\u201d, permettendo a omosessuali, lesbiche e bisessuali dichiarati di prestare servizio nell'esercito. Alexandra ha intrapreso una relazione con Nona ed \u00e8 diventata lo sceriffo della citt\u00e0, dove ha arrestato anche Dale. Saffron \u00e8 diventata un marine, rendendo orgogliosa la sua maestra."}
{"id": "5261651", "revid": "297031", "url": "https://it.wikipedia.org/wiki?curid=5261651", "title": "Porcellana di Vienna", "text": ""}
{"id": "5261652", "revid": "46291", "url": "https://it.wikipedia.org/wiki?curid=5261652", "title": "Acanthus mollis", "text": "L'acanto (Acanthus mollis ) \u00e8 una pianta angiosperma dicotiledone della famiglia delle Acanthaceae.\nDescrizione.\nL'acanto \u00e8 una pianta erbacea perenne che pu\u00f2 raggiungere anche 1,5 m di altezza. Le foglie hanno un picciolo lungo e robusto e una lamina color verde brillante; sono di forma pennatifida con lobi profondamente inciso-dentati. Il fusto \u00e8 fiorifero (porta cio\u00e8 i fiori direttamente su di esso). I fiori sono raccolti in lunghe spighe terminali di forma vagamente cilindrica; sono piuttosto vistosi per il contrasto cromatico tra la corolla (di colore bianco con sfumature rosa pallido) e il calice (rosso-violaceo). Gli stami sono funzionali, in numero di 4 per ogni fiore, ai quali si aggiunge uno stamidio. I frutti sono capsule loculicide bivalvi ad apertura esplosiva. I semi sono piuttosto grossi e lisci, di color nero-brunastro. Il periodo di fioritura va da marzo a giugno.\nDistribuzione e habitat.\nL'acanto \u00e8 diffuso nella regione mediterranea occidentale e centrale; il suo areale va dall'Africa nord-occidentale alla Croazia e comprende anche il Portogallo. In Italia \u00e8 comune lungo le coste sia del territorio peninsulare che delle isole, penetrando sempre pi\u00f9 nell'entroterra man mano che si procede verso sud.\nAvversit\u00e0.\nLa pianta di \"A. mollis\" non presenta problematiche causate da insetti. Tuttavia il fogliame pu\u00f2 essere compromesso in modo esteso da erosioni provocate in prevalenza da lumache (chiocciole) e limacce."}
{"id": "5261653", "revid": "287204", "url": "https://it.wikipedia.org/wiki?curid=5261653", "title": "Cartersville Warriors", "text": "I Cartersville Warriors sono stati una franchigia di pallacanestro della WBA, con sede a Cartersville, in Georgia, attivi dal 2006 al 2009.\nNel 2006 raggiunsero la finale per il titolo, perdendola con i Rome Gladiators.\nNel 2007 si spostarono a Marietta, rinominandosi Georgia Warriors, ma rinunciarono al campionato poco prima dell'inizio della stagione.\nNel 2008 ritornarono a Cartersville, dove giocarono altre due stagioni, raggiungendo le semifinali nel 2009."}
{"id": "5261654", "revid": "339392", "url": "https://it.wikipedia.org/wiki?curid=5261654", "title": "Porcellana di Copenaghen", "text": ""}
{"id": "5261655", "revid": "300067", "url": "https://it.wikipedia.org/wiki?curid=5261655", "title": "Georgia Warriors", "text": ""}
{"id": "5261660", "revid": "187240", "url": "https://it.wikipedia.org/wiki?curid=5261660", "title": "Cards Against Humanity", "text": ""}
{"id": "5261661", "revid": "287204", "url": "https://it.wikipedia.org/wiki?curid=5261661", "title": "Marietta Storm", "text": "I Marietta Storm sono stati una franchigia di pallacanestro della WBA, con sede a Marietta, in Georgia, attivi dal 2006 al 2011.\nNel 2006 raggiunsero i play-off, dove persero ai quarti di finale con gli Arkansas ArchAngels.\nDopo tre anni di assenza, rientranon nella lega nel 2010, disputando altre due stagioni."}
{"id": "5261664", "revid": "118994009", "url": "https://it.wikipedia.org/wiki?curid=5261664", "title": "Remember Me (miniserie televisiva)", "text": "Remember Me \u00e8 una miniserie televisiva britannica in 3 episodi, trasmessa dalla BBC One a partire dal 23 novembre 2014.\nLa miniserie vede il ritorno di Michael Palin, protagonista nelle file dei Monty Python, in un ruolo principale televisivo dopo molti anni di assenza dal piccolo schermo.\nTrama.\nL'anziano Tom finge un incidente domestico per poter uscire dalla casa dove vive, da solo, da tantissimo tempo. Viene ricoverato in una struttura di cura, ma pochi minuti dopo il suo arrivo, l'assistente sociale che l'aveva accompagnato precipita dalla finestra della sua camera e muore. Iniziano cos\u00ec le indagini, condotte dal detective Fairholme.&lt;br&gt; La giovane Hannah, che presta servizio nella casa di cura, cerca subito di difendere Tom, unico testimone (e possibile sospettato) dell'omicidio, che ai suoi occhi \u00e8 debole e indifeso. Ma l'uomo nasconde una serie di misteri legati al suo passato, che emergono dalle cose della sua casa, che Hannah e il detective Fairholme scoprono un po' alla volta.\nMentre si svolgono gli eventi, un'inquietante presenza sovrannaturale (in qualche modo legata all'acqua) appare negli incubi ad occhi aperti di Hannah e sembra trattenere e rivolere con s\u00e9 l'anziano Tom."}
{"id": "5261666", "revid": "1851848", "url": "https://it.wikipedia.org/wiki?curid=5261666", "title": "Claudia Carta", "text": "Carriera.\nFa il suo debutto internazionale l'8 dicembre 2014, in occasione della partita di andata dei sedicesimi di finale della UEFA Women's Champions League 2014-2015, nell'incontro giocato allo \u0160portni park Lendava di Lendava, Slovenia e vinto per 4-2 dalla Torres sul Pomurje; nell'occasione rileva a tempo oramai scaduto Sabrina Marchese.\nNell'estate 2016 decide di sottoscrivere un accordo con la nuova realt\u00e0 societaria della Torres femminile, per giocare in Serie C regionale, sotto la guida del mister Tore Arca della societ\u00e0 storica, la stagione entrante nel ruolo di esterno sinistro. Al primo campionato la caratura tecnica della squadra si rivela nettamente superiore alle avversarie riuscendo a guadagnare matematicamente la promozione in Serie B gi\u00e0 dal febbraio 2017."}
{"id": "5261687", "revid": "6923", "url": "https://it.wikipedia.org/wiki?curid=5261687", "title": "Sejmik", "text": "Sejmik ( , diminutivo di \"sejm\", occasionalmente tradotto come \"dietina\"; lituano: \"seimelis\") fu il nome di vari parlamenti locali durante tutta la storia della Polonia. I primi sejmik erano assemble regionali nel Regno di Polonia, anche se acquisirono significativamente pi\u00f9 influenza nell'era successiva della Confederazione polacco-lituana. I sejmik sorsero intorno alla fine del XIV e all'inizio del XV secolo ed esistettero fino alla fine della Confederazione nel 1795, in seguito alle spartizioni della Confederazione stessa. In forma limitata, alcuni sejmik esistettero nella Polonia spartita, e in seguito nella Seconda Repubblica di Polonia. Nella Polonia moderna, a partire dal 1999, il termine \u00e8 stato fatto rivivere con il \"sejmik del voivodato\" (\"sejmik wojew\u00f3dztwa\"), riferito al consiglio eletto di ciascuno dei 16 voivodati.\nLe competenze dei sejmik variavano nel corso del tempo, e c'erano anche differenze geografiche. Spesso, numerosi tipi diversi di sejmik coesistevano nella stessa struttura di governo. Quasi sempre presieduti dal maresciallo del sejmik, i sejmik potevano spesso eleggere delegati al sejm nazionale, e talvolta potevano dare loro istruzioni vincolanti. I sejmik raggiunsero il culmine della loro importanza alla svolta del XVIII secolo, quando soppiantaromo effettivamente l'inefficiente sejm nazionale.\nEtimologia.\nLe parole \"sejm\" e \"sejmik\" derivano dall'antico ceco \"sejmovat\", che significa \"portare insieme\" o \"convocare\".\nStoria.\nLe tradizioni del sejmik possono essere ricondotte all'istituzione del \"wiec, \"che precorre la nascita dello stato polacco. Essi originarono dai raduni della nobilt\u00e0, formati per fini militari e consultivi. Non vi \u00e8 accordo tra gli storici circa la specifica data di origine dei sejmik, mentre \u00e8 certo che, geograficamente, essi sorsero dapprima nella Polonia centrale (provincia della Grande Polonia), per diffondersi nelle altre province della Polonia durante il secolo successivo e, infine, entro il XVI secolo, nel Granducato di Lituania. I sejmik furono riconosciuti giuridicamente dagli Statuti di Nieszawa del 1454, in un privilegio concesso alla \"szlachta\" (nobilt\u00e0 polacca) dal re Casimiro IV Jagellone, quando accett\u00f2 di consultarsi con la nobilt\u00e0 riguardo a certe decisioni. Lo scopo di Casimiro era quello di limitare, in questo modo, il potere crescente dei magnati (i membri pi\u00f9 facoltosi e influenti della nobilt\u00e0), neutralizzandolo con la media nobilt\u00e0.\nCon la creazione di un Sejm nazionale nel 1493, che assunse i poteri di imposizione e i \"pospolite ruszenie\" prima concessi ai sejmik a Nieszawa, i governi regionali persero parte della loro importanza, pur continuando a svolgere un ruolo rilevante nel governo della Polonia come la forma pi\u00f9 diretta di affrancamento politico della nobilit\u00e0.\nDopo l'Unione di Lublino nel 1569, la Confederazione polacco-lituana aveva circa 70 sejmik (dei quali, 24 erano nel Granducato di Lituania). Come nota Jacek J\u0119druch, il numero dei sejmik and\u00f2 generalmente crescendo nei secoli successivi, fino ad arrivare a circa 100 alla svolta del XVIII secolo, che eleggevano 170 deputati (48 dalla Lituania): la maggior parte dei sejmik eleggevano 2 deputati, ma c'erano eccezioni. Wojciech Kriegseisen nota che fino alla fine del XVIII secolo, c'erano 44 sejmik nella Polonia propriamente detta (la Corona del Regno di Polonia), 24 in Lituania e 1 nella provincia di Livonia.\nIl ruolo dei sejmik crebbe ancora alla fine del XVII secolo, con l'indebolirsi del potere centrale. I sejmik raggiunsero il picco della loro importanza alla svolta del XVIII secolo, quando spesso fissavano i propri limiti temporali, ossia estendevano i loro periodi autorizzati di funzionamento. Di fronte a un governo centrale inefficiente, con il Sejm nazionale spesso paralizzato dal liberum veto e la carica di starosta che perdeva molta della sua importanza, i sejmik amministravano una parte delle tasse e radunavano un loro esercito (\"wojsko powiatowe\"). Questo periodo, noto come il \"governo dei sejmik\" (\"rz\u0105dy sejmikowe\"), fu interrotto dalle leggi promulgate dal Sejm Silenzioso (polacco: \"sejm niemy\") del 1717, che sottrasse ai sejmik la maggior parte delle competenze fiscali e militari. Altre trasformazioni riguardarono il superamento del \"liberum veto\" e del voto all'unanimit\u00e0.\nMentre la media nobilt\u00e0 era stata la forza dominante nei sejmik durante il XVI secolo, nel Settecento i magnati divennero sempre pi\u00f9 influenti. Essi erano infatti in grado di corrompere e controllare le masse della bassa nobilt\u00e0, i cui membri erano privi di istruzione e di ricchezze (la cosiddetta \"clientela\" dei magnati), ma avevano ugualmente diritto di voto nei sejmik. Tale situazione si determinava maggiormente nei sejmik della Lituania, essendo i magnati lituani pi\u00f9 potenti di quelli polacchi. In questo modo i sejmik persero gran parte della loro funzione e divennero soprattutto un'occasione per i nobili pi\u00f9 poveri di partecipare a festini e banchetti offerti dai magnati, durante i quali per di pi\u00f9 spesso si ubriacavano e scatenavano risse, anche mortali.\nI sejmik furono profondamente riformati dal \"Prawo o sejmikach\", la legge sui sejm regionali, approvata il 24 marzo 1791 e successivamente incorporata nella Costituzione polacca di maggio. Questa legge modific\u00f2 il sistema elettorale: per avere il diritto di voto un nobile doceva essere proprietario o affittuario di terre e pagare le tasse, o essere strettamente imparentato con un altro che avesse tali requisiti. Circa 300.000 su 700.000 nobili persero cos\u00ec i diritti elettorali, con loro grande rammarico. Un documento del 1792 elenca solo 47 sejmik.\nSebbene l'esistenza indipendente della Confederazione fosse finita con le spartizioni della Polonia nel 1795, l'istituzione del sejmik continu\u00f2, anche se in maniera pi\u00f9 limitata. I sejmik sopravvissero quindi, con varie funzioni, sia nel Granducato di Polonia, sia nei territori lituani incorporati nell'Impero russo.. Strutture analoghe si conservarono anche nella spartizione prussiana e, sia pure con un nome diverso da quello di sejmik, anche nella spartizione austriaca e nella spartizione russa.\nQuando la Polonia riacquist\u00f2 l'indipendenza, i sejmik provinciali furono restaurati nella Seconda Repubblica di Polonia, sebbene fossero chiamati sejm piuttosto che sejmik.: il Sejm della Lituania Centrale, i tre sejm dei voivodati (Slesia, Grande Polonia e Pomerania) e i seimik di contea (264 nel 1939). Queste istituzioni cessarono con l'occupazione della Polonia durante la Seconda guerra mondiale e non furono ricostituite nell'era della Polonia comunista.\nI sejmik furono fatti rivivere ancora dopo la caduta del comunismo nella Polonia moderna. Fin dal 1999, il termine \"sejmik\" (per esteso, \"sejmik wojew\u00f3dztwa\") si usa per riferirsi al consiglio eletto di ciascuno dei 16 voivodati o regioni (vedi sejmik del voivodato). La parola \"sejmik\" fu scelta dai legislatori per eliminare il termine \"rada wojew\u00f3dzka\" (consiglio del voivodato), che evocava ricordi dei consigli popolari dei voivodati durante l'era della Polonia comunista.\nSejmik della Confederazione polacco-lituana.\nCaratteristiche.\nI sejmik si tenevano di solito in un grande campo aperto. La nobilt\u00e0 eleggeva un ufficiale presidente (\"marsza\u0142ek sejmiku\": \"maresciallo del sejmik\"), il cui ruolo era analogo al maresciallo del sejm nei Sejm nazionali. (Oggi il termine viene usato per indicare il presidente del comitato esecutivo del voivodato piuttosto che il presidente del sejmik stesso.) Inizialmente il potere di convocare i sejmik spettava al re, ma in seguito fu attribuito al maresciallo e, in alcuni casi, anche ai voivodi e agli starosti.\nFino alle riforme della Costituzione di maggio, tutti i nobili residenti nel territorio interessato potevano partecipare al sejmik. Tuttavia la partecipazione era assai scarsa: si stima che la maggior parte dei sejmik attirasse solo dal 4 al 6% degli aventi diritto.\nTipi.\nGli storici distinguono vari tipi di sejmik, secondo il loro ambito geografico:\nKriegseisen, citando Adam Lity\u0144ski, sostiene che vi era un solo tipo di sejmik e che l'unica differenza tra i vari sejmik era lo scopo per il quale erano convocati. Nondimeno altri studiosi distinguono spesso tra diversi tipi di sejmik. Juliusz Bardach e J\u0119druch, ad esempio, suddividono i sejmik in base al loro scopo come segue:\nValutazione e storiografia.\nKriegseisen nota che l'istituzione dei sejmik acquist\u00f2 una reputazione negativa dopo le spartizioni di Polonia, ed \u00e8 stata descritta come uno degli eleementi disfunzionali del sistema politico polacco che contribu\u00ec alla caduta della Confederazione. Egli mette per\u00f2 in guardia contro tali valutazioni semplicistiche, e le riconduce alle pubblicazioni del XVIII secolo le cui opinioni negative sui sejmik sono state raramente contestate da allora. Lo stereotipo di un gruppo di nobili ubriachi e che si azzuffano, trovato in qualche opera letteraria, non dovrebbe essere considerato rappresentativo, specie al di fuori del periodo di declino dei sejmik nel XVIII secolo. Egli sostiene che sebbene siano sopravvissute molte descrizioni sensazionalistiche di dissolutezza, rissosit\u00e0 o vera e propria violenza sanguinaria, ci\u00f2 avvenne perch\u00e9 si trattava appunto di sensazionalismi che dovrebbero essere considerati come eccezioni rispetto ai lunghi, spesso monotoni, ma solitamente costruttivi procedimenti che erano molto pi\u00f9 comuni.\nKriegseisen rileva anche che c'\u00e8 un mito sull'unicit\u00e0 dei sejmik della Polonia, e nota che, invece, istituzioni simili di autogoverno e di partecipazione parlamentare regionale da parte della nobilt\u00e0 si possono trovare anche in altri luoghi, come in Ungheria e in varie province tedesche (Slesia, Prussia, Brandenburgo)."}
{"id": "5261688", "revid": "61051", "url": "https://it.wikipedia.org/wiki?curid=5261688", "title": "Romina Pinna", "text": "Carriera.\nRomina Pinna si appassiona al calcio fin da giovanissima decidendo di tesserarsi per la societ\u00e0 della cittadina dove risiede, Oschiri, giocando nelle formazioni miste dai 6 fino ai 14 anni, et\u00e0 massima per poter giocare con i maschietti.\nNotata dagli osservatori delle maggiori squadre femminili della Sardegna, decide di scegliere di trasferirsi alla Torres che le offre l'opportunit\u00e0 di giocare nelle sue formazioni giovanili interamente femminili. Dopo aver indossato la maglia della Torres nel Campionato Primavera, grazie alle sue prestazioni Pinna riesce a conquistare la fiducia della societ\u00e0 che decide di inserirla nella rosa della squadra titolare che milita in Serie A dalla stagione 2009-2010.\nTuttavia per la stagione successiva la societ\u00e0 la cede in prestito all'Atletico Oristano, formazione che gioca in Serie A2, l'allora secondo livello nella struttura del campionato italiano. Con la maglia dell'Oristano fa il suo debutto il 17 ottobre 2010, alla 3\u00aa di campionato della stagione 2010-2011, nella partita persa in casa per 2-0 con la Juventus Torino. Con la squadra di Oristano rimane anche la stagione successiva, congedandosi a fine campionato con un tabellino di 44 presenze e 25 reti segnate.\nNella stagione 2012-2013 torna a vestire la maglia della Torres. All'incontro di debutto in Serie A, il 22 settembre 2012 e 1\u00aa del campionato, partita come riserva entra in campo al 76' rilevando Silvia Fuselli siglando all'87' la rete del definitivo 6-0 con cui le sassaresi si impongono sulla Lazio. Fa il suo debutto internazionale il successivo 3 ottobre, in occasione della partita di ritorno dei sedicesimi di finale della UEFA Women's Champions League 2014-2015, nell'incontro giocato allo Stadio Vanni Sanna di Sassari e vinto per 3-1 dalla Torres sulle cipriote dell'; nell'occasione rileva Sandy Iannella all'87'.\nA fine campionato viene nuovamente ceduta in prestito all'Atletico Oristano, dove gioca in Serie B, ridiventato secondo livello nella piramide del campionato, la stagione 2013-2014 e termina il campionato siglando 19 reti su 23 presenze.\nLa stagione 2014-2015 la vede ancora indossare la maglia della Torres, diventata sezione femminile della S.E.F. Torres 1903. La stagione si riveler\u00e0 pi\u00f9 ostica delle precedenti per la partenza di atlete di spicco come l'indiscusso bomber Patrizia Panico passata all'AGSM Verona. Grazie anche al suo apporto, 8 reti in 25 incontri, riuscir\u00e0 a raggiungere agevolmente la zona salvezza, seconda realizzatrice della squadra dopo Sabrina Marta Marchese (11) e a pari merito con Giulia Domenichetti. Tuttavia le inadempienze finanziarie della societ\u00e0 non permettono l'iscrizione della squadra al campionato successivo e lascia Pinna e le compagne svincolate.\nNel calciomercato estivo 2015 decide di affrontare la sua prima avventura internazionale sottoscrivendo un contratto con il West Ham per giocare in FA Women's Premier League Southern Division, terzo livello del campionato inglese di calcio femminile.\nNel marzo 2016 viene ingaggiata dalla Pink Sport Time, con cui torna a disputare la Serie A italiana, rimanendo con la societ\u00e0 barese fino al termine della stagione 2015-2016, non riuscendo ad impedire la retrocessione della squadra.\nDurante il calciomercato estivo 2016 trova un accordo con il San Bernardo Luserna per giocare con la squadra piemontese la stagione entrante di Serie A. Al termine della stagione, conclusasi con la retrocessione del San Bernardo Luserna in Serie B, si \u00e8 trasferita nuovamente alla Pink Sport Time, neopromossa in Serie A.\nNell'estate 2018 passa alla , in Serie B, da quella stagione passata a carattere nazionale.\nCambia ancora squadra la stagione successiva, trasferendosi all', appena ripescata in Serie A, ma la sua permanenza con la societ\u00e0 bergamasca dura pochi mesi e all'inizio di dicembre si svincola. Poco dopo firma un contratto col , partecipante al campionato di Serie B.\nPer la stagione 2020-2021 Pinna si \u00e8 trasferita al , contribuendo con le sue dodici reti al secondo posto nella classifica finale del campionato di Serie B e, quindi, alla promozione della societ\u00e0 campana per la prima volta in Serie A.\nA fine luglio 2021 ha lasciato Pomigliano e si \u00e8 trasferita al , rimanendo a giocare in Serie B. Resta legata alla societ\u00e0 emiliano-romagnola fino alla sessione invernale di calciomercato, maturando 8 presenze con 2 reti in campionato prima di trasferirsi al ."}
{"id": "5261689", "revid": "104458", "url": "https://it.wikipedia.org/wiki?curid=5261689", "title": "Rasmus Windingstad", "text": "Biografia.\nRasmus Windingstad ha debuttato in gare valide per il punteggio FIS il 22 novembre 2008 a Geilo. Nel 2013 ha iniziato a partecipare a competizioni sciistiche di alto livello esordendo in Coppa Europa, il 30 novembre a Trysil, giungendo 17\u00ba in slalom gigante.\nIl 2 febbraio 2014 ha partecipato alla sua prima gara di Coppa del Mondo, lo slalom gigante di Sankt Moritz, senza riuscire a terminare la prima manche. Un mese dopo si \u00e8 aggiudicato la medaglia di bronzo, nella stessa specialit\u00e0, ai Mondiali juniores di Jasn\u00e1 in Slovacchia, piazzandosi alle spalle dei compagni di squadra Henrik Kristoffersen e Marcus Monsen. L'11 marzo dello stesso anno a Soldeu ha conquistato il suo primo podio in Coppa Europa (3\u00ba in slalom gigante).\nIl 18 dicembre 2014 ha conquistato il primo successo in Coppa Europa, nello slalom gigante tenutosi sulle nevi di Pozza di Fassa, mentre ai successivi Mondiali di Vail/Beaver Creek 2015, suo esordio iridato, \u00e8 stato 31\u00ba nello slalom gigante. Ai Mondiali di \u00c5re 2019 si \u00e8 classificato 13\u00ba nello slalom gigante e 13\u00ba nella combinata; nello stesso anno in Coppa del Mondo ha ottenuto, il 9 marzo in slalom gigante sulla Podkoren di Kranjska Gora, il suo primo podio (2\u00ba) e in seguito, il 23 dicembre in slalom parallelo sulla Gran Risa dell'Alta Badia, la prima vittoria. Ai XXIV Giochi olimpici invernali di , sua prima presenza olimpica, ha vinto la medaglia di bronzo nella gara a squadre (partecipando come riserva), si \u00e8 classificato 29\u00ba nel supergigante e non ha completato lo slalom gigante.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nPR = slalom parallelo \nCoppa Europa.\nCoppa Europa - vittorie.\nLegenda:\nSG = slalom gigante \nSouth American Cup.\nSouth American Cup - vittorie.\nLegenda:\nSG = slalom gigante\nKB = combinata"}
{"id": "5261691", "revid": "287204", "url": "https://it.wikipedia.org/wiki?curid=5261691", "title": "Bobby Baun", "text": "Carriera.\nBaun gioc\u00f2 a livello giovanile con i Toronto Marlboros per quattro anni vincendo due titoli della Ontario Hockey Association e della Memorial Cup nel biennio 1955-1956. Nella sua prima stagione da professionista Baun gioc\u00f2 soprattutto in American Hockey League con il farm team dei Rochester Americans, riuscendo comunque ad esordire in National Hockey League disputando 20 partite con la maglia dei Toronto Maple Leafs. Rimase a Toronto per le undici stagioni successive vincendo per quattro volte la Stanley Cup: 1962, 1963, 1964 e 1967.\nBaun non fu mai un grande marcatore, non super\u00f2 mai infatti quota 20 punti in carriera, tuttavia divenne celebre proprio per una rete segnata nei playoff della stagione 1963-1964. Il 23 aprile 1964 durante il terzo periodo di Gara-6 della finale di Stanley Cup contro i Detroit Red Wings Baun si frattur\u00f2 la caviglia dopo un contrasto con un avversario. Egli non lasci\u00f2 la partita ma ritorn\u00f2 regolarmente per l'overtime e mise a segno la rete decisiva per la vittoria. Baun gioc\u00f2 anche la decisiva Gara-7 conclusa per 4-0, vincendo cos\u00ec la terza Stanley Cup consecutiva; solo allora permise ai medici di esaminare la caviglia infortunata.\nNelle stagioni successive il suo rapporto si incrin\u00f2 a causa di alcune divergenze con il general manager dei Maple Leafs Punch Imlach. Nonostante un aumento di stipendio Baun fu limitato da alcuni problemi fisici e fu sostituito come titolare da Larry Hillman. Baun vide sempre di meno il ghiaccio assistendo dalla panchina alla vittoria del titolo nel 1967 e si rifiut\u00f2 di festeggiare con i compagni.\nQuell'estate Baun lasci\u00f2 Toronto dopo essere stato scelto nell'NHL Expansion Draft dagli Oakland Seals, una delle nuove franchigie della NHL di cui divenne subito nuovo capitano. La stagione fu deludente e per questo dopo solo un anno Baun chiese di essere mandato a una delle formazioni Original Six. Gli Oakland Seals lo accontentarono e fu ceduto nel maggio del 1968 ai Detroit Red Wings.\nBaun gioc\u00f2 a Detroit per due stagioni e mezza prima di essere messo sulla lista dei waivers. Dapprima fu scelto dai Buffalo Sabres diretti da Imlach, per poi essere subito ceduto ai St. Louis Blues. Baun si rifiut\u00f2 di andare a St. Louis e nove giorni pi\u00f9 tardi ritorn\u00f2 ai Maple Leafs. Baun gioc\u00f2 fino al 1973, quando un infortunio alla schiena lo costrinse al ritiro."}
{"id": "5261696", "revid": "991694", "url": "https://it.wikipedia.org/wiki?curid=5261696", "title": "Capi del Governo della Spagna", "text": ""}
{"id": "5261699", "revid": "767487", "url": "https://it.wikipedia.org/wiki?curid=5261699", "title": "Save Me - Salvami", "text": "Save Me - Salvami \u00e8 un film del 2007 diretto da Robert Cary.\nProtagonista del film \u00e8 Chad Allen, affiancato da Robert Gant, Judith Light e Stephen Lang.\nTrama.\nMark \u00e8 un giovane gay dedito al sesso occasionale e all'abuso di droghe. Dopo un'overdose, la sua famiglia lo convince a curarsi presso una comunit\u00e0 cristiana chiamata Genesis House, che sostiene di \"curare l'omosessualit\u00e0\" attraverso la fede. La comunit\u00e0 \u00e8 gestita da Gayle e suo marito Ted, che hanno perso un figlio, suicidatosi per non essere riuscito ad affrontare la sua omosessualit\u00e0. Seppur riluttante, Mark accetta di stabilirsi nella comunit\u00e0, ma ben presto trova conforto e amore nel suo mentore Scott. I due imparano assieme ad accettarsi per quello che sono e a non rinnegare se stessi, progettando di fuggire per passare la vita insieme. L'amore tra Mark e Scott, nato sotto gli occhi di Gayle, riuscir\u00e0 a far cambiare idee alla donna, che ha sempre gestito la comunit\u00e0 di \"riabilitazione\" in preda ai sensi di colpa per la morte del figlio.\nDistribuzione.\nIl film \u00e8 stato presentato il 21 gennaio 2007 al Sundance Film Festival, per poi essere presentato a numerosi festival cinematografici internazionali. \u00c8 stato distribuito limitatamente nelle sale cinematografiche statunitensi il 5 settembre 2007. In Italia \u00e8 stato distribuito in edizione home video da Atlantide Entertainment."}
{"id": "5261716", "revid": "110157", "url": "https://it.wikipedia.org/wiki?curid=5261716", "title": "KXM (album)", "text": "KXM \u00e8 l'album di debutto dell'omonimo gruppo hard rock statunitense."}
{"id": "5261723", "revid": "92723", "url": "https://it.wikipedia.org/wiki?curid=5261723", "title": "Cattedrale vecchia di Lleida", "text": "Lex cattedrale di Santa Maria (in spagnolo: \"Catedral de Santa Maria\" o \"Catedral de la Seu Vella de L\u00e9rida\") si trova a Lleida, in Spagna, ed \u00e8 l'antica cattedrale della diocesi di Lleida.\nStoria.\nNell'anno 1193 fu commissionata la progettazione della nuova cattedrale al capomastro Pere de Coma, che ide\u00f2 un edificio secondo i canoni del romanico. Il 22 luglio del 1203 venne posta la prima pietra, come registrato su una lapide che si trova nel pilastro a sinistra del presbiterio. Il nuovo edificio fu costruito sul sito della precedente cattedrale e fu consacrato il 31 ottobre del 1278 dal vescovo Guillem de Montcada. Il capomastro Pere de Pennafreita ha probabilmente costruito la cupola della crociera e coperto le navate con delle volte, aggiungendo elementi tipici dello stile gotico, mantenendo comunque all'interno dell'edificio un'unit\u00e0 equilibrata e armoniosa.\nAlla fine del XIII secolo erano quasi completate le principali opere della cattedrale e furono realizzate le cappelle, il chiostro, la pala d'altare, opere funerarie, la Porta degli Apostoli e il campanile. La costruzione del chiostro si \u00e8 svolta tra la seconda met\u00e0 del XIII secolo e il XV secolo. Nei secoli successivi sono stati modificati e sostituiti alcuni archi o sculture.\nQuando citt\u00e0 di Lleida fu conquistata dalle truppe di Filippo V (1707), i Borbone convertirono la cattedrale vecchia di Lleida in caserma e l'attivit\u00e0 liturgica fu spostata alla vicina chiesa di San Lorenzo. Sotto il regno di Ferdinando VI si tent\u00f2 di ripristinare la cattedrale vecchia ma senza successo e il vescovo fu costretto a costruire una nuova sede. La nuova cattedrale barocca, la cattedrale nuova di Lleida, costruita tra il 1761 e il 1781 nella parte bassa del paese, acquis\u00ec quindi il ruolo di sede della diocesi di Lleida.\nIl 12 giugno del 1918 l'edificio fu dichiarato monumento nazionale. Nel 1948 l'esercito ne cedette la propriet\u00e0 e nel 1949 inizi\u00f2 il restauro."}
{"id": "5261727", "revid": "1652635", "url": "https://it.wikipedia.org/wiki?curid=5261727", "title": "Romualdo Rossi", "text": "Biografia.\nNato a Goro Ferrarese da Luigi e Caterina Branchi. Inizialmente vicino ed amico personale di Benito Mussolini, non mancava di criticare le sue prese di posizioni, specialmente prima dell'inizio dell'entrata in guerra dell'Italia, avversando le prese di posizioni xenofobe della Germania nazista. Fu cofondatore e collaboratore di riviste vicine al movimento sindacale e socialista.\nMolto attivo sul fronte sindacale, negli stabilimenti goriziani, nell'ambito del sindacato fascista, evidenzi\u00f2 i diritti dei lavoratori e la necessit\u00e0 dell'applicazione delle norme. Nel 1924 promosse delle assemblee dei lavoratori, attraverso un'aperta contestazione dei Brunner i quali si opponevano all'applicazione del contratto di lavoro.\nTra i vari giornali cui collabor\u00f2, L'Internazionale, organo della Camera del Lavoro \"sindacalista rivoluzionaria\" di Parma, quindi pubblicato anche a Bologna e Milano. Fond\u00f2 la \"Diana\" assieme a Italo Balbo ed all'ex socialista Renato Castelfranchi.\nTra i vari giornali, diresse anche il periodico \"Italia - U.R.S.S. e Oriente. Rassegna commerciale mensile\", edito nel 1930 ed il settimanale \"L\u2019Italia del lavoro. Giornale politico di critica e di battaglia\".\nUna delle sue pi\u00f9 celebri opere \u00e8 \"Mussolini nudo alla meta\", scritta nel 1944. Sembra la frase \"nudo alla meta\" sia stata pronunciata proprio da Benito Mussolini nel 1923. Questi a seguito dell\u2019adesione all\u2019Italia del Dodecanneso, rifiut\u00f2 con sdegno il titolo di duca di Rodi, considerandolo inutile e privo di ogni senso. Mussolini intese dire che non aveva bisogno di nulla e di nessuno per raggiungere il suo obiettivo."}
{"id": "5261729", "revid": "991694", "url": "https://it.wikipedia.org/wiki?curid=5261729", "title": "Tetraoli", "text": ""}
{"id": "5261731", "revid": "188116", "url": "https://it.wikipedia.org/wiki?curid=5261731", "title": "Primi ministri della Spagna", "text": ""}
{"id": "5261733", "revid": "767487", "url": "https://it.wikipedia.org/wiki?curid=5261733", "title": "Fuoco amico - La storia di Davide Cervia", "text": "Fuoco amico - La storia di Davide Cervia \u00e8 un film documentario del 2014 scritto e diretto da Francesco Del Grosso, che racconta le indagini e i retroscena dietro la scomparsa di Davide Cervia, avvenuta nel 1990 a Velletri.\nVincitore del \"Premio Safiter\" al Salento Finibus Terrae e della Menzione Speciale della Giuria all'Est Film Festival, il film \u00e8 stato portato in concorso al Bari International Film Festival.\nTrama.\nIl documentario racconta la vicenda di Davide Cervia, un militare italiano esperto in guerra elettronica scomparso il 12 settembre 1990, e i successivi 24 anni di ricerche. Sebbene il caso sia stato archiviato dal Governo italiano come \"rapimento per mano di ignoti\", la famiglia Cervia ha continuato a combattere per portare alla luce la verit\u00e0."}
{"id": "5261735", "revid": "1613450", "url": "https://it.wikipedia.org/wiki?curid=5261735", "title": "Tom Burke (attore)", "text": "Uno dei suoi ruoli pi\u00f9 importanti fu l'interpretazione della parte del figlio di Giacomo Casanova nell'adattamento televisivo \"Casanova\", prodotto dalla BBC, trasmesso nel 2005. Per la produzione della stessa BBC, ha recitato nella seconda stagione della serie TV \"The Hour\" ed \u00e8 apparso nell'altra serie \"The Musketeers\", nella parte di Athos.\nBiografia.\nNacque a Londra ma cresce nel Kent. Sia i suoi genitori, David Burke e Anna Calder-Marshall, che i suoi padrini, Alan Rickman e Bridget Turner sono attori.\nColtiva fin da adolescente il desiderio di diventare attore frequentando la National Youth Theatre e la Young Arden Theatre di Faversham, oltre a partecipare a spettacoli preparati dai suoi genitori nella loro citt\u00e0 natale.\nScopre da bambino di essere dislessico lasciando la scuola prima, all'et\u00e0 di 17 anni. Si iscrive poi a uno studio di recitazione ottenendo il ruolo di protagonista. Frequenta la scuola di danza prima di essere accettato alla Royal Academy of Dramatic Art a Londra all'et\u00e0 di 18 anni.\nNel 2002 interpret\u00f2 Amleto nel \"Gertrude - The Cry\", Gertrude - Il Pianto, di Howard Baker, un rielaborato dell\"'Amleto\" di William Shakespeare che si concentra sulla figura di Gertrude, la madre del protagonista.\nPartecip\u00f2 a diversi cortometraggi, tra i quali, \"The Burl\", del 2003, in coppia con suo padre, \"Roar\", del 2009, e \"The Bunchers\".\nCome attore teatrale ha lavorato con la Royal Shakespeare Company ed \u00e8 apparso nelle rappresentazioni al Shakespeare's Globe, interpretando, nel 2004, Romeo in \"Romeo and Juliet\". Lo stesso anno ottenne la sua prima parte nel film \"The Libertine\".\nNel mondo televisivo, dopo la scuola di recitazione, ottenne la parte di protagonista, Syd nella serie thriller, State of Play di Paul Abbot. Nel 2004 recit\u00f2 la parte di Lee nel film, \"Bella and the Boys\" con Billie Piper. Nel 2005 interpret\u00f2 la versione ventenne del figlio di Giacomo Casanova, Giac, nell'adattamento televisivo \"Casanova\".Nel 2006 recit\u00f2 la parte del Dottor John Sewars nel film Dracula. Nel 2007 si ciment\u00f2 nel ruolo di Napoleone Bonaparte nell'episodio del film-documentario \"Heroes and Villains\" e una piccola parte nell'opera satirica \"The Trial of Tony Blair\".\nNel 2007 recit\u00f2 la parte di un regista che dirigere un film porno nella commedia, \"I Want Candy\" con Tom Riley e Carmen Electra. Nel 2008 interpret\u00f2 Bluey in \"Donkey Punch\", un horror thriller che debutt\u00f2 al Sundance Film Festival.\nNel 2009 ricevette il ruolo di Geoff Goddard in Telstar, un film che racconta la storia del produttore musicale Joe Meek. Nello stesso anno gli assegnarono una piccola parte nel film \"Ch\u00e9ri\". Nel 2010 recit\u00f2 la parte di Davy nel film \"Third Star\", insieme a Benedict Cumberbatch, JJ Feild e \"Adam Robertson\", un film che raccontava il viaggio di quattro ragazzi, dei quali uno malato terminale.\nNel 2010 \u00e8 nuovamente a teatro, all'Old Vic in \"Design for Living\" di No\u00ebl Coward. Nel 2011 all'Almeida Theatre impersona Greg in \"Reasons to be pretty\". \nNel 2012 rappresent\u00f2 Mark nel film \"Cleanskin\", un thriller terroristico insieme a Sean Bean, Charlotte Rampling, James Fox, \"Abhin Galeya\" e Michelle Ryan. Nel 2013 recit\u00f2 nella parte di Billy, fratello maggiore del personaggio di Ryan Gosling nel film Only God Forgives. Nel medesimo anno ottenne il ruolo secondario nel film The Invisible Woman."}
{"id": "5261740", "revid": "344503", "url": "https://it.wikipedia.org/wiki?curid=5261740", "title": "Fuoco amico (disambigua)", "text": ""}
{"id": "5261741", "revid": "173006", "url": "https://it.wikipedia.org/wiki?curid=5261741", "title": "Era (calendario)", "text": ""}
{"id": "5261762", "revid": "830579", "url": "https://it.wikipedia.org/wiki?curid=5261762", "title": "Albi di Dylan Dog (2015)", "text": "Albi del fumetto Dylan Dog pubblicati nel 2015\nAl servizio del caos.\nChi \u00e8 veramente John Ghost? E qual \u00e8 il nesso che si nasconde tra questo giovane miliardario rampante e l'ondata di delitti che si sta abbattendo su Londra a causa del nuovo smartphone \"Ghost 9000\"? Dylan Dog viene chiamato a indagare. Si tratta del primo albo della \"Fase 2\" in cui viene introdotto il nuovo nemico che andr\u00e0 a sostituire lo storico Xabaras presente nella \"Fase 1\". \nIl cuore degli uomini.\nQuando Dylan Dog decide di lasciare Dora, la sua nuova ennesima fidanzata, il padre di lei, Norman, ex agente dei servizi segreti, lo rapisce per fargli ammettere, anche mediante tortura, che l'Indagatore dell'Incubo in realt\u00e0 non l'ha mai amata. Non sar\u00e0 per\u00f2 cos\u00ec semplice riuscire ad estorcere questa confessione.\nNel fumo della battaglia.\nSusy, madre di un bambino affetto da sindrome di Asperger, inizia a ricevere sulla chat di Facebook messaggi dal figlio suicididatosi un anno prima. Chieder\u00e0 quindi l'aiuto di Dylan Dog affinch\u00e9 scopra chi ha creato questo falso profilo sul famoso social network. Alcuni strani avvenimenti faranno per\u00f2 pensare che sia realmente il figlio ad essersi messo in contatto dall'aldil\u00e0, chiedendo aiuto.\nIl sapore dell'acqua.\nDyaln Dog \u00e8 alle prese con un caso di una persona morta ingerendo un acido del quale non \u00e8 rimasta traccia e collegato ad un altro caso in cui rispunta fuori questo misterioso acido.\nIl tutto sembra ricondurre ad un ciondolo fatto di un raro metallo, il rodio, e che contiene al suo interno un cristallo di zolfo. Per risolvere il caso Dylan ricorrer\u00e0 all'aiuto di Hamlin, in qualit\u00e0 di esperto di alchimia.\nGli spiriti custodi.\nTeresa, una importante donna dell'aristocrazia inglese, \u00e8 sposata con Sal, un italiano che si spaccia per principe, indebitato con la mafia russa a causa del vizio del gioco d'azzardo. Quando gli spiriti degli antenati della donna della casa in cui vive la avvertono che il marito sta per essere ucciso, si rivolger\u00e0 a Dylan Dog affinch\u00e9 lo protegga. In questo modo lei riuscir\u00e0 ad ottenere l'agognato divorzio e gli spiriti custodi eviteranno di convivere nella villa assieme all'anima dell'indesiderato marito.\n...e cenere tornerai.\nDylan Dog entra in una spirale di depressione a causa delle continue persecuzioni dell'ispettore Carpenter, della continua assenza di clienti e, in ultimo, dell'avviso di sfratto immediato dalla storica casa di Craven Road 7. Dopo essersi barricato in casa, la sua paranoia lo porter\u00e0 a mandar via anche il suo amico e assistente Groucho, anche lui sospettato di far parte di un complotto teso ad eliminare l'Indagatore dell'Incubo.\nGli abbandonati.\nDylan Dog, assieme all'ex ispettore Bloch, si trovano ad indagare su una donna misteriosamente scomparsa nelle vicinanze di Wynbring, una cittadina vicino all'aeroporto di Southend. Qui lo stesso Dylan sparir\u00e0 all'improvviso davanti all'amico Bloch. I due si troveranno cos\u00ec, separatamente, a risolvere il caso cercando di capire perch\u00e9 in quella zona alcune persone sono scomparse senza lasciare traccia, ricostruendo ci\u00f2 che avvenne in passato in quei luoghi.\nLa mano sbagliata.\nQuando la pittrice Anita Novak, all'apice del successo, rimane coinvolta in un incidente che la priva della mano destra, si vede costretta ad imparare ad utilizzare la mano sinistra per i suoi quadri. Dylan Dog viene ingaggiato dall'artista in quanto le rappresentazioni di tragici delitti da lei effettuate in tutti i suoi dipinti, si tramutano in realt\u00e0. \nLa morta non dimentica.\nL'ex-ispettore Bloch, assieme a Jenkins, si reca dall'amico Dylan Dog per assumerlo relativamente alla misteriosa apparizione di un uomo recentemente deceduto a Wickedford. Nel frattempo a Londra vengono rinvenuti dei cadaveri di persone impagliati tramite processo di tassidermia. Il tutto sembra ricollegarsi a Nora Cuthbert, una ex cliente proprio dell'Indagatore dell'Incubo.\nLacrime di pietra.\nDopo un intervento operatorio, Bloch conosce Augustina e la nuora Crispille, una ragazza cieca di cui si innamora. Ma qual \u00e8 il rapporto tra la fanciulla e la beata Crispille, martire portoghese sua omonima? Dylan Dog, preoccupato per l'amico, indaga e scopre che la vicenda \u00e8 pi\u00f9 delicata di quanto inizialmente sembrasse.\nIn fondo al male.\nFiona Fenn assume Dylan Dog per indagare sulla scomparsa dell'amica Molly. L'indagatore dell'incubo si reca quindi a Port Frost, un paesino scozzese sul mare, dove dovr\u00e0 fare i conti con una leggenda che sembra influenzare il comportamento degli abitanti.\nLa calligrafia del dolore.\nI coniugi Goldfinch, Mark e Diane, invitano Dylan Dog all'inaugurazione della loro nuova residenza di Mooncaster Manor, perch\u00e9 la donna avverte inquietanti presenze. Dopo una notte tragica, in cui lo stesso Dylan rischia grosso, le sue indagini lo condurranno sulle tracce di un particolare oggetto in grado, se custodito in buone mani, di cambiare le sorti del mondo. Sfortunatamente per tanti, l'oggetto non \u00e8 affatto in buone mani."}
{"id": "5261764", "revid": "767487", "url": "https://it.wikipedia.org/wiki?curid=5261764", "title": "Epoca (calendario)", "text": "In cronologia il termine epoca (dal latino \"ep\u014fcha\", a sua volta dal greco antico \"\u1f10\u03c0\u03bf\u03c7\u03ae\", con significato di \"punto di fermata\") \u00e8 un punto fisso nella successione del tempo, solitamente segnato da un avvenimento particolarmente memorabile, dal quale si comincia a contare lo scorrere del tempo. Il vocabolo trova applicazione in diversi settori:"}
{"id": "5261765", "revid": "767487", "url": "https://it.wikipedia.org/wiki?curid=5261765", "title": "Cuore forestiero", "text": "Cuore forestiero \u00e8 un film del 1952 diretto da Armando Fizzarotti."}
{"id": "5261768", "revid": "1305772", "url": "https://it.wikipedia.org/wiki?curid=5261768", "title": "Mazzanti", "text": ""}
{"id": "5261770", "revid": "1543377", "url": "https://it.wikipedia.org/wiki?curid=5261770", "title": "Yandex.Money", "text": "Yandex.Money () \u00e8 il pi\u00f9 grande servizio di pagamento elettronico della Russia. \u00c8 un servizio creato da Yandex, il pi\u00f9 grande motore di ricerca russo col suo 62% di quota di mercato, quarto nel mondo.\nYandex.Money \u00e8 stato lanciato nel 2002. Dal 2011 \u00e8 quotata nel mercato NASDAQ, alla borsa di New York. Nel 2013, la banca Russa Sberbank, una delle maggiori banche dell'Europa dell'est, ha acquisito una quota di Yandex.Money. Dal 2013, con un investimento di circa 60 milioni di dollari, Sberbank possiede il 75 percento del capitale della compagnia, il restante 25 percento \u00e8 tuttora in possesso dei fondatori, la stessa Yandex. Il 4 Giugno 2014 \u00e8 stata quotata alla Borsa di Mosca.\nTipologie di servizi offerti.\nYandex rende disponibili transazioni finanziarie in tempo reale in rubli, permettendo pagamenti e \ntrasferimenti di denaro tramite internet. Il servizio rende disponibili procedure per i siti di e-commerce, includendo pagamenti tramite carte di credito, la moneta elettronica Yandex, oltre a transazioni in contanti tramite i suoi 170.000 terminali di pagamento in contanti e tramite gli operatori mobili. Oltre 76.000 negozi online, incluse partnership come Skype, AliExpress, iTunes, Nintendo e di giochi online, usano il servizio Yandex.Money per le transazioni in Russia e gli stati dell'ex CSI.\nYandex.Money fornisce una propria interfaccia utente, con la quale \u00e8 possibile gestire diversi portafogli elettronici per i vari pagamenti. Gli utenti di Yandex.Money possono usare i loro portafogli elettronici per effettuare acquisti online, ricariche telefoniche, pagare bollette e fatture, acquistare carburante alle stazioni di autorifornimento, contribuire a campagne di raccolta fondi online, ecc. Esistono inoltre delle carte di pagamento Yandex.Money, si tratta di carte di credito sia virtuali sia col comune badge plastico, del circuito MasterCard. A dicembre 2014, il sistema conta oltre 20 milioni di conti Yandex.Money attivi. Il ritmo di crescita della piattaforma di pagamento \u00e8 di oltre 12000 nuovi conti al giorno.\nRadicamento del servizio sul territorio russo.\nSecondo un sondaggio di opinione del marzo 2014, Yandex.Money \u00e8 largamente conosciuto in Russia. In un sondaggio condotto dalla societ\u00e0 Taylor Nelson Sofres, \u00e8 risultato che l'87 percento dei of Russi hanno familiarit\u00e0 col servizio, e il 22 percento usa regolarmente Yandex.Money per effettuare pagamenti.\nOrganizzazione dell'azienda.\nLa sede centrale della compagnie \u00e8 a Mosca, in Russia. Ha filiali a San Pietroburgo e Ni\u017enij Novgorod. Maria Gracheva \u00e8 il direttore esecutivo di Yandex.Money. \u00c8 alla guida della compagnia dal 18 marzo 2014. Dal 2014, la sede fiscale della compagnia \u00e8 Amsterdam."}
{"id": "5261772", "revid": "762947", "url": "https://it.wikipedia.org/wiki?curid=5261772", "title": "Cesare Pollastri", "text": "Biografia.\nCesare Federico, figlio di Gaetano e nipote di Augusto Pollastri, celebri liutai di , \u00e8 l'ultimo esponente della liuteria Pollastri, appresa fin da ragazzo, sotto la guida del padre.\nSi laure\u00f2 in Medicina nel 1949 ed in seguito si specializz\u00f2 in Oculistica. Consider\u00f2 sempre la liuteria un'attivit\u00e0 secondaria rispetto alla sua professione di medico, tuttavia oggi ci\u00f2 che ha prodotto anche in questo campo, seppur non a grandi numeri, ha una sua chiara collocazione sul mercato.\nCostru\u00ec i suoi primi strumenti insieme al padre negli ultimi anni '40, dedicandosi fin da subito anche a copie di strumenti storici, che furono sempre una grande passione per lui.\nPartecip\u00f2 con un suo strumento alla XIV Mostra Mercato dell'Artigianato a Firenze nel 1950 e vinse la medaglia d'argento con un violino esposto alla Mostra Mercato d'Istrumenti ad Arco Moderni di Cremona nel 1965.\nDopo la morte del padre continu\u00f2 per qualche tempo l'attivit\u00e0 della bottega con l'aiuto dell'allievo di Gaetano Franco Albanelli, ed in seguito si adoper\u00f2 perch\u00e9 si mantenesse vivo il ricordo della prestigiosa attivit\u00e0 dei suoi due congiunti: per onorare la memoria di Augusto e Gaetano Pollastri offr\u00ec una medaglia d'oro nell'VIII Rassegna Nazionale Biennale di Liuteria artistica moderna 'Citt\u00e0 di Bagnacavallo' (1978), da assegnarsi al liutaio con il maggior numero di allievi; il riconoscimento fu assegnato a Primo Contavalli. Nella stessa rassegna Cesare Pollastri fu presente con un violino nella categoria 'Espositori amatori'.\nCostru\u00ec poco meno di 40 strumenti, tra violini, viole e violoncelli: si dedicava con passione alla riproduzione di strumenti antichi.\nUs\u00f2 sempre il modello 'Pollastri', i suoi strumenti presentano i chiodini di legno ed il famoso timbro a fuoco, unico e inconfondibile, raffigurante due polli contrapposti, segno distintivo degli strumenti Pollastri.\nForm\u00f2 un allievo, Bruno Piastri e dedic\u00f2 il poco tempo libero lasciatogli dalla sua impegnativa professione e dall'attivit\u00e0 di liutaio dipingendo e scrivendo testi in italiano ed in dialetto bolognese.\nCon lui cessa di essere produttiva in questo campo una famiglia di liutai che per quasi un secolo ha onorato artisticamente la citt\u00e0 di Bologna."}
{"id": "5261777", "revid": "117913718", "url": "https://it.wikipedia.org/wiki?curid=5261777", "title": "Hank Zipzer - Fuori dalle righe", "text": "Hank Zipzer - Fuori dalle righe \u00e8 una serie televisiva britannica ispirata alla serie di libri \"Hank Zipzer il superdisastro\", di Henry Winkler e Lin Oliver. In Inghilterra la serie ha debuttato sul canale CBBC il 20 gennaio 2014, mentre in Italia la serie ha debuttato il 12 gennaio 2015 su Disney Channel.\nUn film natalizio dalla durata di 84 minuti \u00e8 stato trasmesso sul canale CBBC a dicembre 2016, mentre in Italia \u00e8 andato in onda su Rai Gulp il 25 dicembre 2018.\nTrama.\nHank Zipzer \u00e8 un alunno della Westbrook Academy dislessico, che segue sempre il suo distratto cervello con genialate assurde che alla fine si mostrano utili. I suoi genitori sono di origini italiane, ha un forte rapporto con Mr. Rock il professore di musica e un brutto rapporto con Mrs. Adolf la professoressa di matematica. Ha due amici Ashley e Frankie e preso di mira dal perfido bullo Nicholas Mckelty, affronter\u00e0 i suoi problemi."}
{"id": "5261794", "revid": "1075510", "url": "https://it.wikipedia.org/wiki?curid=5261794", "title": "Claude Fran\u00e7ois Milliet Dechales", "text": "Pubblic\u00f2 un corso di matematica e una traduzione di Euclide molto popolare in Francia, per quanto di qualit\u00e0 inferiore a quella di Gilles Personne de Roberval.\nBiografia.\nEra figlio di Hector Milliet de Challes (1568-1642), barone d'Arvillars.\nSi un\u00ec ai gesuiti all'et\u00e0 di quindici anni, il 21 settembre 1636; partecip\u00f2 alla missione dei gesuiti francesi nell'impero ottomano e vi insegn\u00f2 le lettere per nove anni. Tornato in Francia, fu nominato professore di idrografia a Marsiglia. Insegn\u00f2 la navigazione e il genio militare. Insegn\u00f2 poi contemporaneamente filosofia (quattro anni), matematica (sei) e teologia (cinque) al collegio della Trinit\u00e0 di Lione. Proprio a Lione pubblico il suo celebre \"Cursus seu Mondus Matematicus\", molto distante da quello, pi\u00f9 moderno, di Pierre H\u00e9rigone. Fu infine rettore a Chamb\u00e9ry.\nAlla fine della sua vita, insegn\u00f2 matematica al collegio di Torino e costru\u00ec compassi. Era noto per la sua amabilit\u00e0 e competenza pedagogica nell'insegnamento della matematica."}
{"id": "5261796", "revid": "124579636", "url": "https://it.wikipedia.org/wiki?curid=5261796", "title": "Presidente del Governo di Spagna", "text": "Il presidente del Governo (in spagnolo \"presidente del Governo\") \u00e8 il capo del Governo della Spagna. La carica, originariamente denominata \"Presidente del Consiglio dei ministri\" (in spagnolo \"Presidente del Consejo de Ministros\"), assunse l'attuale nome nel 1938. Il re di Spagna propone un candidato per la Presidenza del Governo, che deve poi essere eletto dal Congresso dei deputati, la camera bassa delle Corti Generali (il Parlamento spagnolo) e nominato dal re, di fronte al quale presta giuramento.\nSecondo la Costituzione della Spagna, il presidente dirige l'azione del Governo e coordina l'operato dei suoi membri. L'attuale titolare della carica \u00e8, a partire dal 2 giugno 2018, Pedro S\u00e1nchez, del Partito Socialista.\nAccesso alla carica.\nSvolte le consultazioni politiche utili a comprendere quale maggioranza esista in parlamento pronta a sostenere un governo, il re forma il governo stesso nominandone anzitutto il presidente. La prassi prevede che il presidente dovrebbe essere il leader del partito di maggioranza o il leader della coalizione di maggioranza, ma non vi \u00e8 alcuna disposizione di legge che lo richieda.\nIl presidente nominato si presenta davanti alla camera bassa del parlamento spagnolo, il Congresso dei Deputati, esponendo il programma del nuovo governo e chiedendo sulla base del programma stesso la fiduca dell'assemblea. Se il Congresso dei deputati accorda al presidente del governo la fiducia alla maggioranza assoluta il governo entra formalmente in carica. Se la maggioranza assoluta non viene raggiunta, la stessa proposta di fiducia pu\u00f2 essere sottoposta ad una nuova votazione 48 ore dopo la precedente. In questo caso non \u00e8 necessaria la maggioranza assoluta ma \u00e8 sufficiente quella semplice. Se il presidente nominato non ottiene la fiducia nemmeno alla maggioranza semplice egli \u00e8 deposto e il re deve proporre un altro candidato previa consultazione con i gruppi politici e una ulteriore nomina di un presodente del governo. Se entro due mesi dalla prima votazione di fiducia nessun candidato ottiene il sostegno del Congresso dei deputati vengono convocate nuove elezioni. Non \u00e8 mai necessaria la fiducia della camera alta del parlamento spagnolo, il Senato di Spagna. \nGli altri membri del governo sono nominati e destituiti dal re su proposta del presidente. N\u00e9 il Congresso n\u00e9 il Senato hanno la possibilit\u00e0 di porre il veto in qualche modo sulla nomina di nuovi ministri.\nGiuramento.\nIl giuramento si svolge nella sala delle udienze del Palazzo della Zarzuela alla presenza del re, della sua consorte, del \"maggior notaio del Regno\" (il ministro della Giustizia), del presidente del Consiglio generale del potere giudiziario, del presidente del Congresso dei deputati, del presidente del Senato e del presidente del Governo uscente.\nIl presidente eletto pronuncia il seguente giuramento su una copia aperta della Costituzione e, qualora lo desiderasse, su una copia della Bibbia e un crocifisso:\nMozione di sfiducia e voto di fiducia.\nIl presidente, dietro deliberazione del Consiglio dei Ministri, pu\u00f2 chiedere alla Congresso dei deputati la questione di fiducia sul suo programma o su una dichiarazione di politica generale. Il Congresso dei deputati pu\u00f2 accordare la fiducia a maggioranza semplice.\nIl Congresso pu\u00f2 rimuovere in qualsiasi momento il presidente e il suo governo attraverso mozione di sfiducia costruttiva. Essa richiede per\u00f2 la maggioranza assoluta del Congresso spagnolo stesso."}
{"id": "5261797", "revid": "380453", "url": "https://it.wikipedia.org/wiki?curid=5261797", "title": "Trefl Pi\u0142ka Siatkowa Sopot", "text": ""}
{"id": "5261804", "revid": "767487", "url": "https://it.wikipedia.org/wiki?curid=5261804", "title": "Guillaume Le Blond", "text": "Professore di matematica presso la corte del re (1736) e poi dell'infante di Francia (1751), continu\u00f2 tale lavoro fino al 1778, quando divenne segretario di gabinetto di Madame Victoire."}
{"id": "5261805", "revid": "122969180", "url": "https://it.wikipedia.org/wiki?curid=5261805", "title": "Hooked on Classics", "text": "Hooked on Classics \u00e8 un album discografico di Louis Clark e della Royal Philharmonic Orchestra, pubblicato nel 1981 dalla K-tel.\nIl disco.\nIn questo album Louis Clark dirige la Royal Philharmonic Orchestra, che suona una raccolta di estratti da noti brani di musica classica, suonati sopra a un battito continuo di batteria.\nIl genere dell'album \u00e8 stato definito come un crossover tra la musica classica e il cosiddetto \"easy listening\".\nIl primo brano dell'album raggiunse il 15 agosto 1981 la posizione #2 nella Official Singles Chart, mantenendo la posizione anche la settimana seguente.\nDi seguito sono elencati, per ogni brano del disco, i pezzi classici utilizzati."}
{"id": "5261807", "revid": "71433", "url": "https://it.wikipedia.org/wiki?curid=5261807", "title": "Una notte al museo 3 - Il segreto del faraone", "text": ""}
{"id": "5261808", "revid": "871355", "url": "https://it.wikipedia.org/wiki?curid=5261808", "title": "Episodi di Hank Zipzer - Fuori dalle righe (prima stagione)", "text": "La prima stagione di \"Hank Zipzer - Fuori dalle righe\" \u00e8 stata trasmessa in Inghilterra dal canale CBBC dal 28 gennaio al 22 aprile 2014.\nIn Italia la stagione \u00e8 stata trasmessa dal 12 gennaio al 28 gennaio 2015 su Disney Channel. \nLe cascate del Niagara secondo Hank.\nPer evitare di scrivere un tema sulle sue vacanze alle Cascate del Niagara, Hank costruisce un plastico. Ma finisce con l'allagare la classe, e come punizione dovr\u00e0 scrivere il tema e leggerlo di fronte a tutti.\nI calzini fortunati.\nHank crede che un paio di calzini di sua sorella siano un potente amuleto contro la sfortuna che a suo dire lo perseguita nello sport. Vorrebbe indossarli, ma il destino glielo impedisce. E cos\u00ec gli tocca farne a meno...\n...e si alz\u00f2 il sipario.\nHank, costretto dalla maestra a prendere ripetizioni di matematica da Heather, non pu\u00f2 partecipare al musical della scuola, ma poi per una serie di cause \u00e8 lui ad aiutare Heather, e a imparare a fare le divisioni in colonna!\nRicerca di scienze.\nMentre Frankie finisce la ricerca di scienze, Hank va a comprare una nuova console per l'amico. Purtroppo combina uno dei suoi soliti pasticci, e nel tentativo di farsi perdonare ne combina un altro ancora pi\u00f9 grosso.\nLa casa dei fantasmi.\nHank organizza uno scherzo per spaventare McKelty, colpevole di aver preso in giro sua sorella davanti a tutti. E alla fine, grazie anche al contribuito di pap\u00e0 Stanley, McKelty dovr\u00e0 scappare con la coda tra le gambe.\nGara di dibattiti.\nA scuola, Hank prende parte alla gara di dibattiti assieme a suo padre. Anche Emily e Rosa partecipano, ma Rosa viene squalificata in semifinale per aver aggredito il signor McKelty. Sar\u00e0 Hank a salvare la reputazione della famiglia.\nProva di chimica.\nA sorpresa, Miss Adolf fissa un esame di chimica a met\u00e0 quadrimestre. Hank fa coppia con Ben, ma non lo informa delle sue lacune scolastiche, e purtroppo la situazione degenera al punto che Miss Adolf rischia di finire asfissiata!\nIl giorno delle pagelle.\nHank riceve la pagella ed \u00e8 pi\u00f9 disastrosa del solito. Per farla sparire, quando si reca nel loro negozio la butta nel tritacarne, facendola cos\u00ec finire nell'impasto di una mortadella che deve essere consegnata al Re delle salsicce!\nPap\u00e0 per un weekend.\nCome compito a casa, i ragazzi devono fare i genitori di alcuni bambolotti durante il weekend. Ma Hank ha promesso di aiutare sua madre in negozio, col risultato che conciliare lavoro e doveri di genitore si rivela non facile.\nTalent show.\nStan vuole sottoporre Hank a una nuova terapia, ma Hank non pensa ad altro che a partecipare al talent show della scuola. Per accattivarsi la sua attenzione, Stan si trasforma allora in un padre \"alternativo\"."}
{"id": "5261810", "revid": "1272592", "url": "https://it.wikipedia.org/wiki?curid=5261810", "title": "Fossaccia Scannabecco", "text": "La Fossaccia Scannabecco \u00e8 un torrente della provincia di Parma affluente di sinistra del fiume Taro.\nCorso del torrente.\nLa Fossaccia Scannabecco nasce con il nome di rio Grande dall'unione di tre rii all'altezza della localit\u00e0 Fontanone nel comune di Noceto. Dei tre rii, rio Ferrario, rio dei Cavagnoli e rio dei Telaroli, il pi\u00f9 lungo, che pu\u00f2 essere considerato quindi come appartenente all'asta fluviale principale, \u00e8 il rio dei Telaroli che nasce ad un'altutudine di 200 m circa presso localit\u00e0 Case Zacchi, poco a sud di Costamezzana, nel comune di Noceto. Da qui prende a scorrere in direzione nord est in un vallone boscato nel primo tratto poi vicino alla localit\u00e0 Case Molinari, piega decisamente verso nord sino alla confluenza con gli altri due rii originando quindi il rio Grande. in questo tratto il rio Grande, dopo aver costeggiato il lago Tana, prende a scorrere in direzione nord-est ricevendo in destra il contributo del rio Vallazza presso la localit\u00e0 Palazzo di Mariano. Da qui scorrendo ormai in pianura, prosegue sempre in direzione nord est attraversando la via Emilia nell'abitato di Sanguinaro, appena a valle dell'abitato riceve in sinistra il rio Borghetto e muta denominazione in Fossaccia Scannabecco. Intersecata la A1, la Fossaccia passa poco ad ovest dell'abitato di Fontanellato quindi ricevuto il contributo di alcune fossette minori, attraversa la localit\u00e0 Prati di dentro ricevendo in sinistra il cavo Fossadone presso il confine comunale fra Fontanellato e San Secondo Parmense. A valle di detta confluenza, la Fossaccia Scannabecco prende a scorrere parallela e affiancata al canale San Genesio, proveniente anch'esso dalla zona di Fontanellato, che ricever\u00e0 poi in localit\u00e0 ponte del Gatto. Quindi, dopo aver intersecato la provinciale 10 per Cremona in localit\u00e0 Portone del Pizzo, piega decisamente ad est per confluire in Taro presso Pizzo di San Secondo, poco a monte della confluenza del T. Stirone.\nRegime idrologico.\nLa Fossaccia Scannabecco \u00e8 un torrente della fascia collinare, la cui portata \u00e8 influenzata in modo non trascurabile anche dalle precipitazioni che avvegono in pianura, pertanto il suo regime idrologico si caratterizza con magre pronunciate in estate e piene autunnali e primaverili. Da notare che a valle dell'Emilia la Fossaccia Scannabecco non \u00e8 mai in secca neppure nei periodi estivi, questo grazie anche all'apporto di alcune risorgive che si trovano nel territorio di Fontanellato. La portata media annua \u00e8 di 0.5 m3/s, con un massimo mensile di 0.9 m3/s e un minimo mensile di 0.13 m3/s. La portata di colmo di piena stimata con un tempo di ritorno di 20 anni \u00e8 di 70 m3/s"}
{"id": "5261814", "revid": "830939", "url": "https://it.wikipedia.org/wiki?curid=5261814", "title": "Thomas Leseur", "text": "Insegn\u00f2 al collegio della Sapienza di Roma, ove incontr\u00f2 il francescano Fran\u00e7ois Jacquier, con cui scrisse le opere \"Isaaci Newtoni philosophi\u00e6 naturalis principia mathematica, perpetuis commentariis illustrata\", \"Parere e riflessioni sopra i danni della cupola di San Pietro\" e soprattutto \"El\u00e9mens du calcul int\u00e9gral\", opera molto stimata all'epoca, considerata la pi\u00f9 completa sul calcolo integrale."}
{"id": "5261815", "revid": "1075114", "url": "https://it.wikipedia.org/wiki?curid=5261815", "title": "Thomas Le Seur", "text": ""}
{"id": "5261816", "revid": "287204", "url": "https://it.wikipedia.org/wiki?curid=5261816", "title": "Memphis Tornadoes", "text": "I Memphis Tornadoes sono stati una franchigia di pallacanestro della WBA, con sede a Memphis, nel Tennessee, attivi dal 2008 al 2009.\nNacquero nel 2008 come Memphis Blues, terminando la stagione con un record di 3-4. L'anno successivo cambiarono nome in Memphis Tornadoes terminando con un record di 2-8."}
{"id": "5261819", "revid": "300067", "url": "https://it.wikipedia.org/wiki?curid=5261819", "title": "Memphis Blues (pallacanestro)", "text": ""}
{"id": "5261847", "revid": "300067", "url": "https://it.wikipedia.org/wiki?curid=5261847", "title": "Magic City Court Kings", "text": ""}
{"id": "5261848", "revid": "300067", "url": "https://it.wikipedia.org/wiki?curid=5261848", "title": "Decatur Court Kings", "text": ""}
{"id": "5261853", "revid": "101175", "url": "https://it.wikipedia.org/wiki?curid=5261853", "title": "Motorhome - Piloti di famiglia", "text": "Motorhome - Piloti Di Famiglia \u00e8 un programma televisivo italiano, in forma di docu-reality, trasmesso da MTV.\nDescrizione.\nIl programma, in onda dal 20 ottobre 2014, segue le vicende, sia personali ma anche agonistiche, di quattro piloti motociclistici: Alessandro Delbianco, Andrea Caravella, Cecilia Masoni e Stefano Valtulini. I quattro ragazzi, tutti e quattro minorenni, all'inizio della loro carriera da piloti professionistici, partecipano alla classe Moto3 del campionato Italiano Velocit\u00e0, campionato organizzato dalla Federazione Motociclistica Italiana.\nRispetto ai quattro piloti annunciati durante la presentazione della trasmissione, il 18 ottobre 2014, a due giorni dall'inizio del programma, viene coinvolto nel programma un altro giovane pilota, Marco Bezzecchi, mentre il 10 novembre 2014 i piloti seguiti diventano sei, con l'arrivo nel programma di Manuel Pagliani.\nAl termine del campionato, dopo le dieci gare previste dal calendario, \u00e8 Manuel Pagliani a laurearsi campione italiano con 132 punti e tre vittorie, con Marco Bezzecchi secondo con 126 punti ed una vittoria. Pi\u00f9 indietro in campionato gli altri quattro piloti, con Stefano Valtulini sesto con 73 punti (per lui solo un podio quale risultato saliente), Andrea Caravella undicesimo con 50 punti, Cecilia Masoni venticinquesima con 2 punti e Alessandro Del Bianco che non riesce ad ottenere punti (Del Bianco ottiene due posizionamenti a podio al Mugello, ma non gli sono stati assegnati punti in quanto corse come wild card)."}
{"id": "5261856", "revid": "122177759", "url": "https://it.wikipedia.org/wiki?curid=5261856", "title": "Silversea Cruises", "text": "Silversea Cruises \u00e8 una compagnia di navigazione specializzata in crociere di lusso con sede a Monaco. Fondata nel 1994, ha aperto la strada alla formula della crociera all-inclusive con la sua prima nave, la \"Silver Cloud\".\nFondatore e proprietario di Silversea \u00e8 Manfredi Lefebvre d'Ovidio, figlio del giurista Antonio Lefebvre, dei conti di Balsorano. A fine 2019 la societ\u00e0 dispone di otto navi da crociera, ognuna delle quali trasporta dai 100 ai 540 passeggeri, dedicate a crociere lunghe (da sei mesi a un anno) per una clientela molto esclusiva.\nStoria.\nSilversea viene fondata nel 1988 da una joint venture costituita da V-Ships (precedentemente noto come Vlasov Group) di Monaco e della famiglia Lefebvre di Roma. I partecipanti congiunti erano precedentemente stati co-proprietari di Sitmar Cruises. Il fondatore della Silversea \u00e8 Antonio Lefebvre d'Ovidio (1913-2011), avvocato marittimista e docente di diritto commerciale della navigazione all'Universit\u00e0 di Bari, Roma e Napoli a partire dal 1938, anno in cui inizi\u00f2 ad acquisire nell'Adriatico la flotta di navi cargo e traghetti, da cui la Sitmar Cruises prese avvio.\nIl modello di business di Silversea \u00e8 quello di operare con piccole navi, con sole suite di categoria extra-lusso, con solo tariffe all inclusive: comprese nel prezzo sono mance, bevande (compresi i vini selezionati a pranzo e cena), tasse portuali, assicurazione di viaggio, eventi a bordo e escursioni a terra. Poich\u00e9 l'80% dei clienti di Silversea proviene dal Nord America, l'ufficio marketing si trova a Miami, in Florida.\nLa prima nave di Silversea, \"Silver Cloud\", \u00e8 entrata in servizio nell'aprile 1994, seguita nel gennaio 1995 da una nave gemella, la \"Silver Wind\".\nNel settembre 2000, Silversea lancia la \"Silver Shadow\" e l'anno dopo la \"Silver Whisper\".\nNel dicembre 2009, Silver Spirit esegue il suo viaggio inaugurale.\nLa \"Prince Albert II\" \u00e8 stata ribattezzata in \"Silver Explorer\" per allineare i nomi sotto il tema dell'argento.\nNel 2012 viene annunciata l'acquisizione di Canodros SA, la principale compagnia turistica ecuadoriana che opera nelle isole Galapagos. L'acquisto della compagnia comprende anche la nave \"Galapagos Explorer II, che\" proseguir\u00e0 il suo programma previsto di crociere e continuer\u00e0 ad essere gestito da Canodros che continuer\u00e0 anche le prenotazioni di movimentazione per Galapagos Explorer II, cos\u00ec come le vendite e marketing attraverso la sua consolidata rete di agenzie di viaggio e tour operator. Successivamente verr\u00e0 inserita nel marchio Silversea con il nome di \"Silver Galapagos\".\nIl 24 luglio 2015, presso il Cantiere navale di Sestri Ponente, \u00e8 iniziata la costruzione di quella che sar\u00e0 la futura ammiraglia della flotta, la \"Silver Muse\". La nave, che ha preso il mare il 3 aprile 2017, ha una stazza lorda di 40.700 tonnellate, una lunghezza di oltre 212 metri, una capacit\u00e0 di ospitare a bordo 596 passeggeri e un allestimento particolarmente ricercato.\nIl 11 settembre 2017 Silversea Cruises e Fincantieri firmano un contratto, del valore di circa 310 milioni di euro, per la realizzazione di una nuova nave da crociera ultra-lusso che entrer\u00e0 a far parte della flotta dell\u2019armatore nel 2020. La nuova unit\u00e0, si chiamer\u00e0 \"Silver Moon\", sar\u00e0 gemella di \"Silver Muse\", avr\u00e0 una lunghezza di 212 metri, tonnellate di stazza lorda e una capacit\u00e0 di 596 passeggeri.\nIl 15 maggio 2018 Silversea ha commissionato a Fincantieri la costruzione della seconda gemella dell'ammiraglia \"Silver Muse\" dopo la \"Silver Moon\", la nuova unit\u00e0 si chiamer\u00e0 \"Silver Dawn\" e sar\u00e0 consegnata nell\u2019ultimo trimestre del 2021.\nA Royal Caribbean Group.\nIl 14 giugno 2018 viene annunciato che Royal Caribbean Cruises Ltd, ha acquistato il 66,7% delle azioni della compagnia per un valore di 1 miliardo di dollari, la compagnia entra a far parte del gruppo.\nIl 9 ottobre 2018 viene annunciato tramite una nota che la compagnia ha firmato un contratto con Meyer Werft per la costruzione di due navi di una nuova classe denominata Evolution, la loro consegna avr\u00e0 inizio nel 2022 e contestualmente, \u00e8 stato annunciato la sigla di un contratto con il cantiere olandese De Hoop per la realizzazione di una piccola unit\u00e0 expedition che avr\u00e0 la capacit\u00e0 di 100 passeggeri, verr\u00e0 battezzata \"Silver Origin\", sar\u00e0 consegnata nel marzo 2020 e sar\u00e0 impiegata alle Galapagos.\nNel luglio 2020, Royal Caribbean Group ha acquisito le rimanenti azioni di Silversea da Heritage Cruise Holding salendo al 100%. Lefebvre d\u2019Ovidio mantiene comunque la carica di presidente operativo del brand; nello stesso tempo la sua holding di famiglia, la Heritage, sale al 2,5% delle quote di Royal Caribbean, diventando il terzo azionista, con un controvalore da 250 milioni di dollari.\nFlotta.\nFlotta Silversea Cruises.\nLa flotta Silversea Cruises comprende un totale di 5 navi in servizio ed \u00e8 composta da:\nFlotta Silversea Expeditions.\nLa flotta Silversea Expeditions comprende un totale di 4 navi in servizio ed \u00e8 composta da:"}
{"id": "5261860", "revid": "72811", "url": "https://it.wikipedia.org/wiki?curid=5261860", "title": "Lucha Libre", "text": ""}
{"id": "5261865", "revid": "76963", "url": "https://it.wikipedia.org/wiki?curid=5261865", "title": "Norm Lewis", "text": "La carriera di Norm Lewis lo ha visto protagonista di numerosi ruoli di rilievo in alcuni dei musical di maggior successo degli ultimi anni. L'interpretazione per cui \u00e8 probabilmente pi\u00f9 celebre \u00e8 quella di Javert nel musical \"Les Mis\u00e9rables\", un ruolo che ha ricoperto sia a Londra che a Broadway, oltre che nel . \u00c8 inoltre il primo attore afroamericano ad interpretare il Fantasma nell'Opera nell'omonimo musical di Andrew Lloyd Webber a Broadway.\nAltre messe in scena di rilievo a cui ha partecipato sono: \"Miss Saigon\" (Broadway, 1993), \"The Wild Party\" (Broadway, 2000), \"Hair\" (New York, 2000), \"Elegies for Angels, Punks and Raging Queens\" (2001), \"Chicago\" (Broadway, 2004), \"La Sirenetta\" (Broadway, 2008), \"\" (Texas, 2009), \"Sondheim on Sondheim\" (Broadway, 2010), \"Ragtime\" (New York, 2013) e \"Show Boat\" (New York, 2014). Nel 2012 recita e canta nella produzione di Broadway di \"Porgy and Bess\" insieme ad Audra McDonald, per cui viene nominato al Tony Award al miglior attore protagonista in un musical."}
{"id": "5261866", "revid": "287204", "url": "https://it.wikipedia.org/wiki?curid=5261866", "title": "Tupelo Rock-n-Rollers", "text": "I Tupelo Rock-n-Rollers sono stati una franchigia di pallacanestro della WBA, con sede a Tupelo, nel Mississippi, attivi nel 2009.\nNel 2009 terminarono la stagione con un record di 7-3. Nei play-off persero la finale con i Buford Majic."}
{"id": "5261867", "revid": "72811", "url": "https://it.wikipedia.org/wiki?curid=5261867", "title": "Luchadora", "text": ""}
{"id": "5261871", "revid": "119147811", "url": "https://it.wikipedia.org/wiki?curid=5261871", "title": "Collezionismo di cime", "text": "Il collezionismo di cime (in inglese \"peak bagging\" o \"mountain bagging\") \u00e8 un'attivit\u00e0 messa in atto da escursionisti o alpinisti che cercano di completare una determinata collezione di vette. La lista delle montagne da raggiungere comprende in genere quelle collocate all'interno di una certa regione geografica e definite da valori di altitudine, di prominenza e da eventuali ulteriori caratteristiche topografiche, geologiche o alpinistiche.\nStoria.\nLa pratica di \"collezionare\" cime \u00e8 stata definita, quanto meno a livello personale, \"antica come l'andar per montagne\". Nella letteratura alpinistica ed escursionistica in lingua italiana termini come \"collezionismo di cime\" o \"collezionismo di vette\" vengono utilizzati per caratterizzare un tipo di escursionismo o di alpinismo orientato pi\u00f9 alla salita di montagne sempre nuove che alle difficolt\u00e0 alpinistiche connesse a tali salite.\nNella letteratura di settore anglosassone la formalizzazione del collezionismo di cime viene da alcuni fatta risalire al 1891, quando sir Hugh Munro pubblic\u00f2 una lista di 284 montagne della Scozia alte pi\u00f9 di 3000 piedi, che in seguito vennero collettivamente definite Munros. Tra i primi \"collezionisti di cime\" dell'arco alpino spiccano l'austriaco Karl Blodig (1859\u00a0\u2013 1956), che nella prima met\u00e0 del Novecento aveva salito almeno 60 dei \"quattromila\" della catena, e l'inglese Eustache Thomas (1869\u00a0\u2013 1960), il quale in pochi anni era riuscito a portare a termine almeno 70 ascensioni a diversi quattromila.\nListe di montagne furono redatte per altre aree geografiche nonch\u00e9 affinando o modificando i criteri per la selezione delle montagne, mentre nel frattempo l'attivit\u00e0 di \"collezionare\" ascensioni \u00e8 diventata popolare in varie parti del mondo. Con l'avvento di Internet molte di tali liste sono diventate disponibili on-line. Parecchie associazioni e gruppi di appassionati hanno inoltre fatto la loro comparsa in rete sia per diffondere le liste di montagne di loro interesse che per tenere traccia dell'attivit\u00e0 dei \"peakbaggers\", delle ascensioni da loro effettuate e dei relativi report.\nNell'ambiente alpinistico italiano la riflessione su questo argomento nel Club Alpino Italiano sub\u00ec un'accelerazione dopo la pubblicazione, nell'agosto del 1990, di un numero monografico della rivista \"Alp\" nel quale Luciano Ratto e Franco Bianco lanciarono l'idea di costituire un \"Club dei collezionisti di 4000\". Tale club vide poi la luce nel 1993 come \"Gruppo della sezione di Torino del Club Alpino Italiano\". La soglia di ammissione, fissata inizialmente a 50 salite su diversi \"quattromila\" delle Alpi, venne in seguito stata abbassata a 30 ascensioni. Nel 2007 il numero dei membri raggiungeva quota 216, mentre nel 2014 era arrivato a 423.\nUn'altra iniziativa nel campo del collezionismo di cime, orientata per\u00f2 pi\u00f9 agli escursionisti che agli alpinisti, \u00e8 stata la fondazione del \"Club 2000m\", che a partire dal luglio 2007 raccoglie i salitori di cime appenniniche appartenenti all\"'elenco ufficiale dei 2000 dell'Appennino\", elaborato dal Club con il riconoscimento della Societ\u00e0 Geografica Italiana e della Federazione Italiana Escursionismo.\nTecniche di ascensione.\nIn generale i collezionisti di cime non mettono particolare enfasi sulla via di salita scelta e sulle sue difficolt\u00e0 alpinistiche, purch\u00e9 l'ascensione escluda l'utilizzo di mezzi motorizzati e sia basata sul semplice sforzo muscolare umano. Sono quindi considerati accettabili accessi alla cima non solo a piedi ma anche in mountain bike, con le ciaspole o con gli sci. Per una minoranza dei collezionisti di cime \u00e8 invece sufficiente la propria presenza fisica sul punto culminante della montagna, indipendentemente dal mezzo usata per raggiungerla.\nViceversa alcuni appassionati aumentano la difficolt\u00e0 insita nella loro attivit\u00e0 collezionistica fissando per le salite requisiti minimi in termini di dislivello da superare oppure si pongono dei limiti di tempo entro i quali raggiungere la cima, o ancora l'obiettivo di raggiungere la stessa in particolari stagioni dell'anno oppure seguendo diverse vie di salita.\nAlcune associazioni che si occupano dell'argomento hanno anche fissato delle regole da adottare per gestire casi particolari, ad esempio quando la cima da raggiungere sia di propriet\u00e0 privata o inaccessibile per altri motivi.\nListe di cime.\nDisporre di una lista delle cime da raggiungere \u00e8 un elemento di grande importanza, come in altri tipi di collezionismo (ad es. quello di monete) \u00e8 importante poter disporre di adeguati cataloghi. La presenza di una lista potenzialmente completabile motiva e stimola infatti il collezionista a portare avanti la propria attivit\u00e0. Generalmente queste liste sono definite in base a criteri oggettivi, tra i quali si ritrovano quasi sempre altitudine, prominenza topografica e area (amministrativa o geografica) di appartenenza. Alcune delle liste pi\u00f9 note tra gli appassionati sono sponsorizzate o certificate da associazioni alpinistiche. La lista di montagne forse pi\u00f9 nota al mondo \u00e8 quella dei 14 Ottomila presenti sulla Terra. Il primo essere umano ad avere completato tale lista \u00e8 stato l'alpinista alto-atesino Reinhold Messner, il secondo il polacco Jerzy Kukuczka, la prima donna la spagnola Edurne Pasaban.\nI criteri alla base della compilazione delle liste possono naturalmente variare. Un esempio tratto dal mondo anglosassone \u00e8 quello dei Munro, ovvero le montagne della Scozia (ma talvolta estesa anche alle altre montagne del Regno Unito) la cui altezza supera i 3.000 piedi (914,4\u00a0m). Una persona che abbia completato l'ascesa di tutti i munro viene chiamata \"Munroist\". Nel dicembre 2014 erano stati censiti pi\u00f9 di 5600 munroist.\nUna lista piuttosto nota in Italia \u00e8 l\"'elenco dei 2000m dell'Appennino\", elaborato dal \"Club 2000m\" e revisionato tra il 2013 e il 2014 da una commissione di esponenti di varie sezioni CAI dell'Italia centrale. Tale elenco comprende 261 cime, cinque delle quali considerate di tipo alpinistico.\nNell'elaborare la lista, oltre al criterio altitudinale (altezza maggiore di 2000 m) sono stati tenuti in considerazione quello della prominenza (una prominenza maggiore di 50 m \u00e8 requisito sufficiente per l'inclusione nella lista) e quelli toponomastico (\"elevazione con toponimo storicamente documentato dalla cartografia IGM\"), alpinistico (sono incluse montagne percorse su almeno un versante da vie alpinistiche di almeno 25 metri di dislivello) e dell'isolamento topografico (montagna che, avendo almeno 25 metri di prominenza, abbia un Isolamento topografico di almeno 1\u00a0km).\nUn'altra lista molto conosciuta sia in Italia che all'estero \u00e8 quella delle Vette alpine superiori a 4000 metri, elaborata dall'Unione Internazionale delle Associazioni Alpinistiche (UIAA) e che conta 82 vette, alle quali possono essere aggiunte altre 46 \"vette sussidiarie\", costituendo una lista \"allargata\" di 128 vette.\nAnche per la catena dei Pirenei esiste una \"lista dei tremila\", ufficialmente definita dalla Unione Internazionale delle Associazioni Alpinistiche (UIAA). L'\u00e9quipe franco-spagnola che ha redatto la lista nel 1988, guidata da Jean Buyse e Luis Alejos, ha individuato 129 vette principali ed 83 secondarie.\nRegistri di vetta.\nIn varie parti del mondo su molte montagne sono collocati libri di vetta, in genere contenuti in contenitori impermeabili, che danno modo ai salitori della montagna di registrare la propria ascesa. Spesso i collezionisti di cime utilizzano questi diari di vetta come prova dell'effettivo raggiungimento della cima. Sempre pi\u00f9 spesso tali registri cartacei vengono sostituiti con registri virtuali accessibili on-line, magari con tecnologie satellitari, il che in vari casi consente la registrazione del raggiungimento della cima \"in diretta\".\nPro e contro il collezionismo di cime.\nEscursionisti e alpinisti legati alla tradizione sollevano l'obiezione che legare un'ascensione al raggiungimento di un punto arbitrariamente scelto su una cartina ne possa limitare il valore soggettivo, \"riducendo\" l'esperienza escursionistica o alpinistica ad un'attivit\u00e0 di puro collezionismo come quello filatelico o numismatico, e che dietro questo tipo di passione si celino atteggiamenti vagamente compulsivi.\nLo scrittore ed escursionista Steve Roper per esempio scrive, nello spiegare il perch\u00e9 avesse eliminato varie montagne di minore importanza dalle proprie guide escursionistiche:\nD'altro canto altri sostengono che il collezionismo di cime \u00e8 un buon modo per mantenere vivo negli appassionati lo stimolo ad esplorare le montagne. Il raggiungimento della propria meta fornisce inoltre all'escursionista una migliore conoscenza della topografia della propria area di interesse. Tra l'altro il fatto di salire poco per volta tutte le montagne di una certa area permette di apprezzare le stesse da diverse angolazioni e punti di vista.\nUna possibile criticit\u00e0 nella diffusione del collezionismo di cime \u00e8 il possibile aumento dell'erosione del suolo connessa alla accresciuta frequentazione delle aree montane, provviste o meno che siano di sentieri. I sostenitori del collezionismo di cime replicano per\u00f2 che questo tipo di frequentazione contribuisce alla manutenzione dei sentieri esistenti e che, rispetto agli escursionisti occasionali, i collezionisti di cime hanno una maggiore consapevolezza dei possibili danni ambientali e una maggiore attenzione nel prevenirli o porvi rimedio.\nParlando in generale del collezionismo di cime lo scrittore e alpinista Roberto Aruga, uno tra gli autori della serie Guida dei Monti d'Italia, si esprime cos\u00ec:\nCollezionismo di cime e \"highpointing\".\nUn'attivit\u00e0 assimilabile al collezionismo di cime ma con alcune proprie specificit\u00e0 \u00e8 l\"'highpointing\". Traducibile in italiano come \"raggiungimento dei punti pi\u00f9 elevati\" (di una certa area), si differenzia dal collezionismo di cime perch\u00e9 nella costruzione delle liste di punti da raggiungere l'attenzione non \u00e8 posta sul valore delle loro quote altimetriche ma piuttosto sul fatto tali quote siano le pi\u00f9 elevate all'interno di un territorio di riferimento. Se il riferimento \u00e8 l'intera Terra, ripartita su scala continentale, la lista che ne deriva \u00e8 quella chiamata (in inglese) \"Seven Summits\", ovvero l'elenco delle cime pi\u00f9 elevate in ciascuna delle sette parti nelle quali viene diviso il pianeta.\nAnche in questo caso, a seconda di come viene fissato il criterio per la costituzione della lista, il numero di punti da raggiungere pu\u00f2 variare di molto. Ad esempio la Lista dei punti pi\u00f9 elevati delle regioni italiane comprende ad oggi 20 punti, tanti quante sono le regioni, mentre quella dei punti pi\u00f9 elevati degli stati conta pi\u00f9 di 230 entit\u00e0. Va notato che in alcuni casi questi punti non sono collocati in cima ad una montagna o ad una collina ma possono trovarsi, ad esempio, lungo una cresta, oppure all'interno di un altopiano o, ancora, di una pianura.\nBibliografia.\nNote Albo D'Oro Appenninisti (Club 2000m) (aggiornato al 4 Luglio 2017)"}
{"id": "5261882", "revid": "300067", "url": "https://it.wikipedia.org/wiki?curid=5261882", "title": "Gwinnett Majic", "text": ""}
{"id": "5261886", "revid": "124123", "url": "https://it.wikipedia.org/wiki?curid=5261886", "title": "Murray MacLehose", "text": "Biografia.\nEra il secondo figlio di Hamish Alexander MacLehose, e di sua moglie, Margaret Bruce Black. Frequent\u00f2 la Rugby School e il Balliol College.\nCarriera.\nFu capo di gabinetto di George Brown alla fine del 1960. Nel 1967 venne nominato ambasciatore in Vietnam. Nel 1969 venne nominato ambasciatore in Danimarca.\nMacLehose divenne governatore di Hong Kong nel mese di novembre 1971 fino al maggio 1982, facendo del suo incarico come il pi\u00f9 longevo. Era ampiamente e affettuosamente conosciuto come \"Jock il Sock\", in riferimento sia alla sua eredit\u00e0 scozzese e al suo nome, ' hose ' una vecchia parola che significa calzino o stoccaggio. Evit\u00f2 di indossare l'uniforme governatoriale, siccome si sentiva molto a disagio con essa.\nMacLehose introdusse una vasta gamma di riforme durante il suo mandato, che ha gettato le basi della moderna Hong Kong. Aveva riconosciuto il cinese come lingua ufficiale accanto all'inglese. Ha creato un programma di edilizia residenziale pubblica di massa. Ha sradicato la corruzione, con la creazione del ICAC.\nMorte.\nNel 1982 \u00e8 stato nominato barone MacLehose di Beoch. Mor\u00ec a Ayrshire il 27 maggio 2000."}
{"id": "5261891", "revid": "767487", "url": "https://it.wikipedia.org/wiki?curid=5261891", "title": "Praia da Figueirinha", "text": "Praia da Figueirinha \u00e8 una spiaggia situata nei pressi della citt\u00e0 di Set\u00fabal, inserita nel Parco Naturale di Arr\u00e1bida, in Portogallo. La spiaggia si raggiunge partendo da Set\u00fabal percorrendo la \"Estrada da Rasca\" che serpeggia per la Serra de Arrabida, in parte costeggiando il mare.\nNelle vicinanze si trova una zona boscosa a margine del fiume che vi scorre accanto e in estate \u00e8 utilizzata per pic-nic. Il mare \u00e8 generalmente calmo\nBem perto fica uma zona arborizada nas margens da ribeira que ali desagua e no Ver\u00e3o \u00e9 utilizada para piqueniques. O mar apresenta-se normalmente calmo, motivo per cui la spiaggia diventa una zona piuttosto affollata nel periodo estivo. Un lungo banco di sabbia emerge dal mare durante la bassa mare, rendendo questa spiaggia un luogo appetibile in particolare per i bambini.\nIntegrata nella Serra da Arr\u00e1bida, la spiaggia offre una bella vista sulla penisola di Tr\u00f3ia (di fronte) e su Portinho da Arr\u00e1bida, localizzato a Ovest.\nCome infrastrutture si segnalano un posteggio (limitato), un ristorante, vigilanza, tende da sole e giochi."}
{"id": "5261892", "revid": "1318658", "url": "https://it.wikipedia.org/wiki?curid=5261892", "title": "Basilica di Nostra Signora del Perpetuo Soccorso", "text": "La basilica di Nostra Signora del Perpetuo Soccorso (in francese: \"basilique Notre-Dame-du-Perp\u00e9tuel-Secours\") \u00e8 un luogo di culto cattolico di Parigi situato nell'XI \"arrondissement\", lungo il boulevard de M\u00e9nilmontant, e sede dell'omonima parrocchia appartenente all'arcidiocesi di Parigi.\nLa chiesa \u00e8 stata elevata alla dignit\u00e0 di basilica minore da papa Paolo VI il 25 giugno 1966 ed \u00e8 affiliata alla basilica di Santa Maria Maggiore in Roma.\nLa basilica si trova nei pressi della stazione della metropolitana di Parigi \"P\u00e8re Lachaise\" (linee e ).\nStoria.\nL'XI \"arrondissement\" di Parigi venne istituito nel 1860: esso, in origine, comprendeva vari villaggi situati alla periferia orientale della citt\u00e0, sulla \"rive droite\". Nella seconda parte del XIX secolo, fu soggetto ad un rapido sviluppo con conseguente crescita demografica, dovuta sia alla nascita di numerose industrie nella zona, sia al fenomeno dell'immigrazione: nel 1870, con i suoi 149.641, era l\"'arrondissement\" pi\u00f9 popoloso della capitale.\nNel 1872, l'arcivescovo di Parigi Joseph Hippolyte Guibert, O.M.I. volle la costruzione nel quartiere della Roquette, nell'area centro-orientale dell'XI \"arrondissement\", di una cappella dedicata a sant'Ippolito, che dal 2 agosto 1874 venne affidata alla Congregazione del Santissimo Redentore; i Redentoristi vi rimasero fino al 1880, anno in cui vennero espulsi a causa delle leggi antireligiose, e vennero reintegrati nel gennaio 1881, anche se ebbero il permesso per riprendere il loro servizio nella cappella solo nel 1888.\nL'edificio, divenuto ormai insufficiente per la popolazione in continua crescita, dovette essere sostituito da uno pi\u00f9 grande, il quale venne dedicato alla Madre del Perpetuo Soccorso, la cui immagine, copia dell'icona cretese venerata nella chiesa romana di Sant'Alfonso all'Esquilino, era stata portata dai Redentoristi nella cappella, ed era divenuta la patrona dell'omonima arciconfraternita.\nIl progetto della nuova chiesa venne realizzato dall'architetto della congregazione fr\u00e8re G\u00e9rard, e la costruzione inizi\u00f2 nel 1892 per terminare quattro anni pi\u00f9 tardi, nel 1896. La chiesa venne consacrata il 25 aprile 1898.\nI Redentoristi dovettero lasciare la chiesa nuovamente dal 1901 al 1921 (durante questo periodo la gestione and\u00f2 alla parrocchia di Sant'Ambrogio, all'interno del cui territorio si trovava la chiesa di Nostra Signora del Perpetuo Soccorso) e definitivamente nel 1960; in quell'anno venne istituita la parrocchia omonima, affidata al clero diocesano di Parigi.\nIl 25 giugno 1966, papa Paolo VI, con la bolla \"Pour qu\u2019il soit gard\u00e9 perp\u00e9tuelle m\u00e9moire\", elev\u00f2 la chiesa alla dignit\u00e0 di basilica minore, affiliandola alla basilica di Santa Maria Maggiore in Roma.\nDopo il Concilio Vaticano II, \u00e8 stato demolito l'antico altare maggiore ed allestito sotto la crociera, negli anni 2000, un nuovo presbiterio in stile moderno, i cui elementi sono stati realizzati con materiali leggeri per non gravare sulla sottostante cripta.\nDescrizione.\nEsterno.\nEsternamente, la basilica di Nostra Signora del Soccorso \u00e8 priva di una facciata di carattere monumentale: la chiesa, infatti, \u00e8 chiusa sui lati orientale e settentrionale da edifici residenziali, e il prospetto, a capanna e preceduto da un nartece, non \u00e8 visibile dal boulevard de M\u00e9nilmontant poich\u00e9 d\u00e0 su un cortile interno. Le fiancate e la parte absidale presentano un paramento murario in mattoni scuri, con elementi in pietra bianca. Al di sopra della crociera si eleva la fl\u00e8che.\nInterno.\nInternamente la basilica presenta una struttura con pianta a croce latina. L'aula \u00e8 costituita da un'unica navata, preceduta da un endonartece e formata da tre campate (una quarta si trova oltre la crociera), ciascuna delle quali \u00e8 coperta con volta a crociera; lo schema delle pareti laterali in ogni campata \u00e8 il seguente: in basso vi sono due archi ogivali poggianti su colonne con capitello scolpito, ciascuno dei quali d\u00e0 accesso ad una cappella laterale (cos\u00ec, entrando nella chiesa, si ha l'impressione che l'edificio sia a tre navate); pi\u00f9 in alto vi sono il triforio (che continua anche nel transetto) e il cleristorio, quest'ultimo formato da alte bifore disposte in gruppi di tre.\nNel braccio di sinistra del transetto, in una nicchia che si apre nella parete fondale, si trova una riproduzione dell'icona di Madre del Perpetuo Soccorso (l'originale \u00e8 custodito presso la chiesa di Sant'Alfonso all'Esquilino, a Roma), dedicataria della chiesa. Nella cappella laterale adiacente, trova luogo il marmoreo \"cenotafio di Sant'Alfonso Maria de' Liguori\", mentre sul pilastro posteriore di sinistra della crociera, vi \u00e8 una moderna scultura in legno raffigurante \"San Giuseppe il giusto\", opera di Joseph Pyrz (2003).\nIl presbiterio attuale \u00e8 stato realizzato negli anni 2000 su progetto di Nicolas D\u00e9hu, dopo che era stato demolito l'antico altare maggiore in marmo. Gli arredi sono di gusto moderno e in materiali molto leggeri per non gravare sulla sottostante cripta. Al centro, su una pedana rialzata, vi \u00e8 l'altare, mentre sulla sinistra vi \u00e8 l'ambone. Nell'abside poligonale, la quale \u00e8 circondata dal deambulatorio ed \u00e8 a sezione minore rispetto alla navata, si trova la cappella feriale, con moderno altare in marmo e crocifisso ligneo scolpito.\nIl pavimento musivo policromo \u00e8 originario; invece, le vetrate policrome moderne sono state realizzate nel 1960 dall'atelier di Marcelle Lecamp e sono di carattere aniconico, incentrate sulle sfumature dei colori.\nOrgano a canne.\nUn primo organo a canne venne installato nel presbiterio della chiesa nel 1965: si trattava di uno strumento a trasmissione integralmente meccanica costruito dall'organaro Bourgarel; esso disponeva di 22 registri su tre tastiere, mentre la pedaliera era priva di registri propri.\nNel 1994, in parroco Jean Louveau decise di far costruire un nuovo strumento; l'incarico venne affidato all'organaro Bernard Dargassies che riutilizz\u00f2 parte del materiale fonico di organi dismessi, tra i quali quello gi\u00e0 presente nella basilica. La prima fase dei lavori si concluse nel 1995, mentre tra il 1996 e il 1997 venne effettuata la seconda; nel 2004, l'organo \u00e8 stato nuovamente modificato dal suo costruttore.\nLo strumento \u00e8 a trasmissione elettrica e si compone di 62 registri (dei quali la \"Bombarde 32\" elettronico). La mostra \u00e8 composta da canne di principale dell'ordine di 16', con bocche \"a mitria\", in parte incorniciate da una cassa lignea in pi\u00f9 sezioni che presenta sobrie decorazioni in stile neogotico. La consolle, indipendente, \u00e8 situata anch'essa in cantoria e dispone di tre tastiere di 61 note ciascuna e pedaliera concava di 32 note; i registri sono azionati da pomelli ad estrazione ai lati dei manuali."}
{"id": "5261902", "revid": "287204", "url": "https://it.wikipedia.org/wiki?curid=5261902", "title": "Florida Flight", "text": "I Florida Flight sono stati una franchigia di pallacanestro della WBA, con sede a Kissimmee, in Florida, attivi nel 2010.\nTerminarono la stagione con un record di 7-5. Abbandonarono la lega prima dei play-off per trasferirsi nella CBL."}
{"id": "5261904", "revid": "154326", "url": "https://it.wikipedia.org/wiki?curid=5261904", "title": "Murray MacLehose, barone MacLehose", "text": ""}
{"id": "5261907", "revid": "287204", "url": "https://it.wikipedia.org/wiki?curid=5261907", "title": "Franklin Knights", "text": "I Franklin Knights sono stati una franchigia di pallacanestro della WBA, con sede a Franklin, nel Tennessee, attivi nel 2010.\nTerminarono la stagione con un record di 8-4. Nei play-off persero la finale con i Gwinnett Majic."}
{"id": "5261908", "revid": "46291", "url": "https://it.wikipedia.org/wiki?curid=5261908", "title": "Stylidiaceae", "text": "Stylidiaceae \u00e8 una famiglia di piante angiosperme eudicotiledoni appartenenti all'ordine delle Asterales.\nEtimologia.\nIl nome della famiglia deriva dal suo genere pi\u00f9 importante (\"Stylidium\") la cui etimologia deriva dal greco \u03c3\u03c4\u03cd\u03bb\u03bf\u03c2 (stylos, \"colonna\") in riferimento alla particolare struttura riproduttiva dei fiori (gimnostemio: gli stami unito allo stilo).\nIl nome scientifico di questa famiglia \u00e8 stato proposto per la prima volta dal botanico britannico Robert Brown (1773-1858) nella pubblicazione \"Prodromus Systematis Naturalis Regni Vegetabilis (DC.) - 565. 1810 \" del 1810.\nDescrizione.\nLe specie di questa famiglia sono piante erbacee o (meno spesso) arbustive a portamento eretto o rampicante e prive di lattice; talvolta hanno delle forme a cuscinetto. Le radici sono di tipo rizomatoso o tuberoso; sono presenti anche radici aeree. Talvolta la funzione fotosintetica \u00e8 trasferita agli steli.\nRiproduzione.\nLa riproduzione \u00e8 tramite impollinazione entomofila (le piante sono ermafrodite). Il meccanismo per l'impollinazione entomofila in questa famiglia \u00e8 molto specializzato: in \"Stylidium\" il gimnostemio se attivato in modo tattile da un insetto si sposta repentinamente di lato in modo da depositare il polline sull'insetto pronubo, oppure in \"Levenhookia\" essendo il gimnostemio immobile, \u00e8 compito del cappuccio del labello, con le sue vibrazioni, provocare lo spargimento del polline. La dispersione dei semi pu\u00f2 avvenire per opera di piccoli insetti come le formiche (disseminazione o dispersione mirmecoria).\nDistribuzione e habitat.\nL'areale delle specie di questa famiglia si estende dalla parte meridionale del Sud America (poche specie) all'Australia, Nuova Zelanda e Filippine fino all'isola di Ceylon. Gli habitat sono quelli tipici sia temperati che tropicali.\nSistematica.\nQuesta famiglia \u00e8 descritta all'interno dell'ordine delle Asterales (lo stesso ordine delle Compositae, la famiglia pi\u00f9 numerosa di specie botaniche) che comprende una dozzina di famiglie e circa 25.000 specie, le cui piante sono caratterizzate dal contenere sostanze di riserva come l'oligosaccaride inulina e dall'impollinazione con meccanismo \"a pistone\". In passato la famiglia, per la peculiare conformazione degli organi maschili adnati a quelli femminili (gimnostemio) era spesso descritta all'interno dell'ordine delle Synandrae.\nFilogenesi.\nLa classificazione tradizionale delle Stylidiaceae, secondo il (Sistema Cronquist), \u00e8 relativa all'ordine Campanulales; mentre la moderna classificazione filogenetica (APG III) le colloca nell'ordine Asterales in posizione \u201cgruppo fratello\u201d del gruppo di famiglie Asteraceae/Calyceraceae/Goodeniaceae/Menyanthaceae.\nPer questa famiglia i caratteri distintivi di interesse filogenetico sono:\nIn particolare nel fusto \u00e8 presente una \"anomalia\" che avvicina queste dicotiledoni alle monocotiledoni: lo sviluppo \"secondario\" del fusto avviene tramite la formazione di fasci cribro-vascolari all'esterno di quello primario (come ad esempio nelle specie monocotiledoni del genere \"Dracaena\" - Famiglia Asparagaceae - Ordine Asparagales). Anche i due stami concresciuti con lo stilo rappresentano una anomalia rispetto alla linea filogenetica derivata dalle Campanulaceae diffuse in Australia e Nuova Zelanda.\nL'et\u00e0 di separazione di questa famiglia \u00e8 stimata attorno ai 65-71 milioni di anni.\nAll'interno della famiglia sono descritte due sottofamiglie:\nPer i caratteri distintivi delle sue sottofamiglie vedere il paragrafo \"Chiave per i generi\". La sottofamiglia Stylidioideae si stima che si sia separata circa 39 milioni di anni fa. Da un punto di vista filogenetico \"Donatia\" \u00e8 \u201cgruppo fratello\u201d del resto della famiglia al cui interno \"Forstera\" e \"Levenhookia\" potrebbero essere raggruppati e \u201cgruppo fratello\u201d degli altri tre generi; ma quest'ultima relazione ha un supporto debole. Altri studi propogono due altri raggruppamenti: (1) \"Forstera\"/\"Phyllachne\" e (2) \"Oreostylidium\"/\"Stylidium\"/\"Levenhookia\". Il cladogramma a lato (tratto dallo studio citato e semplificato) mostra una possibile configurazione filogenetica della famiglia.\nIl numero cromosomico delle specie di questa famiglia ha i seguenti valori: 2n = 10, 24, 30, 32, 36, 52, 56, 60.\nGeneri della famiglia.\nLa famiglia si compone di 6 generi e 309 specie:\nChiave per i generi.\nPer meglio comprendere ed individuare i vari generi della famiglia l'elenco seguente utilizza in parte il sistema delle chiavi analitiche:\nSinonimi.\nL'entit\u00e0 di questa voce ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:"}
{"id": "5261909", "revid": "380453", "url": "https://it.wikipedia.org/wiki?curid=5261909", "title": "Saeid Marouf", "text": ""}
{"id": "5261910", "revid": "1543377", "url": "https://it.wikipedia.org/wiki?curid=5261910", "title": "Benty", "text": "Benty \u00e8 un comune (in francese \"sous-pr\u00e9fecture\") della Guinea, parte della regione di Kindia e della prefettura di For\u00e9cariah."}
{"id": "5261912", "revid": "287204", "url": "https://it.wikipedia.org/wiki?curid=5261912", "title": "Jacksonville Bluewaves", "text": "I Jacksonville Bluewaves sono stati una franchigia di pallacanestro della WBA, con sede a Jacksonville, in Florida, attivi nel 2010.\nTerminarono la stagione con un record di 5-5, non qualificandosi per i play-off."}
{"id": "5261914", "revid": "31789", "url": "https://it.wikipedia.org/wiki?curid=5261914", "title": "Festa del Passaggio", "text": ""}
{"id": "5261916", "revid": "107575758", "url": "https://it.wikipedia.org/wiki?curid=5261916", "title": "Portafoglio elettronico", "text": "Un portafoglio elettronico \u00e8 un programma o un servizio web che permette agli utenti di memorizzare e controllare in maniera centralizzata le proprie informazioni personali inerenti agli acquisti online, come login, password, indirizzi di spedizione e dettagli dei propri strumenti di pagamento come carte di credito o altri servizi di pagamento collegati a strumenti o conti bancari o di moneta elettronica. Un portafoglio elettronico fornisce una adeguata, rapida ed agevole tecnologia che permette all'utente di effettuare acquisti di prodotti presso qualunque persona o negozio al mondo.\nModalit\u00e0 di utilizzo.\nIn generale il processo di pagamento si riconduce alle seguenti fasi:\nPrimo pagamento.\nUn utente si registra al servizio, fornendo un proprio identificativo, un numero di telefono o una casella di posta elettronica personale alla quale ricevere un messaggio contenente un codice PIN riservato.\nL'utente si autentica inserendo il PIN riservato ricevuto.\nL'utente inserisce i dati della propria carta di credito o del metodo di pagamento prescelto e valida il pagamento.\nSuccessivi pagamenti.\nL'utilizzatore re-immette il proprio PIN per autenticare e validare i pagamenti (ad esempio, senza dover re-immettere i dati della propria carta di credito).\nIl sistema di pagamento tramite PIN pu\u00f2 essere integrato, rafforzato per sicurezza e ricombinato mediante l'uso di carte di credito e dei servizi degli operatori telefonici."}
{"id": "5261919", "revid": "832642", "url": "https://it.wikipedia.org/wiki?curid=5261919", "title": "Caps Lock", "text": ""}
{"id": "5261920", "revid": "446353", "url": "https://it.wikipedia.org/wiki?curid=5261920", "title": "Jacques Logie", "text": "Biografia.\nIl padre, ufficiale, combatt\u00e9 durante la prima guerra mondiale e fece parte della Resistenza belga durante la seconda guerra mondiale.\nEra dottore in diritto, laureato in diritto internazionale ed in giornalismo (Universit\u00e9 libre de Bruxelles), e dottore in lettere (Paris Sorbonne-Paris IV, 1995), titolo conseguito con una tesi intitolata \"Magistrati, corti e tribunali in Belgio durante il regime francese\".\nComincia la carriera di avvocato presso il barreau di Bruxelles e di Nivelles. \u00c8 consigliere comunale e poi scabino a Plancenoit dal 1970 al 1974. Diviene poi vicepresidente del tribunale del commercio di Bruxelles. Nel 2000 reintraprende la carriera politica e diviene consigliere comunale per il Movimento Riformatore a Lasne. Crea, in seguito, una lista dissidente, Alternative lib\u00e9rale lasnoise (Alternativa liberale di Lasne), con Roland Zanasi, del quale conduce la lista alle elezioni comunali del 2006. Viene cos\u00ec eletto consigliere comunale.\n\u00c8 conosciuto per le sue pubblicazioni storiche, principalmente sulla rivoluzione belga del 1830 e sulla battaglia di Waterloo. \u00c8 stato presidente della camera provinciale della \"Commissione reale dei monumenti, siti e scavi archeologici della Vallonia \"e membro del comitato scientifico incaricato di occuparsi della riabilitazione del sito della battaglia di Waterloo."}
{"id": "5261921", "revid": "1371684", "url": "https://it.wikipedia.org/wiki?curid=5261921", "title": "Farmoriah", "text": "Farmoriah \u00e8 un comune (in francese \"sous-pr\u00e9fecture\") della Guinea, parte della regione di Kindia e della prefettura di For\u00e9cariah."}
{"id": "5261929", "revid": "729019", "url": "https://it.wikipedia.org/wiki?curid=5261929", "title": "Empoli Football Club 1950-1951", "text": "Questa voce raccoglie le informazioni riguardanti l'Empoli Football Club nelle competizioni ufficiali della stagione 1950-1951."}
{"id": "5261933", "revid": "287204", "url": "https://it.wikipedia.org/wiki?curid=5261933", "title": "Tennessee Tornadoes", "text": "I Tennessee Tornadoes sono stati una franchigia di pallacanestro della WBA, con sede a Fayetteville, nel Tennessee, attivi nel 2011.\nTerminarono la stagione al quinto posto, non qualificandosi per i play-off."}
{"id": "5261936", "revid": "1543377", "url": "https://it.wikipedia.org/wiki?curid=5261936", "title": "Kaback", "text": "Kaback \u00e8 un comune (in francese \"sous-pr\u00e9fecture\") della Guinea, parte della regione di Kindia e della prefettura di For\u00e9cariah."}
{"id": "5261937", "revid": "113185841", "url": "https://it.wikipedia.org/wiki?curid=5261937", "title": "Osservatorio di Nyr\u00f6l\u00e4", "text": "L'osservatorio di Nyr\u00f6l\u00e4 (in finlandese \"Nyr\u00f6l\u00e4n observatorio\") \u00e8 un osservatorio astronomico finlandese situato presso l'omonima localit\u00e0 nelle vicinanze di Jyv\u00e4skyl\u00e4, alle coordinate a 209 m s.l.m.. Il suo codice \"MPC\" \u00e8 \"174 Nyrola Observatory, Jyvaskyla\".\nL'osservatorio fu edificato a partire dal 1997 dagli astrofili locali riunitisi in associazione e divenne operativo dall'agosto del 1999.\nIl Minor Planet Center gli accredita la scoperta dell'asteroide 22978 Nyrola effettuata il 14 novembre 1999."}
{"id": "5261938", "revid": "1501110", "url": "https://it.wikipedia.org/wiki?curid=5261938", "title": "Wrecking Ball World Tour", "text": "Il Wrecking Ball World Tour \u00e8 stato il quattordicesimo tour di concerti del cantautore statunitense Bruce Springsteen, accompagnato dalla E Street Band, a supporto del suo diciassettesimo album in studio, \"Wrecking Ball\".\n\u00c8 stato il primo tour della E Street Band senza il suo membro fondatore Clarence Clemons, morto il 18 giugno 2011. Nel tentativo di colmare il vuoto lasciato da Clemons, Springsteen ha aggiunto una sezione di fiati completa, comprendente Jake Clemons, nipote di Clarence. Sono stati inoltre aggiunti tre voci secondarie ed un percussionista, portando la E Street Band ad un totale di diciassette elementi. A differenza dei tour precedenti Patti Scialfa, moglie di Springsteen e membro della band, non compare in tutti i concerti a causa di impegni familiari.\nDurante il tour sono stati suonati oltre 215 brani diversi.\nIl tour mondiale, conclusosi nel settembre del 2013, ha totalizzato 124 concerti in 26 paesi, con oltre 3,5 milioni di biglietti venduti. La tourn\u00e9e \u00e8 stata caratterizzata dal secondo pi\u00f9 alto incasso durante l'anno solare 2012 ed ha vinto un \"Billboard Touring Award\". Detiene anche il record di ottava tourn\u00e9e con il pi\u00f9 alto incasso in assoluto fino al 2014.\nGli spettacoli.\nPianificazione e prove.\nLe prove private di Springsteen e della band sono iniziate alla fine di gennaio 2012 all'Expo Theater di Fort Monmouth, lo stesso luogo in cui si erano svolte le prove per il \"Tunnel of Love Express Tour\" e per il \"Rising Tour\". Alcune prove si sono svolte presso il Sun National Bank Center di Trenton per consentire alla band e allo staff di provare una nuova scenografia.\nIn anticipo rispetto alla pubblicazione dell'album, il 5 marzo 2012, la band ha dato il via una serie di esibizioni prima dell'inizio del tour, tra cui una performance del primo singolo dell'album, \"We Take Care of Our Own\", ai Grammy Awards.\nI concerti.\nIl tour mondiale \u00e8 iniziato il 18 marzo 2012 ad Atlanta, in Georgia. Nei primi spettacoli durante l'esecuzione di \"Tenth Avenue Freeze-Out\" Springsteen interrompeva l'esecuzione della canzone nel momento dell'assolo del sax in omaggio a Clarence Clemons.\nCome negli altri tour di Bruce Springsteen la scaletta varia di concerto in concerto ed \u00e8 caratterizzata dalla ripresa di alcune canzoni che non erano state suonate nei tour precedenti come l'introduzione strumentale di \"Prove It All Night\" che non veniva suonata dal \"Darkness Tour\" del 1978. Il concerto del 31 luglio 2012 ad Helsinki, durato 4 ore e 6 minuti, \u00e8 il pi\u00f9 lungo dell'intera carriera di Springsteen.\nDurante il concerto tenuto a Londra nell'ambito dell'Hard Rock Calling, essendo stata superata l'ora limite delle 22:30, \u00e8 stato imposto lo spegnimento di tutti i microfoni e gli amplificatori mentre Springsteen stava eseguendo un duetto con Paul McCartney. Dopo il concerto Steve Van Zandt ha commentato su Twitter che i poliziotti inglesi sono gli unici individui del mondo a non voler sentire un'altra canzone di Springsteen e McCartney. Nei successivi concerti in Irlanda durante \"Dancing in the Dark\" i maxischermi visualizzano solo una batteria posizionata su \u201con\u201d, poi un finto poliziotto sale sul palco intimando a Springsteen di fermare l'esecuzione di \"Twist and Shout\" ricevendo per\u00f2 un rifiuto dal cantante. Durante i successivi concerti americani il finto poliziotto stacca una spina, ma Van Zandt la reinserisce nuovamente continuando a suonare.\nIl tour \u00e8 tornato negli Stati Uniti a partire dal mese di agosto 2012 con concerti negli stadi di baseball e football. Lo spettacolo del 22 settembre al MetLife Stadium \u00e8 stato ritardato di due ore a causa di un forte temporale: a mezzanotte i fan hanno iniziato a cantare \"Happy Birthday\" per festeggiare il sessantatreesimo compleanno di Springsteen. Al termine del concerto \u00e8 stata portata sul palco una torta a forma di chitarra.\nIl concerto del 29 ottobre 2012 a Rochester \u00e8 stato rinviato al 31 ottobre successivo a causa dell'Uragano Sandy. Springsteen ha dedicato il concerto alle persone colpite dalla tempesta. In seguito ha poi partecipato al 12-12-12, un concerto di beneficenza per le vittime di Sandy tenutosi al Madison Square Garden il 12 dicembre 2012.\nA causa delle riprese del suo programma televisivo \"Lilyhammer\", Steven Van Zandt \u00e8 stato costretto a saltare la tappa australiana del tour nel 2013, venendo sostituito da Tom Morello. Van Zandt ha fatto il suo ritorno alla fine di aprile 2013, quando ha aperto il primo concerto a Oslo, cantando \"My Kind of Town\" di Frank Sinatra.\nLa tappa finale del tour si \u00e8 svolta in Sud America a partire da settembre 2013, il concerto finale, tenuto a Rio de Janeiro \u00e8 stato trasmesso in diretta via cavo in Brasile e su YouTube.\nRegistrazioni.\n45 minuti del concerto tenuto nel 2012 ad Hyde Park sono stati pubblicati come bonus nel DVD \"Springsteen &amp; I\".\nIn concomitanza con il trentesimo anniversario dell'uscita dell'album \"Born in the U.S.A.\" \u00e8 stato reso disponibile su Amazon.com \"Born in the USA live: London 2013\", la registrazione del concerto tenuto all'Hard Rock Calling nel 2013, come parte della deluxe edition dell'album \"High Hopes\".\nScaletta.\nScaletta del concerto del 7 settembre 2012. Ogni concerto presenta variazioni rispetto alla scaletta base.\nArtisti d'apertura.\nLa seguente lista rappresenta il numero correlato agli artisti d'apertura nella tabella delle date del tour.\nBand.\ne\ncon\nThe E Street Horns:\nThe E Street Choir:"}
{"id": "5261940", "revid": "767487", "url": "https://it.wikipedia.org/wiki?curid=5261940", "title": "Freier Fall", "text": "Freier Fall \u00e8 un film del 2013 diretto da Shephan Lacant.\nLa pellicola \u00e8 stata distribuita negli Stati Uniti con il titolo di Free Fall; racconta la storia di un poliziotto, Marc Borgmann, di sua moglie, Bettina Bishoff e della sua relazione segreta con il suo collega, Kay Engel.\nLe riprese sono iniziate a Ludwigsburg, in Germania, nell'estate del 2012.\nTrama.\nMarc Borgomann frequenta l'accademia per poter diventare un poliziotto. Eccelle in tutto, tranne nella corsa, dove rimane sempre indietro. Un giorno, durante le esercitazioni di combattimento, ha uno scontro con Kay Engel, anche lui un frequentatore dell'accademia. Entrambi vengono richiamati. Dopo il richiamo Kay si scusa con Marc e i due fumano una sigaretta nel bosco. Approfittando di un attimo di distrazione, Kay bacia Marc, facendolo rimanere molto sorpreso. Ma Marc \u00e8 sposato con Bettina Brishoff, in attesa del loro primo bambino. I due hanno costruito un'armonia familiare perfetta, ai genitori di entrambi i ragazzi e alla sorella di Bettina, Claudia e suo marito Franck, nonch\u00e9 collega di Marc quando lui entrer\u00e0 nella polizia.\nNonostante lui viva in una famiglia perfetta, Marc si sente molto attratto da Kay, arrivando perfino a notare la sua assenza ai corsi dell'accademia. Riapparso, Kay insegna all'amico a correre regolarmente, in modo da non rimanere indietro. Durante l'addestramento Kay lo bacia e lo masturba, causando la fuga di Marc. Entrato nella polizia, Marc non sta pi\u00f9 nella pelle dal vedere suo figlio. Avr\u00e0 per\u00f2 ben poco per cui essere felice, visto che Kay si trasferir\u00e0 nella sua unit\u00e0. L'uomo cercher\u00e0 in tutti i modi di evitarlo, dimostrandosi a volte anche aggressivo e violento. Nonostante ci\u00f2 non pu\u00f2 ingannare se stesso e i suoi sentimenti e decide di fare sesso col ragazzo; arrivando perfino in ritardo al corso pre-parto della moglie.\nKay apre un altro mondo a Marc, fatto non solo di sesso, ma di un amore diverso da quello che ha sempre provato. Il loro rapporto, nascosto e silenzioso, far\u00e0 insospettire Bettina che il marito abbia un'altra donna. La situazione diventer\u00e0 incontrollabile quando nascer\u00e0 il figlio dei due, portando Marc a non voler vedere pi\u00f9 Kay. Quest'ultimo, cercando un po' di distrazione dal pensiero di Marc, andr\u00e0 in un locale gay, dove verr\u00e0 visto da alcuni colleghi, tra cui Gregor, un omofobo. Kay confessa a Marc di amarlo, l'uomo cerca di dirgli che non ha intenzione di continuare la relazione, ma poi cede. In caserma scoppia un litigio tra Kay e Gregor, dove verr\u00e0 coinvolto anche Marc. In ospedale, Inge, la madre di Marc, vede il figlio baciare Kay, rimanendo sconvolta.\nBettina non riesce a spiegarsi il motivo per cui Inge e il marito siano cos\u00ec strani, ma sa che in qualche modo c'entra Kay. Quest'ultimo viene invitato da Britt, una collega di Marc, a una festa a casa del suo ex amante. Qui, Inge e il marito gli ordinano di lasciare in pace il figlio, perch\u00e9 la loro relazione sta mettendo a rischio l'intero nucleo familiare. Kay viene poi picchiato da Gregor, Marc arrivato da lui gli rid\u00e0 la copia di casa sua per dirgli che non vuole pi\u00f9 stare con lui. Bettina scopre le mille bugie del marito, riguardo ai suoi giorni di lavoro (passati con Kay) e, credendo nell'esistenza di un'altra donna, lascia la casa insieme al figlio, trasferendosi da Claudia e Franck. Marc \u00e8 costretto a dirle la verit\u00e0, ma quest'azione peggiora la situazione, Bettina decide di tornare a casa, ma le cose tra i due non sono pi\u00f9 come una volta.\nNotando che il suo amore per Bettina non \u00e8 pi\u00f9 come una volta, Marc decide di andare da Kay, ma scopre che si \u00e8 trasferito, lasciando la casa e il lavoro. Al lavoro, Gregor a Marc della partenza di Kay, insultandolo e deridendolo. L'uomo rivela che \u00e8 stato il suo amante, avendo di conseguenza un diverbio con lo stesso Gregor, che verr\u00e0 fermato da Franck con il relativo licenziamento dell'omofobo. Marc e Bettina decidono di lasciarsi, visto che nessuno dei due riesce a sopportare la situazione. Marc osserva la camera che ha condiviso con Kay. Successivamente partecipa a una corsa con le reclute, dove ne esce vincitore, ma consapevole di una cosa: ha perso l'amore della sua vita."}
{"id": "5261943", "revid": "599013", "url": "https://it.wikipedia.org/wiki?curid=5261943", "title": "Periodo Hakuh\u00f4", "text": ""}
{"id": "5261946", "revid": "287204", "url": "https://it.wikipedia.org/wiki?curid=5261946", "title": "Upstate Heat", "text": "Gli Upstate Heat sono stati una franchigia di pallacanestro della WBA, con sede ad Anderson, nella Carolina del Sud, attivi dal 2011 al 2013.\nIn tre stagioni vinsero il titolo in due occasioni: nel 2012, battendo in finale i Gwinnett Majic, e nel 2013, superando i Rome Gladiators."}
{"id": "5261950", "revid": "1543377", "url": "https://it.wikipedia.org/wiki?curid=5261950", "title": "Kakossa", "text": "Kakossa \u00e8 un comune (in francese \"sous-pr\u00e9fecture\") della Guinea, parte della regione di Kindia e della prefettura di For\u00e9cariah."}
{"id": "5261953", "revid": "419213", "url": "https://it.wikipedia.org/wiki?curid=5261953", "title": "V\u00edctor Balaguer", "text": "Biografia.\nStudi\u00f2 giurisprudenza all'Universit\u00e0 di Barcellona. Fu una persona di vita molto agitata, che pu\u00f2 sintetizzarsi nella trinit\u00e0 ottocentesca di giornalismo, letteratura e politica. Come giornalista collabor\u00f2 al \"Diario de Barcelona\" (in cui firmava come Julia), form\u00f2 parte della \"juventud dorada\" barcellonese degli anni '40, partecipando alla fondazione di \"El Catal\u00e1n\" (1847) e \"La Corona de Arag\u00f3n\" (1854), da cui si separa dopo per creare, insieme a Lluis Cutchet, \"El Conseller\" (1857), seguendo gli impulsi del catalanismo storico. Ma il suo lavoro principale di scrittore si ripart\u00ec nelle due lingue. La sua opera lirica catalana si raccolse in \"El Trobador de Montserrat\" (1861), questo era stato il suo pseudonimo al pubblicare la sua prima poesia nel 1857, e in \"Esperances i records\" (1866), che abbraccia i temi religiosi e amorosi, questi ultimi di ardente sensualismo romantico, che fanno pensare al modernismo alla Dar\u00edo o alla Rueda.\nTuttavia, \u00e8 la sua \"Oda a la Verge de Montserrat\", probabilmente la miglior delle sue composizioni liriche, piena di devozione e che evidenzia la personalit\u00e0 del suo autore. I suoi versi \u201cTa grandesa, Senyora, no repare/ Si avui te parla en catal\u00e0 ma veu\u201d sintetizzano, secondo Joan Maragall, tutto il valore profondo della \"Renaixen\u00e7a\", che tanta spinta avrebbe ricevuto dall'attivit\u00e0 balagueriana. In effetti, Balaguer fu un deciso promulgatore dei Giochi floreali, non solo in Catalogna, ma anche all'infuori di essa.\nPer il tono delle sue poesie, Balaguer fa pensare immediatamente a Zorrilla. Come lui si diletta nei temi regionali o nazionali: \"Lo Cap de N'Armengol\", \"Les quatre pals de sang\", \"Los voluntaris catalans\" (1860), e in spagnolo \"Don Juan de Serrallonga\" (1858), tema gi\u00e0 trattato dai drammaturghi classici, \"Wifredo el Velloso\", in collaborazione con Juan de Alba, \"Don Enrique el Dadivoso\" y \"Juan de Padilla\".\nCome autore drammatico, probabilmente sia maggiore la suaimportanza. Le sue tragedie annunciano, in certo senso, quelle di \u00c0ngel Guimer\u00e0. Queste \"Tragedies\" (1876) scritte in un catalano incorretto, ma vigoroso, enfatico e altisonante, sono in verso e furono tradotte da lui stesso alla prosa castigliana. a maggior parte di queste ricreano ambienti classici: \"La Mort d'Anibal\", \"Coriol\u00e0\", \"L'ombra de Cessar\", \"Lo fest\u00ed de Tibullus\", \"La Mort de Ner\u00f3\", \"Saffo\" \u2013 in cui si sofferma sulla morte della poetessa -; se non sono di argomento originale, hanno un complemento storico ed erudito. La tragedia di Ll\u00edvia risale ai tempi di Munuza, durante l'invasione araba. \"L'ultima hora de Colon\" e \"Lo guant del degollat\", riflettono, la prima, un noto episodio della storia spagnola, la seconda, un altro meno conosciuto di quella aragonese. \"Les Esponsalles de la Morta\" ricrea il tema di Romeo e Giulietta, mentre \"Lo Comte de Foix\" e la sua seconda parte \"Raig de Lluna\", trattano sulle conseguenze della battaglia di Muret, tema molto caro all'autore.\nGi\u00e0 si \u00e8 parlato dell'influenza di Zorrilla, soprattutto nell'elezione dei temi e allo scorrevole svolgimento in verso retorico. Per questo cammino del Romanticismo, si scontra, inevitabilmente, con il ricordo di altri autori. Tra gli spagnoli, Quintana, e tra gli stranieri, Lamartine, Schiller e Walter Scott, tutto pervaso di storicismo nazionalista. La poesia di Balaguer, da una parte, implica sfrenatezza e entusiasmo e dall'altra una personalit\u00e0 debole e aperta a diverse influenze. Mentre che per la critica moderna catalana, il ruolo pi\u00f9 importante di Balaguer radica in questo entusiasmo nella promozione culturale catalana, per un'altra, pi\u00f9 classica, il suo valore poggia in El Trovador de Montserrat, che \u00e8 \u201ctutto Balaguer\u201d (Maragall).\nQuesta attitudine romantica appare con pi\u00f9 trasparenza nelle sue \"Obras hist\u00f3ricas y cr\u00edticas\", \"Los frailes y sus conventos\" (1851), \"La Historia de Catalu\u00f1a\" (1860-63) e \"Historia pol\u00edtica y literaria de los trovadores\" (1878-79).\nNel 1892, Balaguer riprese il tema sviluppato nelle \"Naves Tragedies\" (le gi\u00e0 menzionate \"Comte de Foix\" e \"Raig de Lluna\") che, insieme a \"La jornada de Panissars\", costituirono la trilogia \"Los Pirineus\", la pi\u00f9 ambiziosa di tutte le sue opere. Felipe Pedrell compose un'opera di titolo analogo, il cui prologo si celebr\u00f2 a Venezia nel 1897, e intera nel Liceo di Barcellona nel 1902.\nL'attivit\u00e0 politica di Balaguer comincia nel 1854 e rappresenta gli interessi degli industriali catalani, come progressista. Come corrispondente di \"El Tel\u00e9grafo\" assiste alle campagne di liberazione d'Italia (1859) e compone un poema sulla libert\u00e0 che stanno conquistando gli italiani (\"Eridana\"). \"Mis recuerdos de Italia\", pubblicato probabilmente nel 1870, aggiungono a queste esperienze quelle del suo viaggio ufficiale come deputato, in quel anno, per offrire la corona ad Amedeo di Savoia. Emigrato in Francia nel 1866, \u00e8 pi\u00f9 tardi deputato nelle Costituenti del 1869 per Vilanova i la Geltr\u00fa, diventando governatore e diverse volte ministro, anche durante la Restaurazione, esercitando i Ministeri della Marina (allora \"Ultramar\", dipartimento ministeriale incaricato della direzione delle colonie spagnole) e delle Infrastrutture e Trasporti. Si preoccup\u00f2 delle Filippine, dei suoi problemi etnografici e del suo progresso tecnico, lasciando in tutti i suoi incarichi pubblici fama di amministratore integerrimo. Balaguer proclam\u00f2 s\u00e9 stesso \u201cregionalista della patria, non della setta\u201d. Interpret\u00f2, nello stile del suo tempo, la generosa attivit\u00e0 di \u201cuomo di lettere\u201d.\nNel 1863 propone la nuova toponimia delle strade del Ensanche di Barcellona. Nel 1884 fonda la Biblioteca Museo Victor Balaguer, che don\u00f2 alla citt\u00e0 di Villanueva y Geltr\u00fa. Dall'anno della fondazione, c'\u00e8 un importante deposito di opere del Museo del Prado, che si rinnova periodicamente.\nFu membro della Massoneria e membro onorario della Reale Accademia Spagnola e della Reale Accademia della Storia."}
{"id": "5261955", "revid": "178076", "url": "https://it.wikipedia.org/wiki?curid=5261955", "title": "F\u00e9d\u00e9ration Fran\u03c2aise des Clubs Alpins et de Montagne", "text": ""}
{"id": "5261958", "revid": "287204", "url": "https://it.wikipedia.org/wiki?curid=5261958", "title": "Atlanta Gamers", "text": "Gli Atlanta Gamers sono stati una franchigia di pallacanestro della WBA, con sede ad Atlanta, in Georgia, attivi dal 2012 al 2013.\nNacquero a Gastonia nel 2012, come Gastonia Gamers, per trasferirsi ad Atlanta l'anno successivo. Nel 2013 persero in semifinale con gli Upstate Heat."}
{"id": "5261959", "revid": "76963", "url": "https://it.wikipedia.org/wiki?curid=5261959", "title": "Judy Kaye", "text": "Carriera.\nIl suo lavoro a Broadway abbraccia cinque decenni, dal suo debutto negli anni 70 nella prima produzione di \"Grease\", dove interpretava Rizzo accanto a John Travolta. Il successo arriva nel 1979 quando deve sostituire improvvisamente Madeline Kahn in \"On The Twentieth Century\". Nel 1988 interpreta Carlotta Giudicelli nella produzione originale di Broadway del musical di Andrew Lloyd Webber \"The Phantom of the Opera\", per cui vince il primo Tony Award alla miglior attrice non protagonista in un musical.\nAl successo del \"Phantom\" seguono negli anni successivi quelli di \"La vedova allegra\" (New Jersey, 1991), \"Annie Get Your Gun\" (New Jersey, 1992), \"L'opera da tre soldi\" (Santa Fe, 1993), \"Follies\" (Tour, 1995), \"Ragtime\" (Toronto, Broadway, 1997), \"Carousel\" (Los Angeles, 2000), \"\" (Atlanta, 2001), \"Mamma Mia!\" (Broadway, 2001; per questa produzione viene nuovamente nominata al Tony per la migliore attrice non protagonista), \"Candide\" (New York 2005).\nNel 2006 sostituisce Patti LuPone per due settimane nella produzione newyorchese di \"\", ricoprendo per la prima volta a Broadway il ruolo di Mrs. Lovett, una parte che aveva gi\u00e0 interpretato alla Michigan Opera House nel 1984, alla Paper Mill Playhouse nel 1992, a Londra nel 2000 e poi ancora nel tour statunitense del 2007.\nNel 2006 riceve la sua prima nomination al Tony Award alla miglior attrice protagonista in uno spettacolo per la sua performance nel ruolo di Florence Foster Jenkins nella commedia \"Souvenir\". Nel 2012 recita e canta nel musical di George ed Ira Gershwin \"Nice Work If You Can Get It\", per cui vince il secondo Tony Award alla miglior attrice non protagonista in un musical e il primo Drama Desk Award.\nNel 2014 interpreta Miss Poitrine nel musical \"Little Me\" (tratto dall'omonimo romanzo di Patrick Dennis), Matilda B. Cartwright in un concerto di \"Guys and dolls\" e la Fata Madrina nel musical di Cenerentola di Rodgers e Hammerstein. Nel 2015 recita nel panni di Dolly Tate in una versione concertale di \"Annie get your gun\" in scena a New York con Megan Hilty e Ron Raines. Nel 2016 interpreta Madame Morrible nel musical \"Wicked\" a Broadway. Nel marzo 2017 debutta a Toronto in un adattamento musicale del film \"Madame Sousatzka\", con un cast che comprende le veterane di Broadway Victoria Clark e Montego Glover. Dopo essersi unita brevemente al tour statunitense di \"Wicked\", sostituisce Mary Beth Peil nel ruolo di Dagmar di Danimarca in \"Anastasia\" a Broadway, dove ritorna nel 2020 per interpretare Elisabetta II del Regno Unito in un musical su Diana Spencer."}
{"id": "5261960", "revid": "300067", "url": "https://it.wikipedia.org/wiki?curid=5261960", "title": "Gastonia Gamers", "text": ""}
{"id": "5261963", "revid": "287204", "url": "https://it.wikipedia.org/wiki?curid=5261963", "title": "Atlanta Blaze", "text": "Gli Atlanta Blaze sono stati una franchigia di pallacanestro della WBA, con sede ad Atlanta, in Georgia, attivi nel 2012."}
{"id": "5261966", "revid": "132266", "url": "https://it.wikipedia.org/wiki?curid=5261966", "title": "Piroscafi", "text": ""}
{"id": "5261968", "revid": "785616", "url": "https://it.wikipedia.org/wiki?curid=5261968", "title": "Rappresentazione degli stranieri in Giappone nella Seconda Guerra Mondiale", "text": ""}
{"id": "5261970", "revid": "247222", "url": "https://it.wikipedia.org/wiki?curid=5261970", "title": "Animal Justice", "text": "Animal Justice \u00e8 un album di John Cale, pubblicato dalla Illegal Records nel settembre del 1977."}
{"id": "5261972", "revid": "121183588", "url": "https://it.wikipedia.org/wiki?curid=5261972", "title": "Governatore delle Isole Vergini statunitensi", "text": "Il governatore delle Isole Vergini statunitensi \u00e8 il capo del governo locale dello Stato Libero Associato delle Isole Vergini americane. Dal 1917 al 1969 veniva nominato dal Presidente degli Stati Uniti d'America, successivamente divenne invece una carica elettiva.\nLista dei governatori.\nGovernatori nominati (1917-1969).\nGovernatori navali (1917-1931).\nPartiti politici: \nGovernatori civili (1931-1969).\nPartiti politici: \nStato: \nGovernatori eletti (1969-presente).\nPartiti politici: \n (1) \n (2) \n (4) \n (3) "}
{"id": "5261977", "revid": "110157", "url": "https://it.wikipedia.org/wiki?curid=5261977", "title": "Coppa Italia di Serie A2 2014-2015 (pallavolo femminile)", "text": "La Coppa Italia di Serie A2 di pallavolo femminile 2014-2015 si \u00e8 svolta dal 21 gennaio al 1\u00ba marzo 2015: al torneo hanno partecipato otto squadre di club italiane e la vittoria finale \u00e8 andata per la prima volta al .\nRegolamento.\nLe squadre hanno disputato quarti di finale, semifinali, entrambe giocate con gare di andata e ritorno, e finale."}
{"id": "5261978", "revid": "767487", "url": "https://it.wikipedia.org/wiki?curid=5261978", "title": "Societ\u00e0 Polisportiva Ars et Labor 1907 2008-2009", "text": "Questa pagina raccoglie le informazioni riguardanti la Societ\u00e0 Polisportiva Ars et Labor 1907 nelle competizioni ufficiali della stagione 2008-2009.\nStagione.\nNell'estate 2008 la SPAL viene ripescata in Serie C1, nel frattempo ridenominata Lega Pro Prima Divisione. La squadra affidata a Aldo Dolcetti, nella quale spicca il bomber marocchino Rachid Arma, dopo aver disputato un girone di andata sempre nelle primissime posizioni cala negli ultimi mesi del torneo, perdendo per un solo punto l'opportunit\u00e0 di giocarsi i play-off. Fatali due sconfitte nel finale di stagione: la prima nello scontro diretto con il , la seconda a nella penultima giornata. La SPAL chiude sesta con 53 punti, a soli 7 punti dal primo posto.\nLa formazione ferrarese disputa un torneo di vertice, falsato per\u00f2 dal fallimento societario a campionato in corso della , che si giocher\u00e0 comunque la promozione in Serie B fino alla sconfitta nella finale play-off. Il Cesena, partito in sordina, brucia tutte le concorrenti con un rush finale vincente, chiudendo al primo posto con 60 punti."}
{"id": "5261979", "revid": "716642", "url": "https://it.wikipedia.org/wiki?curid=5261979", "title": "Associazione Sportiva Jesi 1950-1951", "text": "Questa pagina raccoglie le informazioni riguardanti l'Associazione Sportiva Jesi nelle competizioni ufficiali della stagione 1950-1951."}
{"id": "5261981", "revid": "1573940", "url": "https://it.wikipedia.org/wiki?curid=5261981", "title": "Pistius", "text": "Pistius \u00e8 un genere di ragni appartenente alla famiglia Thomisidae.\nDistribuzione.\nLe 10 specie note di questo genere sono state rinvenute nella regione paleartica e nell'India: la specie dall'areale pi\u00f9 vasto \u00e8 la \"P. truncata\", rinvenuta in varie localit\u00e0 della regione paleartica\nTassonomia.\nSecondo alcune considerazioni espresse dall'aracnologo Lehtinen in un lavoro (2005a), la gran parte o tutte la specie appartenenti al genere \"Pistius\" rinvenute in India, andrebbero ascritte al genere \"Massuria\" .\nNon sono stati esaminati esemplari di questo genere dal 2011.\nA dicembre 2014, si compone di dieci specie:"}
{"id": "5262002", "revid": "729019", "url": "https://it.wikipedia.org/wiki?curid=5262002", "title": "Gruppo Sportivo Solvay Rosignano 1950-1951", "text": "Questa voce raccoglie le informazioni riguardanti il Gruppo Sportivo Solvay Rosignano nelle competizioni ufficiali della stagione 1950-1951."}
{"id": "5262009", "revid": "1573940", "url": "https://it.wikipedia.org/wiki?curid=5262009", "title": "Alcelaphus buselaphus caama", "text": "L'alcelafo rosso (Alcelaphus buselaphus caama ) \u00e8 una sottospecie di alcelafo originaria dell'Africa meridionale. Ne rimangono pi\u00f9 di 130.000 esemplari.\nEvoluzione.\nL'alcelafo appartiene agli Alcelafini, la sottofamiglia di Bovidi africani evolutasi pi\u00f9 recentemente, circa 5 milioni di anni fa. I fossili pi\u00f9 antichi attribuibili ad \"Alcelaphus\" risalgono a 740.000 anni fa. Oltre ad \"Alcelaphus\", la sottofamiglia comprende anche i generi \"Beatragus\", \"Connochaetes\" e \"Damaliscus\". Nel corso dei milioni di anni, gli Alcelafini si sono diversificati fino a occupare varie nicchie ecologiche in tutta l'Africa. Le varie sottospecie di \"A. buselaphus\" si sono evolute probabilmente in seguito alle variazioni ambientali avvenute in Africa nel corso del Pleistocene. Circa 500.000 anni fa, la popolazione principale di alcelafo si suddivise in due rami principali, settentrionale e meridionale; 400.000 anni fa la popolazione settentrionale si suddivise ulteriormente in due gruppi, orientale e occidentale. La sottospecie \"A. b. caama\" ebbe origine dal ramo meridionale, che comprende anche \"A. b. lichtensteinii\", in Namibia. Tutte le altre sottospecie derivano dal ramo settentrionale.\nLa diversificazione delle varie sottospecie \u00e8 stata attribuita ai cambiamenti ambientali provocati dal riscaldamento (250-195.000 anni fa) e dal raffreddamento globale (175-125.000 anni fa).\nDescrizione.\nL'alcelafo rosso misura in media 120\u2013140\u00a0cm al garrese e ha un peso medio di circa 140\u00a0kg (i maschi, pi\u00f9 grandi, pesano circa 150\u00a0kg, le femmine 120). \u00c8 un'antilope alta e dalle forme eleganti. La colorazione del manto, liscio e lucente, varia dal bruno-rossastro al fulvo o al marroncino a seconda della localit\u00e0. Una fascia di colore scuro estesa dalle spalle, lungo la linea mediana del dorso, alla base della coda \u00e8 maggiormente evidente nei maschi. In entrambi i sessi \u00e8 presente un'area ben definita di peli di colore giallo pi\u00f9 chiaro sul posteriore. Lungo il lato frontale delle zampe anteriori, dalle spalle alle ginocchia, \u00e8 presente una zona di colore scuro, che in alcuni esemplari pu\u00f2 estendersi fino agli zoccoli.\nLa fronte \u00e8 nera, con una larga macchia di colore rosso o marrone lungo la faccia e tra gli occhi. Il muso \u00e8 attraversato da una fascia nera. I lati della faccia e del collo hanno una tonalit\u00e0 pi\u00f9 chiara e presentano due sottili strisce nere che si congiungono a formare un'unica striscia lungo la parte posteriore del collo. Peli bianchi ricoprono la parte interna delle orecchie, lunghe e appuntite.\nLe corna, che misurano circa 60\u00a0cm di lunghezza, sono presenti in entrambi i sessi, ma quelle dei maschi sono pi\u00f9 pesanti. Poste a stretto contatto tra loro alla base, si innalzano dritte verso l'alto, per poi curvarsi prima in avanti e poi all'indietro ad angolo retto, e sono ricoperte da creste per circa due terzi della loro lunghezza. Le estremit\u00e0 sono lisce. A causa dell'aspetto delle corna, l'alcelafo rosso \u00e8 noto tra gli appassionati di caccia grossa come la \u00abHarley Davidson delle antilopi\u00bb.\nL'aspettativa di vita dell'alcelafo rosso \u00e8 di circa 19 anni. Il dimorfismo sessuale \u00e8 poco evidente, in quanto maschi e femmine, a parte le dimensioni leggermente inferiori di queste ultime, sono simili nell'aspetto. I maschi, comunque, hanno crani pi\u00f9 pesanti e corna pi\u00f9 spesse di quelle delle femmine, dal momento che tali strutture vengono impiegate nei combattimenti per stabilire le gerarchie. Gli alcelafi hanno un eccellente senso dell'udito e dell'olfatto, ma la loro vista \u00e8 scarsa. Quando sono spaventati, cercano di confondere i predatori correndo a zigzag, dal momento che possono raggiungere solamente una velocit\u00e0 di 55\u00a0km/h.\nDistribuzione e habitat.\nL'alcelafo rosso \u00e8 la sottospecie pi\u00f9 meridionale di alcelafo. Diffuso in passato in gran parte dell'Africa meridionale (e marginalmente anche in Angola, in prossimit\u00e0 del confine con la Namibia), il numero di esemplari \u00e8 stato notevolmente ridotto in passato dai coloni europei, ma la sottospecie sta attualmente espandendo di nuovo il suo areale, dal momento che \u00e8 stata reintrodotta in molte aree protette e fattorie private (anche in molte aree che non facevano parte del suo areale originario). Oggi \u00e8 presente in Angola meridionale, Botswana, eSwatini (dove \u00e8 stato introdotto), Namibia, Sudafrica e Zimbabwe occidentale. Un tempo era presente anche in Lesotho, da dove \u00e8 scomparso da tempo. Predilige le aree di \"veld\", la distesa di erbe e boscaglie tipica dell'Africa australe, ma si incontra anche in zone pi\u00f9 aride.\nBiologia.\nAlimentazione.\nGli alcelafi rossi sono erbivori, come si pu\u00f2 intuire dal lungo muso, che consente loro di strappare e masticare erba con maggiore efficienza. Durante la stagione delle piogge in Africa meridionale, le erbe appartenenti al genere \"Andropogon\" sono particolarmente abbondanti e costituiscono la fonte principale della dieta degli alcelafi. Nutrendosi prevalentemente di erba, la loro dieta varia da una stagione all'altra, dal momento che sono costretti a mangiare erba di alta qualit\u00e0 durante la stagione delle piogge e di scarsa qualit\u00e0 durante la stagione secca. Gli alcelafi sono considerati gli Alcelafini meno dipendenti dall'acqua, e sono costretti a bere solo quando meloni e tuberi non sono disponibili.\nRiproduzione.\nL'alcelafo rosso, come tutte le altre sottospecie di alcelafo, ha un periodo di gestazione di otto mesi, e partorisce un unico piccolo. Generalmente le femmine partoriscono prima che abbiano inizio le piogge estive. Dopo la nascita, i piccoli rimangono nascosti per un certo periodo di tempo tra la fitta vegetazione prima di congiungersi al gruppo e aumentare cos\u00ec le probabilit\u00e0 di sopravvivere ai predatori. La maggior parte delle femmine iniziano a riprodursi all'et\u00e0 di due anni, e possono restare di nuovo gravide 9 o 10 mesi dopo aver partorito.\nPredatori.\nTra i carnivori che danno la caccia agli alcelafi nell'Africa meridionale figurano leoni, iene macchiate, leopardi, licaoni e ghepardi. Tuttavia, gli alcelafi non costituiscono la principale fonte di cibo di nessuna di queste specie, e in particolare le iene macchiate danno loro la caccia molto raramente. Gli alcelafi contribuiscono alla dieta dei leoni per circa il 7%, delle iene per il 3,5%, dei ghepardi per l'1,75%, dei licaoni per il 4,5% e dei leopardi per il 6,25%. I leoni e i licaoni generalmente catturano i maschi adulti, mentre iene macchiate e leopardi tendono a prediligere i piccoli."}
{"id": "5262012", "revid": "767487", "url": "https://it.wikipedia.org/wiki?curid=5262012", "title": "Operazione New Life", "text": "L'Operazione New Life (23 aprile - 1 novembre 1975) fu l'insieme di azioni di cura e trattamento in Guam di pi\u00f9 di 111\u00a0000 rifugiati evacuati da Saigon per mezzo dell'Operazione Frequent Wind nei giorni finali della guerra del Vietnam. La maggior parte dei rifugiati venne trasferita negli Stati Uniti d'America per stabilirvisi. Qualche migliaio si stabilirono in altri paesi o scelsero di ritornare in Vietnam con la nave \"Tuong Tin.\"\nSfondo storico.\nNell'aprile 1975, mentre l'Esercito nordvietnamita (Qu\u00e2n \u0110\u1ed9i Nh\u00e2n D\u00e2n Vi\u1ec7t Nam) avanzava su Saigon, gli Stati Uniti intrapresero una massiccia e caotica evacuazione di americani, cittadini di paesi alleati e vietnamiti che avevano lavorato per gli USA (o vi erano stati strettamente associati) durante la guerra del Vietnam. Per venire incontro ai rifugiati, il 18 aprile 1975 il presidente Gerald Ford cre\u00f2 la \"Interagency Task Force\" (IATF) \"for Indochina,\" una dozzina di enti governativi preposti a trasportare, trattare, ricevere e trasferire rifugiati indocinesi, quasi tutti vietnamiti, negli Stati Uniti. Ford design\u00f2 L. Dean Brown del Dipartimento di Stato per dirigere l'operazione \"New Life.\" In seguito fu sostituito da Julia V. Taft del Department of Health, Education, and Welfare (HEW). Per finanziare l'operazione \"New Life\" il 23 maggio 1975 fu emanato l'Indochina Migration and Refugee Assistance Act. Questo provvedimento stanziava 305 milioni di dollari dal Dipartimento di Stato e altri 100 dall'HEW.\nI paesi vicini del Sudest asiatico non accettarono i vietnamiti evacuati, temendo di doverli ospitare indefinitamente. Tuttavia, il governatore Ricardo Bordallo accett\u00f2 di concedere ai vietnamiti asilo temporaneo a Guam, a circa 4\u00a0000\u00a0km da Saigon. Il 23 aprile il contrammiraglio George Stephen Morrison, comandante delle forze navali USA a Guam (e padre del cantante Jim Morrison), ricevette l'ordine di \"accettare, ricoverare, trattare e curare i rifugiati non appena arrivavano dal Vietnam del Sud.\"\nPi\u00f9 di 130\u00a0000 vietnamiti furono evacuati dal Vietnam per via aerea e per mare negli ultimi giorni di aprile. Alcuni di loro andarono altrove, per esempio all'isola di Wake, ma la maggior parte furono trasportati a Guam con navi da guerra americane e vietnamite, imbarcazioni mercantili ed aerei militari e commerciali. In totale 111\u00a0919 vietnamiti sarebbero stati ospitati temporaneamente a Guam e valutati per l'ingresso negli Stati Uniti. Nella cifra erano compresi 2\u00a0600 orfani e bambini evacuati dal Vietnam nell'ambito dell'operazione Babylift, che transitavano per Guam diretti agli Stati Uniti.\nGuam poteva contare su una notevole presenza militare USA che si prendesse cura dei rifugiati vietnamiti. L'Andersen Air Force Base sulla parte nord dell'isola era la pi\u00f9 grande base USA per i B-52 e la Naval Base Guam era un grande porto d'acqua profonda per imbarcazioni militari.\nI tifoni colpiscono spesso Guam e il personale militare e civile impegnato nell'operazione \"New Life\" temeva che uno di questi fenomeni funestasse Guam finch\u00e9 i vietnamiti alloggiavano in tende, poco protetti dagli elementi, ma nessun tifone si abbatt\u00e9 su Guam nel 1975.\nI rifugiati.\nSebbene non giuridicamente classificati come \"rifugiati\" ai sensi della specifica normativa di diritto internazionale, i vietnamiti a Guam erano chiamati comunemente rifugiati ed anche \"evacuati\" e \"immigrati eccezionali\" \"(parolees).\"\nLe forze armate USA stimavano che potessero essere accolti a Guam 13\u00a0000 rifugiati e i primi arrivi il 23 aprile furono sistemati in appartamenti. La cifra, per\u00f2, raggiunse i 20\u00a0000 il 27 aprile, superando la capacit\u00e0 delle strutture abitative. I genieri della marina costruirono altri alloggi, tra l'altro spianando quasi 5\u00a0km2 di bosco per creare una tendopoli per 50\u00a0000 persone. Il 7 maggio arrivarono tre navi mercantili che trasportavano 13\u00a0000 vietnamiti, il pi\u00f9 alto numero di persone arrivate in un solo giorno. La popolazione rifugiata a Guam tocc\u00f2 il suo massimo il 13 maggio: 50\u00a0450 \u2014 pi\u00f9 di met\u00e0 degli abitanti stabilmente residenti sull'isola. La maggior parte dei vietnamiti avrebbe trascorso solo due o tre settimane a Guam prima di essere trasportata negli Stati Uniti, o pi\u00f9 raramente in altri paesi.\nL'obiettivo dell'evacuazione di sudvietnamiti era stato allontanare i dipendenti del governo USA, i loro familiari ed altri vietnamiti strettamente collegati agli Stati Uniti, dal pericolo di essere perseguitati dai vincitori nordvietnamiti. Molti rifugiati erano stati ufficiali delle forze armate sudvietnamite o autorit\u00e0 del governo sudvietnamita. Tuttavia, un resoconto del Congresso riassunse come segue le caratteristiche dei rifugiati che arrivavano a Guam: \"Met\u00e0 dei vietnamiti che volevamo far partire non partirono \u2014 e met\u00e0 di quelli che partirono non avrebbero dovuto.\" Tra i rifugiati c'erano \"agricoltori\u2026 un intero villaggio di pescatori\u2026 Molti davano l'impressione di non sapere dove si trovavano o perch\u00e9 erano l\u00ec. Alcuni erano semplicemente fuggiti in preda al panico.\" Comunque, una volta su Guam, \"la loro destinazione erano gli Stati Uniti\u2026 non si pu\u00f2 sapere quanti non avrebbero mai pensato di raggiungere gli Stati Uniti continentali.\" Ci\u00f2 nonostante, la maggioranza dei vietnamiti appartenevano all'\u00e9lite colta del paese. Il 20 per cento aveva frequentato l'universit\u00e0; il 40 era di religione cattolica, e il 35 parlava un po' di inglese \u2014 tutte percentuali ben pi\u00f9 alte di quelle riscontrabili nella popolazione vietnamita complessiva.\nIl Procuratore generale degli Stati Uniti d'America us\u00f2 la sua autorit\u00e0 per offrire ai vietnamiti un permesso di soggiorno straordinario per motivi umanitari che consentiva loro di entrare negli Stati Uniti e rimanervi definitivamente.\nPartecipazione militare.\nPi\u00f9 di 20\u00a0000 militari USA di ogni forza armata furono impegnati nell'operazione. I militari dovevano provvedere al trasporto, alla gestione dei centri di raccolta rifugiati nel Pacifico e negli Stati Uniti, e al concorso con gli organismi civili nel programma di inserimento sociale. Le spese sopportate dalle autorit\u00e0 militari vennero rifuse con fondi assegnati alla IATF, di cui faceva parte il dipartimento della Difesa.\nI ponti aerei dalla Tan Son Nhut Air Base di Saigon atterravano alla Andersen Air Force Base. I passeggeri venivano scortati a \"Tent City\" (\"Tendopoli\"), dove li attendevano delle tende allestite poco prima. Quelli che lasciavano il Vietnam via mare sbarcavano alla base logistica della marina militare presso Apra Harbor. I primi ad intervenire erano elementi della USS \"Hector\", della base navale e della \"Camp Covington CB Base.\" Incaricato di fornire cibo e ricovero, il personale della \"Naval Station Tug Base\" cre\u00f2 alloggi di fortuna dai magazzini abbandonati dell'ex base \"Camp Minron\" dotandoli di brande e provviste facenti parte delle scorte di emergenza per gli uragani, nutrirono centinaia di persone riempiendo bidoni in plastica per le spazzature con pesce e riso dalla cucina della base. La \"Hector\" inoltre forn\u00ec autonomamente pasti caldi provenienti dalle sue riserve e cambusa. Si prepararono docce all'aperto con armadietti metallici disposti a cerchio e irrigatori a pioggia collegati alle manichette antincendio. I CB costruirono latrine come quelle usate dai militari in Vietnam, con fusti d'acciaio che venivano immediatamente saturati.\nAerei Lockheed C-141 Starlifter e Lockheed C-130 Hercules sbarcarono i profughi alla Naval Air Station Agana, Brewer Field, il cui personale cur\u00f2 la relativa gestione.\nFurono allestite tende anche nel \"Camp Orote\" gestito dall'esercito su una pista d'atterraggio in disuso. Arriv\u00f2 a sostenere una popolazione di 39\u00a0331 persone. L'accampamento di Orote Point (chiamato \"Camp Rainbow)\" si affidava ad unit\u00e0 della 25th Infantry Division USA di stanza a Schofield Barracks; inizialmente sotto il comando del tenente colonnello Will H. Horn (aprile-maggio), e in seguito del colonnello Jack O'Donohue (giugno-settembre). Il comando consisteva di due battaglioni di fanteria, elementi del \"25th Supply and Transport Battalion,\" un ospedale da campo da San Antonio (Texas) e nuclei informativi.\nL'ammiraglio Morrison avrebbe successivamente definito l'operazione \"New Life\" come il lavoro pi\u00f9 soddisfacente della sua carriera.\nLa \"Tuong Tin\".\nTra i rifugiati di Guam ce ne furono circa 1\u00a0600 che chiesero il rimpatrio in Vietnam. Molti di loro erano militari dell'esercito o della marina sudvietnamiti. La marina vietnamita aveva stipato di gente le sue navi durante l'evacuazione ed aveva preso il largo, raggiungendo Guam. Con le famiglie spesso rimaste in patria, soldati e marinai richiesero \u2014 ad un certo punto pretesero \u2014 di essere autorizzati a tornare in Vietnam.\nL'Alto commissariato delle Nazioni Unite per i rifugiati (UNHCR) inizialmente assunse la responsabilit\u00e0 del rimpatrio. Il governo vietnamita esigette che per ciascun potenziale rimpatriato si compilasse un lungo questionario. L'UNHCR compil\u00f2 i questionari e li present\u00f2, ma dal Vietnam non si manifest\u00f2 alcuna risposta. Nel frattempo i rifugiati si facevano sempre pi\u00f9 insistenti nelle loro pretese di rientro, anche inscenando manifestazioni e minacciando atti di violenza e suicidi. Nel settembre 1975 Julia Taft consigli\u00f2 che ai Vietnamiti fosse dato il mercantile \"Tuong Tin\" per andarsene da Guam in Vietnam. La US Navy ripristin\u00f2 la nave per il viaggio verso il Vietnam.\nIl Dipartimento di Stato era preoccupato che qualcuno dei potenziali rimpatriati stesse subendo pressioni dai propri colleghi perch\u00e9 dichiarasse di voler ritornare in Vietnam. Il dipartimento isol\u00f2 i potenziali rimpatriati ed interrog\u00f2 ciascuno di loro individualmente. Quelli che confermavano l'intenzione di rientrare furono scortati direttamente dal colloquio alla \"Tuong Tin\" in partenza. Quelli che rinunciavano a rientrare, nel numero di 45, furono scortati nei campi profughi che i continui trasferimenti negli USA avevano gi\u00e0 svuotato in massima parte. Il numero totale di vietnamiti che affollarono la \"Tuong Tin\" fu 1\u00a0546, per lo pi\u00f9 uomini che avevano la famiglia in Vietnam. La \"Tuong Tin\" lasci\u00f2 Guam il 16 ottobre 1975.\nIl destino della \"Tuong Tin\" fu sconosciuto per oltre dieci anni. Il suo capitano, Tran Dinh Tru, pi\u00f9 tardi raccont\u00f2 la sua storia. Al suo arrivo in Vietnam, Tru ed almeno un certo numero dei suoi compagni di viaggio furono spediti in campi di rieducazione nelle aree rurali del Vietnam. Tru fu detenuto per 12 anni.\nI reduci della \"Tuong Tin\" furono praticamente gli ultimi rifugiati vietnamiti a Guam. I campi furono chiusi il 23 ottobre e l'operazione \"New Life\" termin\u00f2 il 1\u00ba novembre 1975.\nSviluppi successivi.\nI vietnamiti a Guam furono trasferiti in una di queste quattro basi: Fort Chaffee in Arkansas, Camp Pendleton in California, Fort Indiantown Gap in Pennsylvania, ed Eglin Air Force Base in Florida. In quelle localit\u00e0 le forze armate USA fornirono loro cibo e temporaneo alloggio mentre la IATF e le organizzazioni di beneficenza offrivano loro formazione linguistica e culturale e cercarono sponsor e ubicazioni per la loro sistemazione. (Si veda Operazione New Arrivals) Per il 20 dicembre 1975 tutti i vietnamiti erano stati sistemati nei vari stati USA ed in parecchi paesi di altre parti del mondo. Non era ancora il momento di festeggiare il successo di questo programma, posto che gli anni successivi avrebbero visto un afflusso sempre pi\u00f9 vasto di vietnamiti, cambogiani e laotiani che scappavano dai relativi paesi."}
{"id": "5262015", "revid": "287204", "url": "https://it.wikipedia.org/wiki?curid=5262015", "title": "Tenko", "text": ""}
{"id": "5262017", "revid": "1855488", "url": "https://it.wikipedia.org/wiki?curid=5262017", "title": "Victoria Clark", "text": "Carriera.\nVictoria Clark comincia ad esibirsi mentre studiava a Yale, cominciando con le operette di Gilbert e Sullivan: \"H.M.S. Pinafore\", \"Patience\" e \"Ruddigore\". Dopo la laurea, conseguita nel 1982, si unisce al tour statunitense di \"Cats\" nel ruolo di Jannyanydots; nel 1985 diventa la sostituta di Bernadette Peters nella produzione di Broadway di \"Sunday in the Park with George\", ma non \u00e8 mai andata in scena. Nel 1987 torna in tour con \"Les Mis\u00e9rables\", in cui interpreta Madame Th\u00e9nardier e funge da dance captain. Nel 1992 debutta a Broadway in \"Guys and Dolls\": il suo \u00e8 un ruolo minore, ma in diverse occasioni ha potuto sostituire la protagonista. Negli anni successivi interpreta alcuni ruoli di rilievo: Smitty in \"How To Succeed In Business Without Really Trying\" (Broadway, 1995), Alice in \"Titanic\" (Broadway, 1997) e Fraulein Kost in \"Cabaret\" (Broadway, 2001), Lucy Barker in (San Francisco, 2001) e Penelope Pennywise in \"\" (Broadway, 2003).\nNel 2003 a Seattle interpreta per la prima volta il ruolo di Margaret Johnson nel musical \"The Light in the Piazza\", un ruolo che riprender\u00e0 l'anno successivo a Chicago ed infine nel 2005 a Broadway. La produzione di Broadway di \"The Light in the Piazza\", con Matthew Morrison, resta in scena per pi\u00f9 di cinquecento repliche e per la sua interpretazione Victoria Clark vince il Tony Award, il Drama Desk, il Joseph Jefferson Award e l'Outer Critics Circle Award alla miglior attrice protagonista in un musical.\nNel 2007 recita e canta a New York nella produzione del City Center! Encores di \"Follies\", insieme a Donna Murphy, Victor Garber e Christine Baranski; nello stesso anno \u00e8 protagonista di una commedia di Craig Lucas (gi\u00e0 autore di \"The Light in the Piazza\") intitolata \"Prayer For My Enemy\", in cui recita con Jonathan Groff. Nel 2011 ottiene una nomination al Tony Award alla miglior attrice non protagonista in un musical per la sua interpretazione nel ruolo della Madre Superiora in \"Sister Act\".\nNel 2012 torna ricopre nuovamente il ruolo di Sally in \"Follies\" a Los Angeles, per poi unirsi al cast originale del musical di Rodgers e Hammerstein \"Cinderella\" nel ruolo della Fata Madrina; per questa interpretazione viene nuovamente nominata al Tony per la miglior attrice non protagonista in un musical. Torna a Broadway nel 2015 ed interpreta Mamacita nel musical \"Gigi\" con Vanessa Hudgens, Howard McGillin e Dee Hoty; per la sua performance viene candidata per la terza volta al Tony Award alla miglior attrice non protagonista in un musical. Nel 2016 torna a interpretare Margaret Johnson nel concerto del decimo anniversario di \"The Light in the Piazza\" al Lincoln Center e fa il debutto nel mondo dell'opera interpretando la Strega nella produzione della New York City Center di \"Didone ed Enea\" di Henry Purcell, con Kelli O'Hara nel ruolo della regina di Cartagine. Nel marzo 2017 debutta a Toronto in un adattamento musicale del film \"Madame Sousatzka\", con un cast che comprende le veterane di Broadway Judy Kaye e Montego Glover. \nVita privata.\nVictoria \u00e8 nata e cresciuta a Dallas, in Texas, figlia di Lorraine e Jim Clark. Ha un figlio, Thomas Luke \"TL\" Clark, nato nel 1995.\nDoppiatrici.\nIn italiano Victoria Clark \u00e8 stata doppiata da:"}
{"id": "5262020", "revid": "729019", "url": "https://it.wikipedia.org/wiki?curid=5262020", "title": "Esercito assiro", "text": "L'esercito assiro fu la forza militare appartenente alla regione geografica dell'Assiria. L'Impero assiro ebbe origine intorno all'inizio del II millennio a.C., successore dell'Impero di Akkad sul finire del III millennio a.C.. \nL'Assiria per\u00f2 non divenne una grande potenza fino agli inizi del I millennio a.C., quando grazie alle conquiste di Assurnasirpal II pot\u00e9 affermare la propria egemonia sul Medio Oriente. Inoltre l'Impero assiro non venne considerato tale fino alle riforme effettuate da Tiglatpileser III, verso la met\u00e0 dell'VIII secolo a.C.\nOrganizzazione militare.\nLa gerarchia dell'esercito assiro era quella tipica degli eserciti della Mesopotamia del tempo. Il re, il cui regno era sanzionato dagli dei, era il comandante in capo dell'esercito. Egli nominava gli alti ufficiali che in certe occasioni avrebbero comandato delle campagne militari al suo posto se la sua presenza sul campo di battaglia poteva o doveva essere risparmiata.\nSargon di Akkad.\nSargon di Akkad \u00e8 considerato il creatore del primo esercito permanente, cosa che richiedeva continui rifornimenti di cibo e armi. Egli \u00e8 anche accreditato dell'introduzione dell'arco composito in Mesopotamia, con l'uso del quale sconfisse i suoi avversari sumeri. In seguito, il suo successore Shulgi introdusse delle unit\u00e0 specializzate; lanciatori di proiettili e fanteria, in gruppi operativi di pi\u00f9 piccole dimensioni.\nPre-riforma.\nPrima delle riforme di Tiglatpileser III, l'esercito assiro era molto simile agli altri eserciti mesopotamici del tempo. I soldati erano per lo pi\u00f9 agricoltori, che dovevano tornare ai loro campi per il raccolto. I soldati professionisti erano limitati a un paio di guardie del corpo che proteggevano il Re e o altri nobili e funzionari, ma questi non venivano impiegati o \"sprecati\" in battaglia a meno che la situazione non fosse veramente grave, come avvenne dopo la riforma.\nGli eserciti assiri potevano essere anche molto possenti; Shalmaneser III, una volta, appront\u00f2 una forza di 120.000 uomini in una campagna contro la Siria. Forze di tali dimensioni avevano necessit\u00e0 di un numero di uomini tale da dover essere attinto dai popoli conquistati. Un grande esercito aveva bisogno anche di pi\u00f9 cibo e forniture e per questo gli Assiri organizzavano l'esercito in funzione di quello di cui avevano bisogno per una campagna prima della partenza.\nPreparazione per una nuova campagna.\nI preparativi per una nuova campagna richiedevano, prima di tutto, la presenza di un gruppo di soldati in una determinata base designata. In Assiria, fra le basi principali vi erano Ninive, Kalhu o Khorsabad. In alcune occasioni i punti di concentramento designati cambiavano a seconda dello svolgersi della campagna. I governatori erano incaricati di accumulare scorte di grano, olio e materiale bellico. Altra incombenza dei governatori era la chiamata degli uomini necessari alla formazione dell'esercito per quella determinata operazione. Gli stati vassalli erano in particolare tenuti ad approntare le truppe, in tempo utile, come parte del loro tributo al re assiro. Il mancato adempimento sarebbe quasi certamente stato visto come un atto di ribellione.\nL'arrivo del re e della sua guardia del corpo concludeva la fase preliminare e l'esercito sarebbe passato a marciare in buon ordine verso la destinazione della sua campagna; all'avanguardia c'erano gli stendardi degli Dei, a significare la servit\u00f9 dei re assiri al loro principale dio Assur. Seguiva il Re, l'umile servitore di Assur, circondato dalla sua guardia del corpo, con il supporto delle principali divisioni di carri e cavalieri, l'\u00e9lite dell'esercito. Nella parte posteriore vi era la fanteria; le truppe assire seguite dai popoli conquistati. Al seguito vi era il convoglio d'assedio, i carri di approvvigionamento e gli addetti al campo. Tale formazione sarebbe stata molto vulnerabile ad un attacco dalle retrovie. Alcune colonne di truppe potevano percorrere anche pi\u00f9 di 50 chilometri al giorno e tale velocit\u00e0 veniva utilizzata per sorprendere e spaventare l'avversario inducendolo alla sottomissione.\nRiforma di Tiglatpileser III.\nPresto si evidenzi\u00f2 la debolezza dell'esercito assiro. Battaglia dopo battaglia venivano uccisi soldati importanti, mentre i soldati tornavano a casa, dopo un breve periodo di tempo, senza aver ottenuto conquiste decisive. Entro la met\u00e0 dell'VIII secolo a.C., l'esercito assiro non poteva far fronte alle richieste di un impero che si estendeva spesso dal Mediterraneo al Golfo Persico.\nTutto cambi\u00f2 quando sal\u00ec al trono Tiglatpileser III nel 745 a.C. Dopo il miglioramento dell'efficienza dell'amministrazione assira, venne ristrutturata anche l'organizzazione dell'esercito. L'aspetto pi\u00f9 importante della riforma fu l'introduzione di un esercito permanente. Esso comprendeva l'utilizzo di un grande numero di prigionieri uniti ai soldati assiri. Questi uomini potevano essere forniti dagli stati vassalli, come tributo o quando richiesti dal re assiro. Gli uomini vennero equipaggiati con uniformi e attrezzature assire per renderli indistinguibili gli uni dagli altri, forse per aumentare la loro integrazione. Mentre la fanteria, nell'esercito permanente, comprendeva un gran numero di stranieri (compresi Aramei e anche Greci), la cavalleria e gli equipaggi dei carri continuarono ad essere dominate da Assiri. Vi erano comunque delle eccezioni, e all'aumentare delle vittime ogni nuovo uomo era benvenuto; Sargon II sostenne di aver incorporato 60 Israeliti negli equipaggi dei suoi carri.\nTrasporti e comunicazioni.\nCon l'ascesa dell'Impero assiro, sorsero nuove esigenze di trasporti e comunicazioni. Governare un vasto impero del genere richiese l'attenzione del re assiro e dei suoi amministratori. Prima dell'Impero neo-assiro, le strade in Mesopotamia erano poco pi\u00f9 che sentieri battuti utilizzati dalla gente del posto e che nel tempo potevano scomparire. Questa situazione era inadeguata per un impero i cui eserciti erano costantemente in movimento, reprimendo una rivolta dopo l'altra. Gli Assiri furono i primi a istituire un controllo e a mantenere un sistema di strade in tutto il loro impero. Venne creato un sistema di stazioni di posta dove i messaggeri potevano trovare ristoro e cambiare i cavalli. Successivamente, questo sistema fu utilizzato dai Persiani nel territorio del loro impero.\nVennero tagliate aspre montagne per diminuire i tempi di percorrenza e gli ingegneri costruirono strade lastricate in pietra che portavano alle grandi citt\u00e0 di Assur e Ninive, in modo da impressionare gli stranieri con la ricchezza dell'Assiria. Con il II millennio a.C. vennero costruiti ponti di legno attraverso l'Eufrate mentre nel I millennio a.C., Ninive e Assur avevano ponti di pietra, a testimonianza della ricchezza del regno di Assur. La costruzione di strade e l'aumento dei trasporti fece s\u00ec che le merci viaggiassero attraverso l'impero con maggiore facilit\u00e0, alimentando cos\u00ec ulteriormente lo sforzo bellico assiro. Naturalmente, le strade che velocizzavano i movimenti delle truppe assire non avrebbero fatto discriminazioni accelerando anche i movimenti delle truppe nemiche.\nUso dei cammelli.\nGli Assiri furono i primi ad utilizzare i cammelli come bestie da soma per le loro campagne militari. I cammelli erano preferiti agli asini perch\u00e9 in grado di trasportare cinque volte il carico di un asino e richiedevano un minore quantitativo d'acqua. I cammelli non vennero addomesticati fino a circa il 1000 a.C., all'epoca dell'impero neo-assiro.\nCarri a ruote.\nTradizionalmente i Sumeri sono accreditati di aver inventato la ruota intorno al 3000 a.C., anche se ci sono sempre pi\u00f9 prove a sostegno di una origine indoeuropea nella regione dell'attuale Ucraina (Wolchover, Scientific American, 2012). In ogni caso, gli Assiri furono i primi a produrre ruote di metallo, in rame, bronzo e ferro. Le ruote ricoperte di metallo avevano il vantaggio di durare pi\u00f9 a lungo.\nArmi.\nCarri.\nIl nucleo centrale dell'esercito assiro era costituito dai suoi carri. Originariamente erano trainati da due cavalli. Gli antichi Egizi e i Sumeri usavano carri da guerra come piattaforme mobili di lancio o piattaforme di comando; il punto di vista elevato dava al generale una certa capacit\u00e0 di vedere come le truppe si comportavano in battaglia. Gli Assiri utilizzavano i carri anche per la ricognizione, per trasportare messaggi al fronte. Comunque, l'aumento d'importanza della cavalleria, nel I millennio a.C. fece s\u00ec che dal VII secolo a.C., il carro fosse retrocesso a soli compiti di combattimento; i carri leggeri, trainati da due o tre cavalli, vennero poi trasformati, sotto il regno di Assurnasirpal II, in pesanti carri a quattro cavalli. Questi carri trasportavano pi\u00f9 uomini (quattro in totale). Tali carri pesanti assunsero presto un altro ruolo; l'inserimento nelle formazioni nemiche con il compito di disperdere la fanteria. La cavalleria e la fanteria assire erano quindi in grado di sfruttare la lacuna e sbaragliare il nemico, conquistando il campo di battaglia.\nCavalleria.\nLa cavalleria era raramente utilizzata dagli Assiri o dagli altri eserciti mesopotamici fino al IX secolo a.C., quando il suo uso \u00e8 menzionato durante il regno di Tukulti-Ninurta II. Prima di allora, solo nomadi o guerrieri delle steppe usavano la cavalleria, facendo irruzione sulle terre degli Assiri. Questi dovettero cos\u00ec contrastare questa forma mobile di guerra e combattere i loro avversari (in particolare i Persiani) sullo stesso loro campo. Forse la pi\u00f9 grande influenza esterna fu quella iranica dei Medi. Ironia della sorte fu che i raid persiani convinsero gli Assiri della necessit\u00e0 della costituzione di un esercito dotato di cavalleria con cui distruggere il regno di Elam. Tuttavia, i tentativi assiri non mancarono di difficolt\u00e0; gli arcieri a cavallo non erano in grado di poter utilizzare i loro archi e contemporaneamente tenere le redini dei loro cavalli. Come risultato, la cavalleria sotto Assurbanipal era costituita da una coppia di cavalieri, con un conducente in possesso delle redini di entrambi i cavalli e l'altro che utilizzava l'arco.\nGli Assiri incontrarono meno problemi con la cavalleria quando gli uomini vennero dotati di lancia al posto dell'arco; sotto Tiglatpileser III, la cavalleria assira continu\u00f2 a montare accoppiata ma questa volta ogni guerriero teneva la sua lancia e controllava il proprio cavallo. Dal VII secolo a.C., i guerrieri assiri erano ben armati con un arco e una lancia, blindati con l'armatura lamellare e le loro cavalcature dotate di bardatura rudimentale in tessuto ma che forniva una protezione utile in combattimento e contro le lance. La cavalleria form\u00f2 il nucleo degli eserciti assiri successivi.\nGrandi unit\u00e0 di cavalleria furono necessarie agli Assiri; alcune unit\u00e0 potevano consistere di centinaia o addirittura migliaia di cavalieri. Non c'\u00e8 dubbio che senza un approvvigionamento continuo di cavalli, la macchina da guerra assira sarebbe crollata. L'Impero sub\u00ec perdite terribili sotto le campagne di conquista di Assurbanipal e le ribellioni seguenti alla sua morte possono aver contribuito in modo significativo alla caduta dell'impero, dato che un minor numero di vassalli erano disponibili a pagare tributo di cavalli e altro materiale bellico necessario. I cavalli erano incredibilmente un'importante risorsa per la guerra e il re assiro stesso aveva un interesse personale che fosse garantito un adeguato approvvigionamento di cavalli. \nLe tre principali fonti di cavalli erano:\nI cavalli dovevano essere importati dalle province periferiche e portati ad essere addestrati alla guerra con le nuove reclute.\nFanteria.\nAnche se la cavalleria era l'arma pi\u00f9 costosa ed efficace dell'impero assiro, la fanteria era la pi\u00f9 economica e pi\u00f9 numerosa. In determinate circostanze, anche la pi\u00f9 efficace, per esempio, negli assedi in cui la mobilit\u00e0 fornita dai piloti dei carri non sarebbe stata di alcun vantaggio.\nLa fanteria assira era costituito da assiri autoctoni e stranieri, questi ultimi impiegati come ausiliari, lancieri, frombolieri, portatori di scudi o arcieri. Quest'ultimo gruppo era il pi\u00f9 numeroso negli eserciti assiri.\nDal tempo di Ashurnasirpal, gli arcieri erano accompagnati da uno scudiero, mentre i frombolieri avevano il compito di distrarre il nemico affinch\u00e9 abbandonasse lo scudo che lo proteggeva, permettendo cos\u00ec agli arcieri di lanciare le loro frecce contro dei nemici indifesi.\nAnche negli assedi, le frecce venivano usate per respingere i difensori proteggendo l'avanzata degli altri fanti contro le fortificazioni. Gli assiri utilizzavano diversi tipi di archi, compresi gli accadici, cimmeri e assiri. Tuttavia, \u00e8 probabile che si trattasse semplicemente di piccole varianti del potente arco composito. A seconda dell'arco, un arciere aveva una gittata della sua freccia che andava da 250 a 650 metri. Grandi quantit\u00e0 di frecce venivano prodotte continuamente e particolarmente in epoche precedenti alle guerre.\nI lancieri vennero introdotti nella fanteria sotto il regno di Tiglatpileser III.\nL'idea era che una lunga lancia sarebbe stata in grado di penetrare e attaccare i ranghi del nemico, in misura maggiore di una spada o pugnale. L'armatura di pelle tra le truppe di combattimento era limitata solo ai soldati d'\u00e9lite, mentre il resto dell'esercito era dotato soltanto di scudi ed elmi.\nStrategia e tattiche.\nTattiche.\nLe offensive frontali assire erano state progettate per scuotere il nemico e sorprenderlo. Tuttavia, furono anche una strategia impiegata quando il tempo non era dalla loro parte:\nNonostante quanto sopra, l'istinto di Sargon II salv\u00f2 la giornata; portando le sue truppe esauste, lanci\u00f2 un attacco a sorpresa, contro i suoi avversari di Urartian, che risult\u00f2 efficace per la velocit\u00e0 e la sorpresa. Cos\u00ec feroce fu la battaglia che il re Urartian abbandon\u00f2 i suoi generali, i governatori, 230 membri della famiglia reale, molti cavalieri e fanti e anche la stessa capitale.\nStrategia di guerra.\nLa natura della Mesopotamia; pianura fertile e con poche difese naturali significava che le operazioni difensive erano fuori discussione; solo un attacco decisivo poteva difendere tali posizioni preziose e vulnerabili. Le citt\u00e0 di Assur e Ninive erano entrambe \"sandwich\" tra fiumi, Ninive era pi\u00f9 chiusa e protetta dal Tigri mentre Assur, pur essendo vicino al Tigri, era ad una discreta distanza dall'Eufrate. Il risultato fu che entrambe le citt\u00e0 ebbero in ci\u00f2 una misura di protezione naturale. Tuttavia, i fiumi non potevano fermare un esercito determinato nell'attaccare e pertanto distruggere la capacit\u00e0 dei nemici di fare la guerra era il metodo migliore per garantire la sopravvivenza. A tal fine gli Assiri cercarono uno scontro decisivo che avrebbe distrutto l'esercito dei nemici.\nColonizzazione: Gli Assiri, in concomitanza con la loro deportazione (vedi sotto) poterono anche inviare alcuni di loro in terre straniere a stabilirsi come coloni. L'obiettivo primario era quello di creare una base di potere fedele; le tasse, il cibo e le truppe potevano essere prelevate in maniera affidabile come in patria, o, almeno, era quanto sperato. Inoltre, la loro presenza avrebbe portato innumerevoli vantaggi; resistenza ad altri conquistatori, una barriera ad eventuali ribellioni da parte dei nativi e assistenza ai governatori assiri provinciali nel garantire che lo Stato vassallo fosse fedele all'Assiria.\nDistruzione totale: Bisogna stare attenti prima di assumere che gli Assiri utilizzassero la guerra totale. Tuttavia, \u00e8 noto che essi, come parte della loro strategia globale puntavano ad indebolire gli avversari e per vendicarsi distruggevano ci\u00f2 che non potevano riprendere o consolidare.\nGuerra psicologica.\nGli Assiri apprezzavano molto terrorizzare i loro nemici. Per risparmiare uomini e risolvere rapidamente i molteplici problemi del paese, preferivano accettare la resa dei loro avversari oppure distruggere la loro capacit\u00e0 di resistere a una resa. Questo in parte spiega la loro strategia offensiva e tattica.\nDeportazioni.\nNon \u00e8 noto se gli Assiri furono i primi a deportare le persone, anche se dal momento che nessuno prima aveva governato la Mezzaluna Fertile come loro \u00e8 probabile che siano stati i primi a praticarla su larga scala. Gli Assiri cominciarono a utilizzare la deportazione di massa come una punizione per le ribellioni fin dal XIII secolo a.C. Lo scopo delle deportazioni includeva, ma non era limitato a:\nDal IX secolo a.C., gli Assiri presero l'abitudine di deportare regolarmente migliaia di soggetti facinorosi verso altre terre. Queste persone riallocate nella patria assira avrebbero minato la piattaforma dell'impero se si fossero ribellate nuovamente. Come risultato, la deportazione assira determin\u00f2 la rimozione di una popolazione nemica per stabilirla in un altro luogo. Di seguito \u00e8 riportato un elenco di deportazioni effettuate dai re assiri:\nTiglatpileser III reintrodusse la deportazione su larga scala, deportando decine e addirittura centinaia di migliaia di persone. Le deportazioni erano accoppiate alla colonizzazione, vedi sopra per maggiori dettagli.\nAssedio.\nNel 647 a.C., il re assiro Assurbanipal rase al suolo la citt\u00e0 di Susa durante la guerra in cui quel popolo era suo avversario. Una tavoletta rinvenuta nel 1854 da Austen Henry Layard a Ninive descrive Assurbanipal come un \"vendicatore\", in cerca di vendetta per le umiliazioni che gli Elamiti avevano inflitte ai popoli della Mesopotamia nel corso dei secoli. Assurbanipal dett\u00f2 le condizioni assire dopo la sua vittoria all'assedio di Susa:\nLe pianure e fertili terre della Mesopotamia erano non solo ideali per la guerra: in realt\u00e0 attiravano la guerra. Razziatori di tutte le nazioni ambivano le terre degli Assiri: Sciti a nord, Siriani, Aramei e Cimmeri ad Occidente, Elamiti a est e Babilonesi a sud. Infatti, questi ultimi non si stancavano mai di ribellarsi contro il dominio assiro. Di conseguenza, al fine di evitare che i carri e i cavalieri sopraffacessero completamente questi insediamenti, vennero costruite delle mura anche se spesso di fango o argilla visto che la pietra non era economica n\u00e9 facilmente disponibile. Per distruggere gli avversari, queste citt\u00e0 dovevano essere conquistate e cos\u00ec gli Assiri presero dimestichezza con l'arte ossidionale - Esarhaddon sostiene di aver preso Memphis, la capitale dell'Egitto in meno di un giorno, a dimostrazione della ferocia e dell'abilit\u00e0 delle tattiche d'assedio assire a quel tempo:\nGli assedi erano onerosi in termini di risorse umane, se un assalto veniva lanciato per prendere la citt\u00e0 con la forza - l'assedio di Lachish cost\u00f2 agli Assiri la perdita di almeno 1.500 uomini secondo quanto riportato in una lapide trovata nelle vicinanze di Lachish. Prima dell'avvento degli eserciti permanenti, la migliore speranza di una citt\u00e0 assediata era che il raccolto avrebbe costretto i nemici a tornare ai loro campi e quindi ad abbandonare l'assedio. Tuttavia, con le riforme dell'esercito realizzate da Tiglatpileser III, l'Assiria, dotata di esercito permanente, poteva mantenere il blocco di una citt\u00e0 fino a quando non si fosse arresa. Tuttavia \u00e8 noto che gli Assiri preferirono sempre prendere una citt\u00e0 d'assalto piuttosto che porla sotto assedio: il primo metodo sarebbe seguito dallo sterminio o dalla deportazione degli abitanti e pertanto spaventava gli avversari dell'Assiria inducendoli ad arrendersi.\nArmi di assedio.\nGli Assiri non erano portati alla guerra d'assedio e questo pu\u00f2 essere visto dai loro tentativi di sperimentare numerosi metodi per la conquista di una citt\u00e0.\nL'arma d'assedio pi\u00f9 comune e di gran lunga la pi\u00f9 economica era la scala. Tuttavia, le scale erano facili da rovesciare e cos\u00ec gli Assiri bersagliavano gli avversari con frecce dalla punta incendiaria. Gli arcieri che le lanciavano erano protetti da portatori di scudo. Altri metodi di distruzione delle difese nemiche erano le mine. Un bassorilievo assiro del IX secolo a.C. raffigura soldati che usano le scale per scalare le mura, mentre altri utilizzano le lance per raschiare il fango e l'argilla dalle pareti. Un soldato \u00e8 anche raffigurato sotto un muro, suggerendo che lo scavo era destinato a minare le fondamenta e a far crollare le mura.\nL'ariete sembra essere stato una delle migliori armi assire per la guerra d'assedio. Anche se non avevano niente a che fare con le armi pi\u00f9 potenti utilizzate dai Greci e dai Romani molti secoli pi\u00f9 tardi, comunque essi servivano allo scopo. Erano costituiti da un telaio-serbatoio di legno montato su quattro ruote. In cima c'era una piccola torre per gli arcieri che dovevano fornire fuoco di copertura mentre la macchina si spostava in avanti. Quando aveva raggiunto la sua destinazione, la sua arma principale era una grande lancia che aveva il compito di abbattere le pareti. Anche se questo sarebbe stato quasi inutile contro muri di pietra, si deve tener conto che all'epoca le mura erano realizzate con il fango. Anche dopo l'essiccazione, queste pareti di fango erano facilmente attaccabili da questo genere di macchine. Con il passar del tempo le pareti vennero rafforzate e gli Assiri risposero con la costruzione di macchine pi\u00f9 grandi e con \"lance\" pi\u00f9 massicce. Nel tempo la lancia iniziale venne sostituita da un tronco grande e lungo ricoperto da una punta di metallo. Anche la pietra non riusciva cos\u00ec a resistere al martellamento di un'arma cos\u00ec strutturata. Arieti pi\u00f9 grandi ospitavano un maggior numero di arcieri. Per proteggersi contro gli incendi (visto che le frecce incendiarie vennero usate da entrambe le parti durante l'assedio di Lachish) l'ariete veniva coperto da pelli di animali bagnate. Queste potevano essere bagnate in qualsiasi momento in battaglia nel caso si fossero essiccate.\nTorri d'assedio, anche in versione galleggiante, sono state segnalate in uso negli assedi di citt\u00e0 le cui mura erano prospicienti ad un fiume.\nCronologia dell'esercito assiro.\nIX secolo a.C..\nPrimo impiego della cavalleria da parte di Tukulti-Ninurta II\nVII secolo a.C..\nCollasso dell'Assiria"}
{"id": "5262021", "revid": "1086846", "url": "https://it.wikipedia.org/wiki?curid=5262021", "title": "Associazione Sportiva Latina 1950-1951", "text": "Questa pagina raccoglie le informazioni riguardanti l'Associazione Sportiva Latina nelle competizioni ufficiali della stagione 1950-1951."}
{"id": "5262023", "revid": "69907503", "url": "https://it.wikipedia.org/wiki?curid=5262023", "title": "Materiale nucleare", "text": ""}
{"id": "5262040", "revid": "287204", "url": "https://it.wikipedia.org/wiki?curid=5262040", "title": "Tantojutsu", "text": ""}
{"id": "5262042", "revid": "287204", "url": "https://it.wikipedia.org/wiki?curid=5262042", "title": "Dohyo", "text": ""}
{"id": "5262043", "revid": "1573940", "url": "https://it.wikipedia.org/wiki?curid=5262043", "title": "Unione Sportiva Fermana 1950-1951", "text": "Questa voce raccoglie le informazioni riguardanti l'Unione Sportiva Fermana nelle competizioni ufficiali della stagione 1950-1951."}
{"id": "5262047", "revid": "15756", "url": "https://it.wikipedia.org/wiki?curid=5262047", "title": "Nuraghe Sa Domu 'e s'Orcu (Sarroch)", "text": "Il nuraghe Sa Domu 'e s'Orcu (in italiano \"la casa dell'orco\") \u00e8 un nuraghe complesso bilobato situato sopra una collina a est del paese di Sarroch, nella citt\u00e0 metropolitana di Cagliari. Nelle vicinanze si trovano inoltre alcune capanne nuragiche e un piccolo menhir\nUbicazione.\nIl nuraghe si erge sopra una collina in localit\u00e0 \"Sa Punta\". Da Sarroch si seguono i cartelli indicativi, quando si arriva al parco pubblico si gira a destra prendendo una strada sterrata che costeggia una collina, gi\u00e0 da questo punto il nuraghe \u00e8 ben visibile, seguendo la strada si accede a un sentiero da percorrere a piedi per circa 300 metri.\nDescrizione.\nIl nuraghe \u00e8 costituito da due torri (tipologia \"a tancato\") e un cortile interno, nel corridoio d'entrata \u00e8 stata eretta in una prima operazione di restauro una colonna in cemento con lo scopo di sostenere il peso dei massi, a rischio di crollo. Davanti all'ingresso, nel cortile a pianta rettangolare \u00e8 presente una nicchia absidale, particolare costruttivo comune a molti nuraghe.\nNel cortile vi sono altre due porte, una a sinistra dell'ingresso e una a destra, quest'ultima, tramite un breve corridoio, porta alla torre pi\u00f9 antica, rivolta verso nord; questa torre \u00e8 alta 8,10 metri ed ha la base circolare con un diametro di 10,15 metri. A 4 metri d'altezza si apre un ingresso che porta alla terrazza, tramite un corridoio interno al muro spesso 2,60 metri. La parte finale della th\u00f2los \u00e8 crollata lasciando la torre scoperta.\nCon l'ingresso a sinistra del cortile, si arriva, tramite un breve corridoio, all'altra torre, aggiunta successivamente. Questa torre ha una base con diametro di 9,20 metri, ed \u00e8 alta 6,75 m. Anche in questa torre la parte superiore \u00e8 crollata."}
{"id": "5262052", "revid": "767487", "url": "https://it.wikipedia.org/wiki?curid=5262052", "title": "Carousel (film)", "text": "Carousel \u00e8 un film del 1956 diretto da Henry King, tratto dall'omonimo musical di Rodgers e Hammerstein.\nTrama.\nBilly Bigelow \u00e8 morto da 15 anni, raccontando all\u2019Amministratore dell\u2019Etere la sua vita gli parla di sua moglie Julie e di suo figlio nato dopo la sua morte avvenuta in seguito alla fuga dopo una rapina andata male. L\u2019Amministratore dell\u2019Etere gli mostra la sua famiglia e cos\u00ec Billy scopre che non ha avuto un figlio ma una figlia, di nome Louise che per\u00f2 \u2013 a causa dei trascorsi del padre \u2013 viene evitata da tutti.\nOttenuto un giorno di permesso per tornare sulla terra, Billy lo passer\u00e0 al fianco della figlia, ispirandogli una nuova fiducia in modo che anche gli altri siano portati ad aprirsi a lei. Terminata la sua missione egli ritorner\u00e0 dall\u2019Amministratore dell\u2019Etere per vegliare su Louise dall\u2019alto.\nProduzione.\nIl ruolo del protagonista era stato inizialmente dato a Frank Sinatra. All'epoca si disse che il motivo per cui Sinatra si tir\u00f2 indietro fu per la necessit\u00e0 di dover girare ogni scena due volte, una per il CinemaScope e un'altra per il CinemaScope 55. Tuttavia Shirley Jones afferm\u00f2 in seguito che Sinatra rifiut\u00f2 a causa di una chiamata di Ava Gardner, la quale si trovava in Africa per girare Mogambo, dicendogli che se non l'avesse raggiunta subito avrebbe avuto una relazione con Clark Gable.\nLuoghi delle riprese.\nIl film venne girato nello Stato del Maine, tra cui nei comuni di Boothbay Harbor, Augusta, Camden e Newcastle.\nHome Video.\nIn occasione del 50\u00ba Anniversario, la 20th Century Fox ha pubblicato un'edizione rimasterizzata a 2 DVD."}
{"id": "5262053", "revid": "610572", "url": "https://it.wikipedia.org/wiki?curid=5262053", "title": "Unione Sportiva Pistoiese 1950-1951", "text": "Questa voce raccoglie le informazioni riguardanti l'Unione Sportiva Pistoiese nelle competizioni ufficiali della stagione 1950-1951."}
{"id": "5262055", "revid": "830939", "url": "https://it.wikipedia.org/wiki?curid=5262055", "title": "Mikko Leppilampi", "text": "Biografia.\nFiglio del musicista gospel Jukka Leppilampi, ha avuto successo col suo primo film \"Helmi\u00e4 ja sikoja\" (2003).\nNel 2006 ha sposato la dottoressa Emilia Vuorisalmi.\nNel 2007 ha condotto l'Eurovision Song Contest 2007 insieme a Jaana Pelkonen."}
{"id": "5262070", "revid": "599013", "url": "https://it.wikipedia.org/wiki?curid=5262070", "title": "Pedro Manuel Mendes Ribeiro", "text": "Caratteristiche tecniche.\nGioca come difensore centrale.\nCarriera.\nNazionale.\nCon la Nazionale Under-21 portoghese ha preso parte agli Europei Under-21 2006."}
{"id": "5262072", "revid": "1573940", "url": "https://it.wikipedia.org/wiki?curid=5262072", "title": "Plancinus", "text": "Plancinus \u00e8 un genere di ragni appartenente alla famiglia Thomisidae.\nDistribuzione.\nLe tre specie note di questo genere sono state rinvenute in Uruguay\nTassonomia.\nNon sono stati esaminati esemplari di questo genere dal 1886.\nA dicembre 2014, si compone di tre specie:"}
{"id": "5262073", "revid": "1573940", "url": "https://it.wikipedia.org/wiki?curid=5262073", "title": "Alcelaphus buselaphus cokii", "text": "L'alcelafo di Coke (Alcelaphus buselaphus cokii ) \u00e8 una sottospecie di alcelafo originaria di Kenya e Tanzania. Deve il nome a un certo colonnello Coke che ne abbatt\u00e9 un esemplare nei pressi di Usagara, in Tanzania, nel 1880. L'animale in questione fu il primo esemplare completo ad aver raggiunto l'Europa, a partire dal quale Albert G\u00fcnther descrisse la sottospecie. La sottospecie \u00e8 nota anche con il nome swahili di \"kongoni\", ma molti locali usano questo nome per indicare anche altre grandi antilopi.\nDescrizione.\nL'alcelafo di Coke \u00e8 un alcelafo di medie dimensioni: misura 145\u2013175\u00a0cm di lunghezza ed \u00e8 alto al garrese circa 120\u00a0cm; pesa circa 145\u00a0kg. Il muso, straordinariamente stretto e allungato, \u00e8 di color bruno e nella parte superiore ha una prominenza o peduncolo osseo, coperta di pelo, dalla quale si staccano le corna, relativamente corte e con anelli ben marcati. Gli occhi hanno aspetto vagamente simile a quelli delle capre e le orecchie sono strette, appuntite e abbastanza lunghe. Nel profilo del dorso spicca la groppa cadente, molto pi\u00f9 bassa del garrese. Il mantello bruno-rossastro si va schiarendo nelle parti inferiori, essendo caratterizzato nelle zampe, specialmente le posteriori, da una macchia quasi bianca che copre anche parte della groppa. Gli arti sono sottili e la coda, corta, termina con un ciuffo di pelo scuro.\nLe corna, negli esemplari giovani, partono verticali, ma subito s'incurvano verso l'esterno e quindi verso l'alto e all'indietro, assumendo forma di parentesi. Le punte sono rivolte all'indietro.\nDistribuzione e habitat.\nL'alcelafo di Coke \u00e8 presente esclusivamente nel Kenya meridionale e nella Tanzania nord-orientale. Vive in savane di erba corta, di caratteristiche meno steppiche di quelle popolate dalle altre sottospecie settentrionali di alcelafo, ma comunque prive delle densit\u00e0 arboree della savana \"miombo\", dove si trova l'alcelafo di Liechtenstein, e lontane dalla ricchezza del \"veld\" sudafricano, dove vive l'alcelafo rosso.\nBiologia.\nDiversamente da altre sottospecie, gli alcelafi di Coke, in particolare quelli che popolano il Serengeti, formano una popolazione molto prospera, e per questo motivo sono quelli che sono stati maggiormente oggetto di studio da parte dei ricercatori.\nNelle pianure di erba alta, in quelle di erba corta e anche nelle zone di vegetazione pi\u00f9 fitta del nord del Serengeti, presso il fiume Mara, vivono molti branchi di alcelafi, ciascuno con un numero di capi oscillante fra dieci e cento. Il loro comportamento mette subito in evidenza che i gruppi non sono cos\u00ec coerenti e compatti come quelli degli gnu e delle zebre. L'apparente mobilit\u00e0 dei componenti dei branchi non deve per\u00f2 trarre in inganno, infatti anche qui possiamo osservare gli abituali nuclei formati dai piccoli, dalle femmine adulte con i lattanti e dai giovani non emancipati, e i gruppetti di scapoli. I maschi territoriali ingaggiano a volte combattimenti altrettanto clamorosi quanto quelli che scoppiano fra gli gnu. Le curiose corna di queste antilopi dalle lunghe zampe, che hanno forma di lira aperta e leggermente curvata all'indietro, sono un'arma pericolosa che produce ferite anche profonde nel collo dei duellanti. Uno dei comportamenti di combattimento preferito dagli alcelafi consiste nell'appoggiare il collo sul collo dell'avversario, allo scopo di farlo cadere per il peso. Risultato frequente di questa azione \u00e8 che ambedue gli avversari crollano a terra; allora si rivoltano e cozzano in ginocchio.\nI piccoli alcelafi vengono al mondo in qualunque epoca dell'anno, con un massimo di nascite all'inizio della stagione delle piogge. I nuovi nati, di un delicato color nocciola, dopo poche settimane si riuniscono generalmente in chiassosi gruppi giovanili che seguono da vicino le madri.\nDurante la stagione umida, i \"kongoni\" invadono le \"mbugas\" o pianure d'erba corta del Serengeti, dove si mescolano alle zebre, agli gnu e agli struzzi. La fuga dalle savane di erba alta, che in quest'epoca \u00e8 molto fitta, sembra essere dovuta al timore dei leoni, poco visibili nel folto dell'erba. Fra le zebre e gli gnu gli alcelafi spiccano per il mantello color sabbia, ben visibile sul pascolo verde, specie quando voltano la groppa e mostrano l'ampia macchia biancastra che la ricopre.\nNonostante gli spostamenti stagionali osservati nel Serengeti, e altri analoghi rilevati nel parco nazionale di Nairobi (dove nella stagione asciutta sono stati contati dieci alcelafi ogni chilometro quadrato, mentre in gennaio per la loro migrazione verso le pianure di Kapiti ve n'erano soltanto sei), i \"kongoni\" non possono essere definiti animali nomadi; in realt\u00e0 i loro movimenti si riducono ad alterni concentramenti e dispersioni dei branchi."}
{"id": "5262074", "revid": "767487", "url": "https://it.wikipedia.org/wiki?curid=5262074", "title": "J\u00e1nos St\u00f3fi\u00e1n", "text": "Carriera.\nSul terreno di gioco ricopriva il ruolo di centravanti, mentre fuori dal campo svolgeva la professione di ingegnere. Questo incise in parte sul suo stile di gioco, geometrico ed ordinato, mentre fu limitato dal suo fisico debole.\nRaggiunse il picco della sua carriera nel biennio all'Ujpest (1929-1931), nel corso del quale vinse entrambi i campionati nazionali a cui prese parte, oltre che la Coppa Mitropa del 1929."}
{"id": "5262076", "revid": "247222", "url": "https://it.wikipedia.org/wiki?curid=5262076", "title": "Guts (album)", "text": "Guts \u00e8 un album raccolta di John Cale, pubblicato dalla Island Records nel febbraio del 1977.\nDescrizione.\nIl disco raccoglie i brani pi\u00f9 significativi del periodo (1974 - 1975) in cui il musicista gallese era sotto contratto con la Island Records.\nCon l'etichetta discografica inglese registr\u00f2 \"Fear\" (1974), album che ricevette giudizi pi\u00f9 che positivi da parte della critica(nella raccolta con i brani: \"Fear Is a Man's Best Friend\" e \"Gun\").\n\"Slow Dazzle\", nella compilation presente con i brani \"Guts\", \"Dirtyass Rock 'N' Roll\" e con la bella versione di \"Heartbreak Hotel\", fu un album-tributo al rock 'n' roll anni cinquanta.\n\"Helen of Troy\" (anch'esso presente nella raccolta con tre brani), album in cui Cale si avvale di collaboratori di primissimo piano, quali Chris Spedding, Phil Collins e Brian Eno, pur contenendo valide composizioni, risente dell'invadenza, nella produzione, della casa discografica (fatto che causer\u00e0 la rottura del contratto con il musicista).\nLa compilation contiene infine l'inedito \"Mary Lou\", brano registrato per l'album \"Slow Dazzle\", a suo tempo poi scartato.\nTracce.\nBrani composti da John Cale, eccetto dove indicato.\nMusicisti.\nGuts / Mary Lou / Dirtyass Rock 'N' Roll / Heartbreak Hotel\nHelen of Troy / Pablo Picasso / Leaving It Up to You\nFear Is a Man's Best Friend / Gun"}
{"id": "5262078", "revid": "1757858", "url": "https://it.wikipedia.org/wiki?curid=5262078", "title": "Storia di Apple", "text": "Di seguito viene presentata la storia di Apple divisa in due parti: la storia dell'azienda, dei prodotti e degli sviluppatori e la cronologia delle serie di prodotti ordinata per famiglie e per data.\nStoria dell'azienda e dei prodotti.\nGli inizi.\nSteve Wozniak \u00e8 il progettista del primo modello di computer venduto da Apple. Si poteva definire un hacker e nel 1975 inizi\u00f2 a tenere conferenze al Homebrew Computer Club.\nWozniak inizia a studiare e a progettare i suoi computer sulla carta perch\u00e9 entrambi i processori commerciali disponibili a met\u00e0 degli anni settanta, l'Intel 8080, che costa 179 dollari, e il Motorola 6800 che costa 170 dollari, sono fuori dal suo budget.\nNel 1976 la MOS Technologies mette in commercio il suo chip 6502 al modico prezzo di 25 dollari, e Wozniak comincia subito a scrivere una versione del linguaggio di programmazione BASIC per il nuovo processore. Una volta completata, inizia a progettare un computer sul quale farla girare. Il chip 6502 \u00e8 stato progettato dallo stesso team che ha progettato il 6800, cosa pi\u00f9 che comprensibile, dal momento che molti impiegati nella Silicon Valley lasciano le loro societ\u00e0 per formarne di nuove. Al vecchio progetto del computer di Wozniak basato sul 6800 servono solo piccole modifiche perch\u00e9 esso venga utilizzato con il nuovo processore.\nUna volta completato un prototipo nel garage, Wozniak prende subito a parlarne durante le sue conferenze all'Homebrew Computer Club, dove mostra per la prima volta il suo sistema. \u00c8 l\u00ec che incontra Steve Jobs, enormemente interessato alla futura applicazione commerciale di queste piccole macchine \"da hobby\". Jobs riesce a convincere Wozniak a produrre la macchina da lui progettata e a venderla assieme a lui. Jobs prende contatti con il proprietario di un negozio di computer della zona, The Byte Shop, e gli presenta la macchina. Il proprietario si mostra interessato e si impegna a comprare 50 esemplari del computer pagandoli 500 dollari l'uno, ma non intende venderli in scatola di montaggio, li vuole tutti montati. Quindi, per non perdere il contratto, Jobs e Wozniak assemblano tutti i computer, ma senza disporre n\u00e9 di una fabbrica n\u00e9 dei soldi necessari per impiantarla.\nQuesto computer si chiama Apple I ed \u00e8 dotato di due caratteristiche interessanti: la prima \u00e8 quella di poter essere collegato a un televisore. Visto che molti di questi computer non prevedono nemmeno nessun dispositivo video, si tratta di un'innovazione notevole; l'uscita video \u00e8 tuttavia piuttosto lenta, soli 600 caratteri per secondo. In secondo luogo, l'Apple I \u00e8 dotata di ROM da cui carica il codice all'accensione: questo rende molto semplice l'avvio del computer. Spinto dall'insistenza di Paul Terrell, Wozniak progetta anche un modulo per interfacciare il computer a un lettore a cassette per caricare e salvare i programmi. Il lettore \u00e8 molto veloce: legge e scrive 1200 byte per secondo.\nIl pregio dell'Apple I \u00e8 la semplicit\u00e0: \u00e8 un computer discretamente potente, ma Wozniak \u00e8 riuscito a progettarlo utilizzando pochi componenti (rispetto ai computer concorrenti), quindi \u00e8 relativamente economico. La capacit\u00e0 di Wozniak di semplificare un circuito elettronico per ridurne i costi \u00e8 ritenuta leggendaria, e buona parte di questa fama \u00e8 dovuta proprio ai progetti dell'Apple I e dell'Apple II.\nIl 1\u00ba aprile 1976 fondano la Apple, prendendo come socio di minoranza il pi\u00f9 anziano Ronald Wayne che ha gi\u00e0 esperienza in campo imprenditoriale, e iniziano ad assemblare i computer. I ragazzi fanno di tutto per poter acquistare i componenti necessari (compreso vendere la calcolatrice scientifica HP di Wozniak e il furgone Volkswagen di Jobs) e prendono possesso del garage della famiglia di Jobs, dove possono lavorare indisturbati. Nel mese di giugno riescono a consegnare i computer e a ricevere il pagamento.\nI computer vengono forniti senza telaio. Chi acquista il computer provvede in proprio a realizzare l'alloggiamento. Alla fine vengono costruiti 200 esemplari di Apple I.\nWozniak intanto sta gi\u00e0 pensando al prossimo computer. Molte delle scelte progettuali del primo sono dovute alle limitazioni economiche che Wozniak dovette affrontare durante lo sviluppo del prototipo, ma ora, dopo avere venduto i primi computer, Wozniak ha pi\u00f9 risorse a disposizione e inizia a progettare l'Apple II, che sar\u00e0 un radicale miglioramento del predecessore.\nLa progettazione di questo computer si sta rivelando molto pi\u00f9 costosa del previsto e iniziano a mancare i soldi. Jobs chiede a Wayne di impegnarsi economicamente, ma Wayne, scottato da un fallimento avvenuto qualche anno prima, si rifiuta e lascia la Apple. Jobs contatta cos\u00ec Mike Markkula il quale, fiducioso nel progetto, investe 250.000 dollari nella neonata azienda.\nUna delle differenze fondamentali \u00e8 il circuito TV completamente ridisegnato: ora visualizza i dati contenuti nella memoria del computer e non stringhe di testo inviategli dal processore. L'Apple II pu\u00f2 visualizzare anche grafica, non solo semplice testo, ed \u00e8 in grado di utilizzare anche dei colori. Jobs insiste per la realizzazione del case e di una tastiera migliori dell'Apple I. L'idea di Jobs \u00e8 che il computer una volta tirato fuori dalla scatola debba essere pronto e subito funzionante, senza software da programmare o parti da montare. Questo computer \u00e8 effettivamente un grande miglioramento rispetto al computer venduto a The Byte Shop, ma non \u00e8 ancora completo e bisogna anche scrivere il BASIC per consentire agli utenti di programmarlo.\nL'Apple II viene presentato al pubblico il 16 aprile 1977 durante il primo West Coast Computer Faire. Con la sua presentazione inizia generalmente l'era del personal computer. Milioni di computer verranno venduti negli anni ottanta. La Apple si quota in borsa, genera pi\u00f9 ricchezza di quanta ne abbia generata l'IPO della Ford nel 1956 e crea il maggior numero di milionari per compagnia della storia.\nVengono prodotti molti modelli della famiglia Apple II, con l'Apple IIe e l'Apple IIGS, entrambi ancora utilizzati da molte scuole non aggiornate verso la fine degli anni novanta.\nIl Macintosh.\nNegli anni ottanta Apple emerge nel mercato dei personal computer. Sull'onda del successo anche un peso massimo come la IBM entra nel mercato, presentando il suo nuovo PC che utilizza MS-DOS, sistema operativo testuale della Microsoft di Bill Gates. Questo computer, pur essendo inferiore come prestazioni agli avversari, \u00e8 spinto dalla potenza commerciale dell'IBM e conquista presto ampie fette di mercato. Il PC IBM \u00e8 acquistato principalmente dalle aziende, dato l'alto costo e le prestazioni non eccelse.\nAnche se molte piccole aziende utilizzano l'Apple II, l'azienda (che Steve Wozniak ha lasciato nel 1981, dopo un incidente con un aereo privato) decide che era meglio uscire con una nuova macchina e mette sotto pressione i progettisti per realizzare in tempi rapidi un nuovo computer dedicato al mercato aziendale. I progettisti sfornano l'Apple III, ma non ne sono pienamente soddisfatti: durante la progettazione devono scendere a compromessi per questioni di tempo e scelte aziendali. Una delle scelte sbagliate \u00e8 la mancanza di una ventola per il raffreddamento del computer. Steve Jobs si oppone alla ventola ritenendola non elegante. Questo computer a causa di questa scelta si rivela un disastro: si surriscalda facilmente e molti modelli vanno richiamati. L'Apple III \u00e8 costoso. Nel 1983 ne viene introdotta una versione aggiornata, ma vende comunque male.\nNel frattempo vari gruppi di tecnici all'Apple stavano lavorando al completamento di un nuovo computer, basato sulle pi\u00f9 avanzate tecnologie allora disponibili, che comprendono un'interfaccia grafica, un mouse, la programmazione orientata agli oggetti e il supporto per le reti informatiche. Questi sviluppatori comprendeono Jef Raskin e Bill Atkinson e sono spronati da Steve Jobs, che desidera concentrare tutta l'azienda sullo sviluppo del nuovo computer.\nSul finire degli anni settanta, Steve Jobs visita lo Xerox PARC, vede il sistema Alto e capisce che l'informatica sta per subire una nuova rivoluzione. Vedendo questo computer dotato di interfaccia grafica ha compreso che i prossimi saranno pi\u00f9 semplici da usare e saranno molto pi\u00f9 interessanti per il grande pubblico. Sprona l'Apple verso i nuovi computer. Nascono dunque due progetti: il Lisa e il Macintosh. Steve Jobs riesce ad aver accesso ai laboratori Xerox per tre giorni, grazie a un accordo di prevendita di un milione di azioni Apple prima dell'IPO (circa 18 milioni di dollari), ma mentre si presenta nei laboratori, trova l'opposizione di alcuni progettisti della Xerox, che vedono Jobs come un pirata che assalta un vascello pieno di dobloni anche se, in seguito, alcuni di essi andranno a lavorare all'Apple. Il Lisa, presentato nel 1983, costa 10.000 dollari. Si tratta di un prodotto troppo innovativo per i suoi tempi e troppo costoso per gli utenti a cui \u00e8 indirizzato. L'Apple non riesce a conquistare il mercato e il Lisa viene abbandonato nel 1986.\nA met\u00e0 dello sviluppo del Lisa, Steve Jobs \u00e8 estromesso dal progetto e riesce, non senza ripercussioni che portano all'abbandono del progettista capo Jef Raskin, ad assumere il comando su quello parallelo del nuovo Macintosh, inizialmente come versione economica del Lisa. Il Macintosh viene presentato all'inizio del 1984 con una pubblicit\u00e0 televisiva in onda durante il Super Bowl. Lo spot si basa sul romanzo \"1984\" di George Orwell e sottintende un'analogia tra il Grande Fratello e l'IBM, dove nella parte del liberatore si trova, ovviamente, il Macintosh. La pubblicit\u00e0 infatti termina con la seguente frase: \u00abOn January 24, Apple Computer will introduce Macintosh. And you'll see why 1984 won't be like \"1984\"\u00bb (Il 24 gennaio Apple Computer presenter\u00e0 il Macintosh. E vedrete perch\u00e9 il 1984 non sar\u00e0 come '1984'). La liberazione sottintesa \u00e8 legata all'Interfaccia grafica (GUI), che effettivamente consentir\u00e0 anche agli utenti meno esperti di utilizzare il computer. Dentro l'Apple nasce spontaneamente la figura del \"Mac evangelista\", una persona che, convinta della superiorit\u00e0 del Macintosh rispetto agli altri computer, cerca di convincere conoscenti e amici. I primi Mac evangelisti sono infatti alcuni impiegati della societ\u00e0.\nIl Macintosh rappresenta dunque la chiave del successo dell'Apple, sebbene non sia stato il successo commerciale che avrebbe potuto essere. Durante una visita di Bill Gates a Cupertino, Steve Jobs gli mostra un'anteprima della GUI del Mac. Nel 1985, dopo avere ottenuto una prima licenza da Apple, la Microsoft presenta Windows, il nuovo ambiente grafico per il PC IBM. Anche se il Macintosh \u00e8 notevolmente pi\u00f9 avanzato rispetto a Windows, quest'ultimo ha un vantaggio: la diffusione. Molte aziende copiano questo computer dall'IBM e ne realizzano modelli compatibili pi\u00f9 economici dell'originale. Quindi, gli IBM-compatibili, anche se sono tecnologicamente inferiori al Macintosh, costano meno e sono pi\u00f9 diffusi, accaparrandosi ampie fette di mercato.\nMicrosoft e Windows sono uno dei maggiori successi commerciali della storia del XX secolo; dall'apparizione di Windows, l'Apple ha sempre perso quote di mercato e non \u00e8 pi\u00f9 riuscita a diventare la numero uno nel settore dei personal computer. Nel 2003 Apple detiene circa il 5% del mercato dei personal computer.\nDopo il fallimento del primo Macintosh Portable, nel 1989, l'Apple presenta nel 1991 una nuova serie di computer portatili: i PowerBook. \u00c8 formata da due prodotti diversi: il PowerBook 100 realizzato in collaborazione con la Sony, molto simile a un subnotebook, basato sul vecchio processore Motorola 6800, e i pi\u00f9 potenti e completi nella loro configurazione, PowerBook 140 e PowerBook 170. I PowerBook stabiliscono lo standard per tutti i prossimi portatili: introducono lo schermo posto verticalmente e collegato attraverso una cerniera alla tastiera posta orizzontalmente, la trackball e altre innovazioni. Supportano le reti AppleTalk ed \u00e8 incluso QuickTime, che fornisce un supporto multimediale.\nNel 1993 l'Apple rivoluziona i Macintosh adottando come processore il nuovo PowerPC, creando per l'occasione un consorzio con la Motorola e l'IBM, che detengono la tecnologia utilizzata per creare questo nuovo processore. Il PowerPC \u00e8 sensibilmente diverso dai precedenti processori della famiglia 68000, infatti l'Apple sviluppa uno strato di emulazione per le applicazioni software sviluppate prima del PowerPC.\nL'uscita e il ritorno di Steve Jobs.\nDopo una lotta di potere interna alla societ\u00e0 con il nuovo CEO John Sculley, nel 1985, Steve Jobs lascia l'Apple e fonda la NeXT Computer. Questa nuova azienda sembra molto promettente, sospinta dall'alta tecnologia adottata, ma in seguito, visto che i suoi computer non riusciranno a conquistare un mercato abbastanza ampio, si avvier\u00e0 verso la chiusura.\nVerso la met\u00e0 degli anni novanta, dopo una serie di scelte discutibili, Apple si trova in crisi di vendite e di idee. Il 21 dicembre 1996 il consiglio di amministrazione di Apple acquista la NeXT per 400 milioni di dollari con l'intenzione di utilizzare NEXTSTEP (il sistema operativo sviluppato da NeXT) come base per le prossime versioni del sistema operativo Mac OS. Steve Jobs diventa consigliere personale del presidente Gil Amelio che l'11 luglio 1997 dar\u00e0 le dimissioni come il suo braccio destro Ellen Hancock. Senza ancora un presidente, il 6 agosto l'azienda annuncia un accordo con la Microsoft in base al quale quest'ultima acquister\u00e0 un pacchetto azionario Apple (senza diritto di voto) di 150 milioni di dollari, impegnandosi a realizzare versioni di Internet Explorer ed Office per Mac ed a terminare le cause in corso con licenze incrociate sui brevetti.\nSteve Jobs, dal 16 settembre chief executive officer \"ad interim\" con un compenso simbolico di un dollaro annuo, riesce rapidamente a rifondare l'Apple promuovendo soprattutto lo sviluppo dei nuovi iMac, che debutteranno ufficialmente sul mercato nell'estate del 1998. Tuttavia ancora per tutto il 2001 continu\u00f2 a guadagnare annualmente un dollaro di salario e nessuna stock option.\nL'idea di Steve Jobs \u00e8 di lavorare al connubio macchina-software, puntando a realizzare sia i dispositivi che i software che li fanno funzionare. La strategia si rivela vincente: la Apple riesce a sostituirsi ai produttori nella distribuzione dei loro contenuti. I risultati sono l'iPod, lettore di musica digitale, l'iPhone, sintesi di un telefono cellulare, un iPod e un computer palmare, e l'iPad, un tablet di nuova generazione.\nI tempi del sistema operativo Mac OS X.\nNel 2000 l'Apple presenta il nuovo Mac OS X, basato su NeXTStep. Questo sistema coniuga la sicurezza e stabilit\u00e0 di un sistema Unix con la semplicit\u00e0 ed eleganza tipica dei prodotti Apple. \u00c8 rivolto sia ai professionisti che agli utenti comuni, a differenza del precedente macOS Server 1.0, che ha ancora un'interfaccia grafica piuttosto simile a quella di Mac OS 9, introduce una nuova interfaccia grafica conosciuta come \"Aqua\". Con l'introduzione di Mac OS X 10.0, Apple presenta anche l'Ambiente Classic, un programma che consente di emulare il precedente ambiente sul nuovo Mac OS X, per preservare la compatibilit\u00e0 con le vecchie applicazioni Mac OS 9.\nDiventano disponibili anche le librerie \"Carbon\" e gli sviluppatori possono effettuare in modo rapido il porting del vecchio ed ampio parco software di Mac OS 9 sul nuovo sistema operativo.\nOltre che nel settore dei computer, l'Apple si muove anche in quello delle periferiche.\nUno degli sviluppi pi\u00f9 interessanti lo si ha nel settore dei Personal Digital Assistant (PDA).\nL'azienda commercializza nel 1993 mette in commercio il Newton da un'idea di John Sculley (\u00e8 proprio lui a coniare l'acronimo PDA, un prodotto interessante ma troppo in anticipo per i suoi tempi e quindi con scarso successo commerciale).\nNel 1990 era iniziata la corsa inarrestabile di Windows e Apple si era vista ridurre le quote di mercato, che erano passate dal 20% dell'inizio degli anni 90 al 5% della fine del decennio.\nL'Apple affronta anche una crisi finanziaria che avr\u00e0 il suo epilogo il 6 agosto 1996, quando Jobs annuncer\u00e0 che la Microsoft comprer\u00e0 il 7% circa delle azioni (senza diritto di voto) dell'Apple, per 150 milioni di dollari.\nL'acquisto delle azioni \u00e8 stato subordinato a un accordo che prevede l'installazione di Internet Explorer su tutti i computer dell'Apple.\nLa Microsoft sostiene la societ\u00e0 annunciando anche che avrebbe continuato lo sviluppo della suite Office per Macintosh.\nLa crisi finanziaria viene superata e le azioni in mano della Microsoft vengono ricomprate, anche se la quota di mercato continua ad assottigliarsi e nel 2004 raggiunge il 3%.\nMolti dei prodotti recenti includono la tecnologia AirPort. Questa tecnologia serve per costruire reti senza fili.\nVengono anche presentati i processori PowerPC G4 e l'iBook.\nNel 2002 viene presentato il nuovo iMac G4, dotato di una base semisferica collegata a uno schermo TFT attraverso un braccio metallico orientabile.\nNell'estate del 2004 \u00e8 l iMac G5, basato sul PowerPC G5, che racchiude l'intera logica del computer nello schermo TFT.\nIl nuovo iMac \u00e8 uno dei computer pi\u00f9 sottili mai venduti.\nApple Store.\nNel 2001, dopo molte speculazioni, l'Apple annuncia l'apertura di una linea di propri negozi: gli Apple Store.\nQuesti negozi vengono creati con due obiettivi fondamentali: evitare un'ulteriore riduzione della quota di mercato e fare una seria concorrenza ai prodotti di terze parti, che riducono i guadagni derivanti dagli accessori.\nGli Apple Store sono aperti sul territorio statunitense, ma tra il 2003 e il 2004 \"sbarcheranno\" prima in Giappone (Ginza) e poi nel Regno Unito (Londra, Regent Street).\nProcessori Intel.\nIl 6 giugno 2005 il CEO dell'Apple Steve Jobs annuncia che l'azienda nel medio termine (2 anni) intende abbandonare del tutto i processori PowerPC e utilizzare esclusivamente i processori x86 della Intel. La compatibilit\u00e0 del software sar\u00e0 ottenuta tramite la ricompilazione dei programmi e tramite l'utilizzo di un emulatore software chiamato Rosetta. Durante l'annuncio viene anche mostrata una versione funzionante del Mac OS X Tiger per processori Intel. Il CEO afferma anche che la Apple ricompiler\u00e0 in maniera segreta tutte e cinque le versioni del Mac OS X (Progetto Marklar) e che quindi dal punto di vista del sistema operativo il passaggio ai processori Intel sar\u00e0 un processo indolore. Viene confermato che la scheda logica e il BIOS del computer Apple risulter\u00e0 differente rispetto a quello utilizzato comunemente sugli attuali IBM compatibili.\nLa scomparsa di Steve Jobs.\nIl 24 agosto 2011 Steve Jobs, gi\u00e0 gravemente malato, lascia il ruolo di CEO della Apple (cedendolo ufficialmente al direttore operativo Tim Cook) e il 5 ottobre muore a causa di un tumore al pancreas.\nL'annuncio avviene nella notte, sulla home page del sito, dove campeggia una foto in scala di grigi di Steve Jobs con l'anno della nascita e quello della morte: \"1955-2011\".\n\u00abQuelli di noi che hanno avuto la fortuna di conoscerlo abbastanza e di lavorare con lui - si legge ancora sul sito - hanno perso un caro amico e un mentore ispiratore. Steve lascia una societ\u00e0 che solo lui avrebbe potuto costruire e il suo spirito sar\u00e0 sempre il fondamento di Apple\u00bb. Lo scorso 25 agosto aveva annunciato le dimissioni irrevocabili da a.d., l'azienda che ha fondato, lasciato (perch\u00e9 costretto) e rilanciato consegnandola come una delle stelle pi\u00f9 brillanti della tecnologia. La malattia l'aveva tormentato e consumato per anni.\nImmediate le reazioni da parte della stampa Usa. Il sito del New York Times titola a tutto schermo: \u00abSteve Jobs, il visionario della Apple, muore a 56 anni\u00bb e sotto una foto con un iPhone. Il Washington Post: \u00abMuore Steve Jobs, il pioniere della tecnologia\u00bb.\nLa CNN, sopra una foto della sua ultima creatura, l'iPad, il titolo \u00abMuore il fondatore della Apple\u00bb. Mobilitate anche le televisioni che hanno puntato le telecamere su Cupertino. Mentre sono gi\u00e0 arrivate le reazioni da parte delle pi\u00f9 alte cariche e del mondo della tecnologia. \u00abSteve era tra i pi\u00f9 grandi innovatori americani \u2013 ha detto il presidente degli Stati Uniti Barack Obama - e noi siamo rattristati dalla notizia della sua morte. \u00abHa fatto felici tantissime persone\u00bb, ha ricordato Steve Wozniak, l'amico e l'uomo con cui ha fondato Apple nel 1976.\nI fan: all'Apple Store sulla Quinta Strada a New York i fan si sono radunati lasciando fiore e candele accese. \u00abI love Steve\u00bb \u00e8 una delle scritte sulle impalcature che avvolgono l'Apple Store in via di ristrutturazione. Alla memoria di Steve Jobs, il nuovo iPhone 4S viene definito dai fan \u00abiPhone per Steve\u00bb.\nLa rivale: parole di cordoglio anche da parte di Samsung, protagonista negli ultimi anni di una accesa battaglia legale sui brevetti. In un comunicato diffuso dalla societ\u00e0 coreana viene affermato che: \u00abIl presidente Steve Jobs ha introdotto numerosi rivoluzionari cambiamenti all'industria dell'information technology ed \u00e8 stato un grande imprenditore. Il suo spirito innovativo - \u00e8 scritto nel comunicato diffuso anche in Cina e firmato da Choi Gee-sung, direttore generale e vice presidente della Samsung Electronics - e i traguardi importanti saranno per sempre ricordati dal popolo di tutto il mondo\u00bb.\n\u00abSono profondamente rattristato \u2013 ha dichiarato il fondatore di Microsoft Bill Gates -. Steve e io \u2013 ha aggiunto \u2013 ci siamo incontrati 30 anni fa e siamo stati colleghi, concorrenti e amici per oltre met\u00e0 delle nostre vite\u00bb.\n\u00abL'anima di Steve Jobs non morir\u00e0 continuer\u00e0 a illuminare il settore informatico.\u00bb\nStoria dei prodotti (per famiglia e per data).\nL'era iPod.\niPod classic.\nNell'ottobre del 2001 Apple presenta l'iPod, un lettore di musica digitale portatile. Essendo basato su un mini hard disk, l'iPod ha una elevata capacit\u00e0 di memorizzazione. Il primo modello \u00e8 in grado di contenere fino a 5 GB di canzoni. Apple realizza varie revisioni dell'iPod, che lo rendono pi\u00f9 leggero. Diventa compatibile anche con Windows e, tra i formati supportati, viene inserito anche l'AAC. La capacit\u00e0 viene innalzata fino a 80 GB e vengono creati migliaia di accessori destinati a svariati usi, tra cui il collegamento allo stereo di casa o all'autoradio delle automobili. La gamma di iPod comprende hard disk di 160 GB di capacit\u00e0.\niPod mini.\nNel gennaio 2004 Apple presenta una versione ridotta dell'iPod chiamata iPod mini. \u00c8 un successo travolgente, la domanda supera di molto le pi\u00f9 rosee previsioni e Apple si trova addirittura in difficolt\u00e0 perch\u00e9 non riesce a produrne abbastanza da soddisfare il mercato.\niPod Photo.\nIl 15 ottobre 2004 viene anche presentato l'iPod Photo con tagli da 40 e 60 GB, che grazie ad un display a colori e ad un accessorio riesce a immagazzinare e visualizzare le foto scattate con una macchina digitale.\niPod shuffle.\nNel gennaio del 2005 Apple presenta una nuova versione ridotta dell'iPod ancor pi\u00f9 piccola dell'iPod mini, chiamata iPod shuffle. Si tratta di un lettore di musica digitale con 512 MB o 1 GB di memoria interna, senza disco rigido, che, ad un prezzo pi\u00f9 ridotto, cerca di conquistare l'ultima fascia di mercato di lettori di musica digitale ancora non dominata dall'iPod. All'iPod Shuffle viene contestata la mancanza di un display.\niPod nano.\nIl 7 settembre 2005 viene presentato l'iPod nano, nuovo modello con dimensioni ancora pi\u00f9 piccole, e un nuovo design ancora pi\u00f9 elegante. Il Nano sostituisce l'iPod mini che esce di produzione. \u00c8 disponibile in due tagli, da 2 e 4 GB di memoria flash.\nQualche giorno dopo il MacWorld Expo di San Francisco del 10 gennaio 2006, viene presentato un nuovo \"taglio\" di iPod nano da 1 GB, e in contemporanea vengono tagliati di pi\u00f9 del 30% i prezzi dei modelli di iPod shuffle.\niPod video.\nIl 12 ottobre 2005 viene presentato l'iPod video, nuovo modello pi\u00f9 sottile ma con un display pi\u00f9 grande e capacit\u00e0 di riprodurre fino a 150 ore di video in formato H.264 (risoluzione 320 \u00d7 240 e 30 fps), oltre a 150.000 canzoni e 25.000 foto. iPod Video sostituisce l'iPod tradizionale che esce di produzione.\niPod touch.\nIl 1\u00ba settembre 2010 debuttano i nuovi iPod. Questi iPod sono molto pi\u00f9 sottili degli iPhone, tuttavia la differenza sta nel fatto che non possono essere utilizzate le funzioni di chiamata e di messaggistica. La loro prima uscita \u00e8 stata negli Stati Uniti nel 2007, poco dopo l'uscita dell'iPhone 2G.\niTunes Store.\nApple rivoluziona l'industria musicale con un accordo con le cinque maggiori case discografiche. Questo accordo consente ad Apple di vendere musica attraverso un negozio su Internet. Il negozio si chiama iTunes Music Store e consente di acquistare una canzone per 99 centesimi di dollaro e un intero album per 9,99 dollari. La musica acquistata viene scaricata dal sito e pu\u00f2 essere riprodotta da un iPod, dal computer o masterizzata su CD.\nL'iTunes Store viene lanciato nel 2003: 2 milioni di canzoni vengono acquistate in soli 16 giorni. \u00c8 un risultato spettacolare, considerando che solo gli utenti Macintosh americani potevano acquistare le canzoni. Successivamente Apple lancia iTunes per Windows, in modo da consentire anche agli utenti PC-Windows la possibilit\u00e0 di accedere al negozio on-line. Apple progetta di aprire il negozio agli utenti di tutto il mondo e nel 2004 rende il negozio accessibile anche agli utenti canadesi, inglesi, francesi, italiani, austriaci, belgi, finlandesi, greci, lussemburghesi, olandesi, portoghesi, tedeschi e spagnoli.\nNel giugno 2004 Apple presenta iTunes Store nel Regno Unito, in Francia, e in Germania. Una versione europea viene lanciata nell'ottobre dello stesso anno.\nL'11 luglio 2004 Apple annuncia di aver venduto la 100 milionesima canzone con iTunes Store. L'acquirente della canzone vinse un PowerBook, un iPod da 40 GB e la possibilit\u00e0 di scaricare 10.000 dollari in canzoni dal sito.\nIl 15 ottobre 2004 Apple annuncia la vendita della canzone numero 150.000.000. Nonostante l'avvio di molti negozi di musica on-line da parte dei concorrenti, Apple mantiene una quota di mercato superiore al 70%.\nIn ottobre aggiunge il supporto alle altre nazioni europee e il 2 novembre attiva lo store canadese.\nIl 16 dicembre 2004 Apple annuncia di avere venduto la 200 milionesima canzone con iTunes Store.\nIl 2 marzo 2005 viene venduta la canzone numero 300.000.000. Su iTunes Store vengono acquistate una media di 1,5 milioni di canzoni al giorno. Nel giugno 2005 la gamma iPod viene unificata e rimane l'iPod Photo con tagli da 20 e 60 GB, cos\u00ec la gamma \u00e8 composta dall'iPod Shuffle (512 MB e 1 GB), iPod Mini (schermo in scala di grigio e tagli di 4 e 6 GB), ed infine l'iPod (schermo a colori e tagli 20 e 60 GB) con la variante nera e rossa dedicata al gruppo U2.\nIl 23 febbraio 2006 Alex Ostrovsky, cittadino statunitense del Michigan, acquista da iTunes Store il brano \"Speed of Sound\" dei Coldplay portando il contatore a quota 1.000.000.000. Il fortunato vincitore viene premiato con un iMac da 20\", 10 iPod da 60GB (quinta generazione) e la possibilit\u00e0 di scaricare 10.000 dollari in file multimediali dallo store.\nMac mini.\nNel 2005 viene presentato il Mac mini, originale computer minimalista ed essenziale, con un prezzo di attacco di 499 dollari. Il Mac mini viene venduto senza tastiera, schermo o mouse. Notevole la silenziosit\u00e0 della macchina, infatti a volte \u00e8 possibile sentire solo l'hard disk in lettura. Al Mini viene inizialmente contestato il chip grafico ovvero l'ATI Radeon 9200 corredato di solo 32 MB di RAM, ritenuto obsoleto e poco potente, specialmente con l'uscita del nuovo OS X Tiger che utilizza CoreImage.\nIl 2 agosto 2005 viene commercializzato un mouse Apple col doppio tasto, per la prima volta. Il Mighty Mouse non solo mette fine allo standard del tasto singolo (peculiarit\u00e0 esclusiva di Apple), ma implementa un'ampia serie di innovazioni tecnologiche come il tasto di scorrimento a 360\u00ba e la superficie sensibile al tocco al posto dei tasti.\nIl 10 gennaio 2006, al MacWorld Expo di San Francisco, Steve Jobs presenta una nuova serie di portatili MacBook, MacBook Pro e un nuovo modello di iMac. Ambedue con processori Dual Core Intel (Intel Core Duo, chip Yonah), questo \u00e8 il primo preannunciato passo di Apple verso il progressivo passaggio ai processori Intel. Ora su un computer Apple, possono girare piattaforme Mac OS X, Windows e anche Linux, il che rende ancora pi\u00f9 versatile il Mac.\nIl 24 febbraio 2011 con l'aggiornamento del MacBook Pro viene aggiunta per la prima volta la porta Thunderbolt, basata sul progetto Light Peak di Intel che ha una velocit\u00e0 di trasferimento dati pari a 10\u00a0Gbit/s, ben dodici volte superiore alla porta USB 2.0 e che supporta gli schermi con connettore Mini DisplayPort.\nDal 3 maggio 2011 con l'aggiornamento dell'iMac, il modello da 21,5\" \u00e8 provvisto di una porta Thunderbolt mentre il modello da 27\" \u00e8 provvisto di due porte thunderbolt. Dal 20 luglio 2011 il nuovo MacBook Air ed il nuovo Mac mini, sono entrambi dotati di porta Thunderbolt.\nApple, Inc..\n2007: iPhone e Apple TV.\nIl 9 gennaio 2007 al Macworld Conference &amp; Expo di San Francisco Steve Jobs presenta la Apple TV, una periferica per la fruizione di contenuti multimediali su televisori domestici, e l'iPhone, un dispositivo che rappresenta la sintesi tra un cellulare, un iPod e un computer palmare, inoltre annuncia significativamente il cambio del nome dell'azienda, da \"Apple Computer, Inc.\" a \"Apple, Inc.\".\n2008: MacBook Air.\nIl 15 gennaio 2008, al Macworld Conference &amp; Expo di San Francisco, viene presentato un nuovo portatile ultrasottile, denominato MacBook Air. Tra i primi notebook al mondo ad avere la possibilit\u00e0 di essere acquistato con drive allo stato solido (SSD) e ad avere un'autonomia di oltre 6 ore.\n2009: Magic Mouse.\nIl 20 ottobre 2009 viene presentato il nuovo Magic Mouse, mouse che permette di muovere il puntatore sui Mac senza mouse con una connessione bluetooth.\n2010: iPad e Magic Trackpad.\nIl 27 gennaio 2010 viene presentato un tablet, chiamato iPad che utilizza l'Apple A4, mentre il 27 luglio 2010 viene introdotto il Magic Trackpad.\n2011: Mac App Store ed iCloud.\nIl 6 gennaio 2011 viene distribuito il Mac App Store, gi\u00e0 presentato al keynote \"Back to the Mac\" del 20 ottobre 2010, e distribuito come parte dell'aggiornamento a OS X Snow Leopard. Al momento del lancio erano gi\u00e0 disponibili oltre 1.000 applicazioni.\nIl 6 giugno 2011 al WWDC 2011 viene presentato ufficialmente iCloud, il servizio di cloud computing che sostituir\u00e0 progressivamente MobileMe.\nAggiornamenti.\nL'11 agosto 2011 Apple conquista il primato in Borsa per capitalizzazione, battendo l'azienda petrolifera Exxon.\nPrima della scomparsa di Steve Jobs alcuni software, sistemi operativi e alcuni dispositivi presentati anche durante le conferenze Apple, nelle \"Worldwide Developers Conference\" (WWDC), hanno avuto i seguenti aggiornamenti:\nDal 2012 ad oggi.\nApple TV (terza generazione) e il nuovo iPad.\nIl 7 marzo 2012 viene annunciato l'iPad di terza generazione, denominato il \"nuovo iPad\". Tra le novit\u00e0 il display Retina, con una risoluzione di 2048x1536 pixel, il nuovo processore Apple A5X, quad-core per quanto riguarda la grafica, il supporto alle reti 4G LTE, una nuova fotocamera da 5 mega pixel e registrazione video in HD a 1080 pixel. Lo stesso giorno \u00e8 presentata la terza generazione dell'Apple TV, la quale supporta ora una risoluzione di 1080 pixel e il nuovo sistema operativo iOS 5, con una nuova interfaccia utente.\nMacBook Pro Next Generation, OS X 10.8 Mountain Lion e iOS 6.0.\nL'11 giugno 2012, durante l'annuale WWDC, viene aggiornata l'intera gamma dei portatili MacBook Air e MacBook Pro.\nInoltre viene presentato un ulteriore nuovo modello di Macbook Pro caratterizzato oltre che da un nuovo design, pi\u00f9 sottile ed ergonomico, anche dal Display Retina.\nViene annunciata la nuova versione del sistema operativo OS X, in uscita sul Mac App Store dal 25 luglio 2012, che arriva alla 10.8 e prende il nome di \"Mountain Lion\", le cui caratteristiche sottolineano una sempre maggiore convergenza con iOS, il sistema operativo di iPad, iPhone e iPod touch, che viene aggiornato a sua volta alla versione 6.0.\niPhone 5 e nuovi iPod.\nIl 12 settembre 2012 presso lo Yerba Buena Center di San Francisco viene presentato l'iPhone 5, insieme all'iPod touch di quinta generazione e il nuovo iPod nano. Ai giornalisti Apple spedir\u00e0 gli inviti dell'evento il 5 settembre, una settimana prima; negli inviti \u00e8 raffigurato in grande, il numero \"12\", ad indicare la data, ed un \"5\", formato dall'ombra del 12, indicando cos\u00ec proprio il nome della sesta generazione di tale smartphone, con la scritta sopra \"It's almost here\", cio\u00e8 \"Sta arrivando\".\niPad mini e iPad (quarta generazione).\nIl 23 ottobre 2012 Tim Cook dal palco del California Theatre presenta la versione del MacBook Pro con display Retina da 13 pollici, con caratteristiche migliorate rispetto a quello da 15, ma presenta anche le nuove generazioni di Mac mini e iMac di settima generazione con uno schermo da 5\u00a0mm nel punto pi\u00f9 sottile; inoltre viene presentato l'attesissimo iPad mini (versione rimpiccolita a 7,85 pollici dell'iPad 2), a sorpresa l'iPad di quarta generazione con il chip Apple A6X e, infine, le nuove versioni di iTunes 11 gi\u00e0 presentate in precedenza, cio\u00e8 il 12 settembre 2012 e iBooks 3.\niOS 6.\nIl 1\u00ba novembre 2012 viene distribuita la versione di iOS 6.0.1, per risolvere errori e bug dell'iOS 6, mentre il 28 gennaio 2013 Apple rende disponibile iOS 6.1 introducendo dei miglioramenti rispetto ad iOS 6 con supporto LTE per pi\u00f9 gestori; gli utenti di iTunes Match possono adesso scaricare brani singoli da iCloud ed un nuovo pulsante per reimpostare l'ID pubblicitario.\niOS 7 e OS X Mavericks.\nIl 10 giugno 2013 viene distribuita la versione di iOS 7 beta 1 per sviluppatori. Il 10 settembre viene presentato ufficialmente al keynote di Apple iOS 7 e resa disponibile la versione iOS 7 beta Gold Master. Mercoled\u00ec 18 settembre viene distribuita in modo definitivo e ufficiale accessibile a tutti, il nuovo e innovato iOS 7 che sostituisce la vecchia versione di iOS 6.1.3 (6.1.4 su iPhone 5). Questo \u00e8 un sistema completamente ridisegnato e migliorato e con l'aggiunta di nuove funzioni da parte di Apple per rendere l'uso del dispositivo pi\u00f9 semplice e veloce. In Italia \u00e8 disponibile dalle ore 19:00 ora locale italiana (del 10 settembre 2013) per tutti i dispositivi Apple prescelti di cui: iPhone 4 e versioni successive, iPad 2 e versioni successive, iPod di quinta generazione, e per finire gi\u00e0 di serie sui nuovi dispositivi iPhone 5s e iPhone 5c.\nOS X 10.9 Mavericks \u00e8 il nuovo sistema operativo della Apple annunciato e reso disponibile agli sviluppatori il 10 giugno 2013; OS X 10.9 Mavericks \u00e8 disponibile al pubblico a partire dal 22 ottobre 2013.\niPhone 5c e iPhone 5s.\nIl 10 settembre 2013 viene presentato al keynote di Apple il nuovo iPhone 5c, versione consumer e l'iPhone 5s, versione pro. Dal 25 ottobre \u00e8 possibile acquistarli anche in Italia.\niPad Air e iPad mini con display Retina.\nIl 22 ottobre 2013 viene presentato e immesso sul mercato iPad Air che \u00e8 la versione leggera di iPad e iPad mini con display Retina, versione con il display migliorato rispetto all'iPad mini.\nMac Pro (seconda generazione).\nNel WWDC 2013, Apple presenta la seconda generazione del Mac Pro, che differisce dalla prima generazione per le dimensioni pi\u00f9 piccole. Il prodotto \u00e8 stato commercializzato a dicembre del 2013: \u00e8 un computer privo di mouse, tastiera e schermo, acquistabili separatamente.\niOS 8 e OS X 10.10 Yosemite.\nIl 2 giugno 2014 alla WWDC di San Francisco vengono presentati i due nuovi sistemi operativi: iOS 8 e OS X 10.10 Yosemite.iOS 8 \u00e8 il nuovo sistema operativo di Apple annunciato e distribuito agli sviluppatori il 2 giugno 2014; iOS 8 \u00e8 stato reso disponibile al pubblico dal 17 settembre 2014 (con l'arrivo nei negozi del nuovo iPhone 6 e 6 Plus). Il sistema pu\u00f2 essere installato su: iPhone 4S e versioni successive, iPad 2 e versioni successive, iPod di quinta generazione e per finire gi\u00e0 di serie sui nuovi dispositivi iPhone 6 e iPhone 6 Plus.OS X 10.10 Yosemite \u00e8 il nuovo sistema operativo di Apple annunciato e distribuito agli sviluppatori il 2 giugno 2014; OS X 10.10 Yosemite \u00e8 stato reso disponibile al pubblico dal 16 ottobre 2014.\niPhone 6 e 6 Plus.\nIl 9 settembre 2014 vengono presentati al keynote il nuovo iPhone 6 e la sua versione pi\u00f9 grande iPhone 6 Plus. Dal 26 settembre \u00e8 possibile acquistarli anche in Italia.\nApple Watch.\nSempre il 9 settembre 2014, \u00e8 stato presentato il nuovo smartwatch Apple Watch. Esso sar\u00e0 disponibile in 3 modelli a loro volta personalizzabili: Watch con cinturini in acciaio e cassa lucida con cristallo zaffiro; Sport, adatto a chi fa movimento, con cinturini in gomma e cassa in alluminio anodizzato con cristallo zaffiro; Watch Edition, versione di lusso con cinturini in pelle e cassa in oro 18 carati con cristallo zaffiro.\niPad Air 2 e iPad mini 3.\nIl 16 ottobre 2014 viene presentato e immesso sul mercato iPad Air 2, versione pi\u00f9 sottile e leggera di iPad Air, viene aggiunto anche il Touch ID, migliorata la superficie del vetro dello schermo, migliorata la fotocamera (da 5 a 8 mpx) e migliorate le performance. Viene presentato anche iPad mini 3, versione con Touch ID di iPad mini 2. Successivamente \u00e8 divenuta disponibile la colorazione oro per entrambi i dispositivi.\nMacBook 12\"\nIl 9 marzo 2015 viene presentata la nuova famiglia di portatili MacBook ultrapiatti (precedentemente rimossi dal mercato nel 2011) con processore Intel Core M dual core da 1,1 e 1,2\u00a0GHz (con turbo boost fino a 2,4 e 2,6\u00a0GHz) e display Retina.\niPhone 6S, iPad Pro 12,9\" e Apple TV (quarta generazione)\nIl 9 settembre 2015 vengono presenti i nuovi IPhone 6S e 6S Plus dotati di 3D Touch, nuova fotocamera da 12 megapixel con possibilit\u00e0 di registrare video in 4K, la fotocamera frontale arriva a 5 megapixel di risoluzione inoltre \u00e8 il primo iPhone ad essere disponibile del colore oro rosa. Sempre durante il keynote viene presentato l'iPad Pro con schermo da 12,9 pollici, dotato di un processore A9X a 64 Bit con architettura desktop e la possibilit\u00e0 di utilizzare Apple Pencil, Apple Smart Keyboard e accessori dedicati.\nViene inoltre presentata la nuova Apple TV dotata del sistema operativo tvOS con uno Store dedicato e la possibilit\u00e0 di installare giochi e applicazioni.\niPhone SE e iPad Pro 9,7\"\nIl 21 marzo 2016 viene presentato l'iPhone SE (Special Edition), considerato successore diretto dell'iPhone 5s, combina al suo interno il processore e la fotocamera posteriore migliorati, e diverse altre nuove funzioni prese dal fratello maggiore iPhone 6s, con il display da 4 pollici e lo stile dell'iPhone 5s. Le uniche differenze estetiche che troviamo dal suo predecessore sono la disponibilit\u00e0 del colore oro rosa e i bordi opachi, oltre alla scritta \"SE\" posta nel retro del dispositivo. Sempre durante lo stesso evento viene presentato l'iPad Pro da 9,7 pollici che porta le stesse caratteristiche del modello da 12,9 ma nel formato \"classico\" insieme ad una nuova tecnologia dello schermo e una fotocamera da 12 megapixel capace di registrare video in 4K."}
{"id": "5262080", "revid": "767487", "url": "https://it.wikipedia.org/wiki?curid=5262080", "title": "Teapacks", "text": "I Teapacks sono stati un gruppo musicale israeliano.\nBiografia.\nIl gruppo si \u00e8 formato nel 1988 nella citt\u00e0 di Sderot. Inizialmente aveva adottato il nome Tipex.\nIl frontman della band era il cantante Kobi Oz, nato il 17 settembre 1969.\nIl primo album del gruppo \u00e8 uscito nel 1992.\nNel 2007 la band \u00e8 stata selezionata per partecipare all'Eurovision Song Contest 2007 in Finlandia, dove hanno presentato il brano \"Push the Button\".\nLa band si \u00e8 sciolta nel dicembre 2008."}
{"id": "5262081", "revid": "254059", "url": "https://it.wikipedia.org/wiki?curid=5262081", "title": "Sisto Locatelli", "text": "Biografia.\nVest\u00ec giovanissimo l'abito francescano e si dedic\u00f2 alla predicazione.\nIstitu\u00ec il 25 marzo 1512 nel suo paese natale il Monte di Piet\u00e0.\nMor\u00ec nel 1533 nel convento di San Francesco di Mantova. Il suo corpo venne trasferito nel 1799 nella chiesa parrocchiale di Rivarolo Mantovano."}
{"id": "5262085", "revid": "287204", "url": "https://it.wikipedia.org/wiki?curid=5262085", "title": "Koponen", "text": "Il termine Koponen pu\u00f2 riferirsi a:"}
{"id": "5262086", "revid": "767487", "url": "https://it.wikipedia.org/wiki?curid=5262086", "title": "Edsilia Rombley", "text": "Ha rappresentato i Paesi Bassi all'Eurovision Song Contest nel 1998 con \"Hemel en aarde\", classificandosi al 4\u00ba posto, e nel 2007 con \"On Top of the World\", classificandosi al 21\u00ba posto nella semifinale dell'evento. Ha presentato inoltre con Chantal Janzen, Jan Smit e Nikkie de Jager l'Eurovision Song Contest 2021 di Rotterdam.\nBiografia.\nNata ad Amsterdam da genitori originari di Aruba e Cura\u00e7ao, ha iniziato la propria carriera musicale nel 1995 con Gracia Gorr\u00e9, Karima Lemghari e Susan Hap, con le quali form\u00f2 il gruppo Dignity. Come parte del gruppo incise un solo album, \"Dignity\", pubblicato l'anno successivo al suo abbandono del gruppo nel 1997.\nNel 1996 prese parte al talent show olandese \"Soundmixshow\", vincendo il primo premio con una cover del brano \"I Just Had To Hear Your Voice\" di Oleta Adams. L'anno successivo trionfa con la medesima canzone anche all'European Soundmix Show 1997.\nHa partecipato all'Eurovision Song Contest 1998 nel Regno Unito, dove si \u00e8 classificata quarta col brano \"Hemel en aarde\".\nNel 2007 ha partecipato all'Eurovision Song Contest 2007 in Finlandia, dove ha presentato il brano \"On Top of the World\".\nNel 1999, nel 2007 (assieme a Paul de Leeuw) e nel 2015 ha annunciato, in eurovisione, i voti assegnati dai Paesi Bassi nella finale dell'Eurofestival."}
{"id": "5262102", "revid": "47767", "url": "https://it.wikipedia.org/wiki?curid=5262102", "title": "Seppo Koponen", "text": "Biografia.\nSpecializzato all'Universit\u00e0 di Turku in ecologia e sistematica zoologica, ha anche approfondito materie come botanica, genetica e geografia.\nSi \u00e8 appassionato al mondo aracnologico grazie al suo maestro e mentore Pekka Lehtinen (1934- ). Alla fine degli anni sessanta \u00e8 diventato assistente del dipartimento di zoologia della facolt\u00e0, per poi divenire il curatore delle collezioni del museo zoologico dell'Universit\u00e0 di Turku nel 1971, proseguendo quest'impegno per 40 anni, fino al 2011.\nSpedizioni.\nHa partecipato a numerose spedizioni, principalmente nelle alte latitudini nord del pianeta: Groenlandia (1976); Canada settentrionale (varie spedizione dagli anni settanta agli anni novanta); Islanda (1979 e 1992); Scozia (1980); isole Spitzbergen (1980); Alaska (1982); isole F\u00e6r \u00d8er (1984); Russia: Jacuzia (1977 e 2002), Repubblica dei Komi (1984 e 1992), Kazakistan (1989), Urali settentrionali (1994), Tuva (1995), Transbaikalia (1996), provincia di Magadan (1997) e provincia di Primorje (1998). Inoltre \u00e8 stato anche in diversi luoghi del Mediterraneo e della Macaronesia.\nCampi di ricerca.\nHa pubblicato oltre 300 lavori sugli aracnidi, di cui oltre 150 sui ragni che si possono suddividere nelle seguenti aree tematiche specifiche:\nOpere e pubblicazioni.\nDi seguito l'elenco delle principali opere aracnologiche:"}
{"id": "5262103", "revid": "767487", "url": "https://it.wikipedia.org/wiki?curid=5262103", "title": "Eric Papilaya", "text": "Ha partecipato all'Eurovision Song Contest 2007 come rappresentante dell'Austria, presentando il brano \"Get A Life - Get Alive\"."}
{"id": "5262105", "revid": "106346439", "url": "https://it.wikipedia.org/wiki?curid=5262105", "title": "Gyula Dud\u00e1s", "text": "Carriera.\nDifensore elegante e molto abile tecnicamente, cominci\u00f2 la carriera nel Kispest e vi milit\u00f2 a lungo. Dopo il passaggio all'\u00dajpest vinse 3 campionati ungheresi (1929-30, 1930-31, 1932-33) ed una Coppa Mitropa (1929)."}
{"id": "5262107", "revid": "30445", "url": "https://it.wikipedia.org/wiki?curid=5262107", "title": "Pietra scheggiata", "text": ""}
{"id": "5262115", "revid": "247222", "url": "https://it.wikipedia.org/wiki?curid=5262115", "title": "Sabotage/Live", "text": "Sabotage/Live \u00e8 un album Live di John Cale, pubblicato dalla Spy Records Ltd. nel dicembre del 1979. Il disco fu registrato dal vivo nel giugno del 1979 al \"CBGB\" di Manhattan, New York City, New York (Stati Uniti).\nTracce.\nBrani composti da John Cale, eccetto dove indicato"}
{"id": "5262118", "revid": "793215", "url": "https://it.wikipedia.org/wiki?curid=5262118", "title": "Monte di Piet\u00e0 (Rivarolo Mantovano)", "text": ""}
{"id": "5262120", "revid": "15756", "url": "https://it.wikipedia.org/wiki?curid=5262120", "title": "Ramino pokerato", "text": "Il ramino pokerato \u00e8 un gioco di carte nel quale si adoperano due mazzi di carte di tipo francese. Di questo gioco ne esistono due versioni, chiamate allo stesso modo ma assai diverse tra loro come regolamento e svolgimento del gioco: nella prima, detta anche Carioca, sono presenti i jolly mentre nella seconda versione, detta anche solo Pokerato, sono invece assenti dal mazzo i jolly e pu\u00f2 essere utilizzato ai fini della chiusura della partita, il cosiddetto \"jolly immaginario\" (anche detto matta immaginaria)\nVersione con quattro jolly.\nSi gioca in 3-5 giocatori (o pi\u00f9 aggiungendo un ulteriore mazzo di carte), non \u00e8 possibile giocare in coppia. La partita si compone di otto mani, ognuna con un'apertura diversa:\nPreparazione.\nPrima di cominciare a giocare, di comune accordo, si stabilisce il punteggio di uscita, la quota da mettere nel piatto per ogni manche, la quota da pagare per comprare le carte scartate dai giocatori (pesca fuori giro), e la quota relativa ai rientri.\nIl mazziere, scelto a sorte, distribuisce in senso antiorario, una alla volta, 13 carte coperte a ciascun giocatore. Viene poi scoperta una carta, la quale rappresenta l'inizio del pozzo. Questa non pu\u00f2 essere un jolly e, nel caso in cui lo sia, bisogna rimettere il jolly all'interno del mazzo e scegliere un'altra carta. Le rimanenti carte, coperte, vengono appoggiate a fianco del pozzo e rappresentano il tallone. Le carte date in mano possono essere guardate solo dopo che il mazziere ha collocato la carta di inizio del pozzo.\nSvolgimento.\nOgni turno si compone di tre momenti:\nPesca.\nAd ogni turno il giocatore pu\u00f2 decidere di pescare una carta dal tallone o dal pozzo. Al suo primo turno, il primo giocatore pu\u00f2 decidere di pescare non una ma due carte dal tallone, ma ne dovr\u00e0 scartare comunque solo una.\nInoltre, ogni giocatore ha facolt\u00e0 di pescare dal pozzo fuori dal suo turno, fermo restando che la carta scartata spetta di diritto al giocatore di mano, e pu\u00f2 essere presa \"fuori giro\" solo al momento in cui il giocatore di turno non la prende e pesca dal tallone; in caso di pi\u00f9 giocatori non di mano che siano interessati alla carta, la precedenza \u00e8 data dall'ordine (in senso antiorario partendo dal mazziere). Fanno eccezione la carta scoperta inizialmente dal mazziere, che pu\u00f2 essere pescata solo dal giocatore di turno, e i jolly, che non possono essere comprati.\nFare gioco.\nDopo aver pescato, il giocatore pu\u00f2 decidere (se vuole e se ne ha facolt\u00e0) di calare la combinazione necessaria per l'apertura. Inizialmente sar\u00e0 possibile solo calare le aperture, dal turno successivo si potranno calare combinazioni aggiuntive e/o attaccare le combinazioni gi\u00e0 presenti sul tavolo (ad eccezione delle proprie aperture). Non \u00e8 possibile aprire con combinazioni contenenti jolly, ad eccezione dell'ultima mano (chiusura in mano).\nScarto e chiusura.\nAlla fine del proprio turno, il giocatore deve scartare una carta. In alcune mani non \u00e8 possibile scartare alcune carte chiave (necessarie per la formazione delle combinazioni di apertura) finch\u00e9 non avranno aperto tutti:\nNel caso in cui un giocatore fosse \"obbligato\", cio\u00e8 se possiede solo carte che normalmente non potrebbero essere scartate, pu\u00f2 evadere questa regola.\nLa mano termina nel momento in cui un giocatore rimane senza carte in seguito allo scarto; l'unica eccezione \u00e8 l'ultima mano, in cui devono essere calate tutte le carte (organizzate in scale e tris) senza poi scartare. Non si pu\u00f2 chiudere la mano per i primi due giri, in modo che tutti abbiano la possibilit\u00e0 di giocare almeno due giri. Ad ogni chiusura, il giocatore che ha vinto la mano guadagna il piatto, dopodich\u00e9 si inizia con una nuova mano.\nPunteggi.\nOgni volta che una mano finisce, si devono segnare i punti corrispondenti alle carte rimaste in mano, anche se non si \u00e8 fatto gioco; chi alla fine ha il punteggio pi\u00f9 basso ha vinto.\nUna volta raggiunto il punteggio limite (stabilito all'inizio del gioco), il giocatore deve abbandonare la partita; potr\u00e0 rientrare, con il punteggio pi\u00f9 alto al momento, pagando la somma stabilita all'inizio per il rientro.\nVarianti.\nIn una variante, chiamata \"carioca pazza\", \u00e8 possibile giocare senza rispettare la sequenza delle mani: ad ogni turno, il mazziere potr\u00e0 decidere la mano in base alle carte in suo possesso. In questa versione, se a chiudere \u00e8 il mazziere il punteggio \u00e8 di -10 punti, se invece a chiudere \u00e8 un altro giocatore il punteggio \u00e8 di -30 punti.\nVersione con jolly immaginario.\nDi questa versione \u00e8 attestata l'esistenza a partire dalla seconda met\u00e0 degli anni '70 del XX\u00b0 secolo nelle aree del nord-est dell'Italia, dove era molto in voga. \u00c8 considerabile come gioco d'azzardo, per la possibilit\u00e0 di rilanciare in aumento la posta pi\u00f9 volte.\nSi usano due mazzi del tipo francese da 52 carte, senza jolly. La posta \u00e8 pari a 5 punti, ai quali possono essere dati dei valori corrispondenti in danaro, a discrezione dei giocatori. Si pu\u00f2 giocare in numero variabile da due a sei giocatori, molto comune \u00e8 la versione in quattro giocatori. Lo scopo del gioco \u00e8 arrivare a comporre le combinazioni di carte che porteranno alla chiusura, similmente a ci\u00f2 che avviene nel Ramino.\nUn giocatore distribuisce nove carte, inizialmente in senso orario e in seguito la distribuzione sar\u00e0 fatta dagli altri giocatori di turno nello stesso senso, fino ad arrivare di nuovo al primo che ha distribuito, a quel punto tutto si svolger\u00e0 nel senso inverso, e cos\u00ec via alternativamente ogni volta che si arriver\u00e0 al primo che ha distribuito le carte.\nPrima di effettuare il gioco vero e proprio ogni giocatore dichiara le sue intenzioni, nell'ordine spettante, che saranno:\nNel caso di abbandono del gioco, dopo l'apertura:\nSe tutti i giocatori passano la mano al giocatore successivo e nessuno apre il gioco (si crea cio\u00e8 il cosiddetto \"piatto di passo\"), nella mano seguente la posta di partenza di 5 punti sar\u00e0 raddoppiata e corrisponder\u00e0 a 10 punti. Tutto ci\u00f2 pu\u00f2 ripetersi fino a quattro piatti di passo, aumentando di 10 volte la posta ad ogni piatto di passo, fino ad arrivare al massimo di 40 punti come posta.\nTalvolta, in seguito ad accordi, il numero dei piatti di passo con aumento della posta viene limitato a due soltanto, per contenere l'aumento di valore della posta in gioco.\nNello svolgimento del gioco vero e proprio, il primo giocatore di turno preleva (pesca) dal mazzo una carta e ne scarta un'altra; in seguito tutti potranno scegliere tra pescare una carta dal mazzo o prendere la carta che era stata scartata dal giocatore precedente secondo il proprio bisogno, senza essere costretti ad eseguire la chiusura ma semplicemente procedendo nel gioco e scartando un'altra carta.\nTre tris o scale complete fino a completare le proprie nove carte, in modo da calare tutte le nove carte similmente al ramino, con per\u00f2 delle ulteriori possibilit\u00e0 che vengono descritte pi\u00f9 avanti, nel paragrafo sull'utilizzo del jolly immaginario.\n\u00c8 possibile la chiusura con le nove carte dello stesso seme ma non in scala (detto \"colore\"), e cos\u00ec si ottiene il raddoppio della posta totale sul piatto, oppure in scala dello stesso seme (detta \"scala colore\"), e si ottiene quattro volte il totale del piatto. Nel caso della scala colore fino al Re (scala reale) verr\u00e0 ottenuta una vincita di sei volte la posta.\nSi pu\u00f2 anche utilizzare una combinazione che presenti la mancanza di una carta, utilizzando al posto di questa il jolly o matta immaginaria, ad esempio due tris (o tris in scala) e una scala da quattro carte, nella quale per\u00f2 una carta \u00e8 assente, creando perci\u00f2 un \"buco\" che viene riempito dal \"jolly o matta immaginaria\", oppure un tris, una coppia (anche coppia in scala, poich\u00e9 si considera che si tratti di tris o scala composti con una matta immaginaria al posto della terza carta) e poker (o scala di quattro carte). L'uso del jolly immaginario invece non \u00e8 consentito nel \"colore\", nella \"scala colore\" e nella \"scala reale\".\nGrazie all'utilizzo del jolly immaginario le combinazioni adatte alla chiusura si moltiplicano, rendendo le partite estremamente veloci."}
{"id": "5262122", "revid": "643662", "url": "https://it.wikipedia.org/wiki?curid=5262122", "title": "Gruppa B 1937", "text": "L'edizione 1937 della Gruppa B fu la 3\u00aa della seconda serie del Campionato sovietico di calcio e vide la vittoria finale dello Spartak Leningrado.\nStagione.\nFormula.\nEra inizialmente prevista la conferma della formula adoperata nella precedente stagione, ma il CDKA Mosca, retrocesso dalla Gruppa B di autunno, cominci\u00f2 la stagione in Gruppa B, ma il 4 agosto, per decisione del Comitato per l'educazione fisica e lo sport, quando gi\u00e0 erano state disputate due gare, fu riammesso in Gruppa B.\nI club partecipanti erano, dunque, solo sette: sei erano russe e una azera.\nLe sette squadre si incontrarono tra di loro in gare andata e ritorno: il sistema prevedeva tre punti per la vittoria, due per il pareggio e uno per la sconfitta.\nVista la decisione di accorpare le tre prime serie (Gruppa B, Gruppa B e Gruppa V) di fatto non ci furono promozioni e retrocessioni, ma tutte le squadre furono ammesse alla Gruppa B 1938. Fece eccezione la Dinamo Kazan che non prese parte al campionato successivo.\nRispetto alla stagione passata, considerando la promozione e la retrocessione, l'unica promossa fu la Dinamo Kazan."}
{"id": "5262134", "revid": "547034", "url": "https://it.wikipedia.org/wiki?curid=5262134", "title": "Pierre trattori", "text": "Pierre trattori \u00e8 un'azienda familiare situata a Silvano d'orba (AL) che dal 1883 produce trattori da frutteto e vigneto."}
{"id": "5262137", "revid": "767487", "url": "https://it.wikipedia.org/wiki?curid=5262137", "title": "Gruppa B 1939", "text": "L'edizione 1939 della Gruppa B fu la 4\u00aa della seconda serie del Campionato sovietico di calcio e vide la vittoria finale della Krylja Sovetov Mosca.\nStagione.\nFormula.\nDopo la sperimentazione del precedente campionato che vedeva tutte le squadre partecipanti, fu ripristinata la seconda serie, ma non la terza, che fu ripresa solo nel 1963: ci\u00f2 port\u00f2 all'abolizione delle retrocessioni.\nPi\u00f9 di met\u00e0 delle formazioni partecipanti erano squadre che avevano partecipato alla Gruppa A 1938 ed erano state retrocesse.\nIn questa stagione alla Gruppa B parteciparono 23 squadre che si incontrarono tra di loro in gare di sola andata, per un totale di 22 incontri per squadra: venivano assegnati due punti per la vittoria, uno per il pareggio e zero per la sconfitta.\nVenivano promosse in Gruppa A le prime due classificate."}
{"id": "5262139", "revid": "767487", "url": "https://it.wikipedia.org/wiki?curid=5262139", "title": "La casa dei sette falchi (film)", "text": "La casa dei sette falchi (\"The House of the Seven Hawks\") \u00e8 un film del 1959 diretto da Richard Thorpe.\nTrama.\nPrimi anni del secondo dopoguerra. Un certo Anselm prende a nolo un battello, sul quale viene in seguito ritrovato morto. Le indagini sono affidate al comandante Nordley, ma ben presto incominciano i guai: Nordley scopre infatti una strana mappa nei bagagli del morto, per la quale finisce inspiegabilmente in carcere. Ad un certo punto Nordley scopre che il morto del battello era sul punto di scovare un tesoro nazista."}
{"id": "5262141", "revid": "171091", "url": "https://it.wikipedia.org/wiki?curid=5262141", "title": "Dentelles", "text": "Les Dentelles (pron. fr. : ) sono i tipici pizzi di Cogne, in Valle d'Aosta, lavorati al tombolo. Il termine femminile \"dentelle\", che in lingua francese denota genericamente il merletto, proviene dalla parola \"dent\" (= dente), anch'essa femminile, in riferimento alla forma dei bordi merlettati. Gli uomini e le donne che li tessono sono definiti rispettivamente \"Dentelliers\" e \"Dentelli\u00e8res\".\nStoria.\nLa tradizione ha inizio nell'anno 1665, quando alcune monache benedettine fuggite dal monastero di Cluny si rifugiarono in Valle d'Aosta. Le religiose, ospitate in alcune localit\u00e0 della regione, insegnarono alle donne del luogo l'arte del pizzo al tombolo.\nIl tombolo.\nIl tombolo di Cogne \u00e8 costituito da un supporto detto \"cavalot\", mobiletto in legno con intagliato un rosone, il monogramma di Cristo, l'anno di fabbricazione e nome della prima proprietaria, che regge il \"coessein\", il tombolo vero e proprio, a forma di largo cilindro imbottito di paglia o lana; completano la dotazione numerosi fuselli con la tipica impugnatura sferica.\nLa caratteristica di questo merletto \u00e8 di essere eseguito senza l'aiuto di disegni di base, viene realizzato al tombolo in modo del tutto mnemonico, producendo strisce della larghezza di pochi centimetri fino a quella massima di cm. 7/8.\nLa materia prima \u00e8 rappresentata dal filo, una volta in canapa, ora in lino grezzo o sbiancato.\nOggi.\nLa tradizione viene portata avanti, ancora oggi, dalla cooperativa \"Les Dentelli\u00e8res de Cogne\". Ai pizzi e alla loro lavorazione \u00e8 dedicata l'esposizione permanente nella \"M\u00e8ison di pitz\"."}
{"id": "5262142", "revid": "599013", "url": "https://it.wikipedia.org/wiki?curid=5262142", "title": "Amedeo Corsi", "text": "Carriera.\nNella stagione 1925-1926 gioc\u00f2 in Prima Divisione (la massima serie dell'epoca) con la maglia del Verona; scese in campo in 3 partite, segnando anche un gol. Fece parte della rosa della squadra scaligera anche nella stagione 1926-1927, nel corso della quale disput\u00f2 un'ulteriore partita in massima serie. L'anno seguente ha invece militato nel Rovereto."}
{"id": "5262145", "revid": "21880", "url": "https://it.wikipedia.org/wiki?curid=5262145", "title": "Aristolochia rotunda", "text": "L'aristolochia rotonda (Aristolochia rotunda , 1753) \u00e8 una pianta erbacea appartenente alla famiglia Aristolochiaceae.\nDescrizione.\n\u00c8 un'erbacea perenne dal fusto semplice o ramificato alla base che pu\u00f2 raggiungere i 50\u00a0cm di altezza circa. Le foglie amplessicauli, di forma ovata-orbicolare e larghe circa 5\u00a0cm, presentano un picciolo non pi\u00f9 lungo di 5\u00a0mm e una base profondamente cordata. I fiori sono tubulosi, lunghi circa 5\u00a0cm, di colore bruno-porpora. I frutti hanno una forma a palloncino lungo circa 1\u20132\u00a0cm. I semi sono triangolari e piatti. Il periodo di fioritura va da aprile a giugno.\nDistribuzione e habitat.\n\u00c8 diffusa in tutta l'Europa meridionale. In Italia \u00e8 piuttosto comune nelle regioni del centro-sud, mentre \u00e8 pi\u00f9 rara al nord. \u00c8 comune in campi incolti, prati e boscaglie."}
{"id": "5262146", "revid": "339392", "url": "https://it.wikipedia.org/wiki?curid=5262146", "title": "Nuraghe Sa domu e s' orcu", "text": ""}
{"id": "5262158", "revid": "599013", "url": "https://it.wikipedia.org/wiki?curid=5262158", "title": "Ferruccio Pallotta", "text": "Carriera.\nNel corso della stagione 1932-1933 ha allenato per 21 partite il Verona nel campionato di Serie B, con un bilancio di 8 vittorie, 6 pareggi e 7 sconfitte, con 31 gol segnati e 27 subiti. Successivamente ha lavorato come massaggiatore per il Venezia in Serie A, e nel dopoguerra ha ricoperto un ruolo analogo nel Catania nelle serie minori."}
{"id": "5262159", "revid": "767487", "url": "https://it.wikipedia.org/wiki?curid=5262159", "title": "KNVB beker 2014-2015", "text": "La KNVB Beker 2014-2015 \u00e8 stata la 97\u00aa edizione della Coppa d'Olanda di calcio. La competizione \u00e8 iniziata il 26 agosto con gli incontri del 1\u00ba turno ed \u00e8 terminata il 3 maggio 2015. Il , vincendo il torneo per la prima volta nella sua storia, si \u00e8 qualificato per i play-off dell\u2019Europa League 2015-2016.\nPartecipanti.\nAlla KNVB Beker partecipano le 18 squadre dell'Eredivisie e le 17 dell'Eerste Divisie (escludendo i club riserve) entrando direttamente al 2\u00ba turno. Le altre squadre si qualificano arrivando nei primi 12 posti della Topklasse o arrivando nelle semifinali di una KNVB Beker locale, la \"dristrictsbeker\" per i club che sono sotto alla Topklasse."}
{"id": "5262160", "revid": "599013", "url": "https://it.wikipedia.org/wiki?curid=5262160", "title": "Paulo Ant\u00f3nio da Silva Ribeiro", "text": "Carriera.\nNazionale.\nCon la Nazionale Under-21 portoghese ha preso parte agli Europei Under-21 del 2006 e del 2007."}
{"id": "5262163", "revid": "263989", "url": "https://it.wikipedia.org/wiki?curid=5262163", "title": "Coppa d'Olanda 2014-2015", "text": ""}
{"id": "5262164", "revid": "767487", "url": "https://it.wikipedia.org/wiki?curid=5262164", "title": "Robert Hovhannisyan", "text": "Grande maestro dal 2010, nel 2011 ha vinto il 71\u00ba Campionato armeno. Nello stesso anno si \u00e8 classificato secondo nel Campionato del mondo juniores (under 20) di Chennai in India, vinto da Dariusz \u015awiercz.\nHa fatto parte della nazionale armena, vincitrice della medaglia d'oro, nel campionato del mondo a squadre del 2011 a Ningbo in Cina.\nNel 2012 ha ottenuto il secondo posto nel 72\u00ba campionato armeno, vinto da Tigran L. Petrosian.\nNel 2013 ha vinto il \"Karen Asrian Memorial\" di Jermuk, con un punto di vantaggio sul connazionale Samvel Ter-Sahakyan.\nNell'ottobre 2016 ha vinto il primo Erevan Open.\nNel luglio 2019 ha vinto il 39\u00ba Open Internacional Ajedrez Villa de Benasque con 8.5 punti su 10.\nHa raggiunto il rating FIDE pi\u00f9 alto nel giugno 2016, con 2641 punti Elo."}
{"id": "5262167", "revid": "287204", "url": "https://it.wikipedia.org/wiki?curid=5262167", "title": "Dariusz Swiercz", "text": ""}
{"id": "5262169", "revid": "663330", "url": "https://it.wikipedia.org/wiki?curid=5262169", "title": "Neil Maskell", "text": "Biografia.\nNato a Londra, da giovane gioc\u00f2 a calcio come difensore nel Long Lane JFC. Inizi\u00f2 come attore all'Anna Scher Theatre School, a Islington, dove frequent\u00f2 i corsi dall'et\u00e0 di 11 anni, e studi\u00f2 al Miskin Theatre a Dartford al North West Kent College dal 1992. Tifoso dell'Arsenal FC, lavor\u00f2 poi come regista al Miskin Theatre.\nFilm.\nLa carriera cinematografica di Neil Maskell ebbe inizio nel 1997 con un'apparizione nel ruolo di Schmuddie in \"Niente per bocca\", che rappresent\u00f2 il debutto alla regia di Gary Oldman. Il suo ruolo da protagonista nel thriller del 2011 \"Kill List\" attir\u00f2 critiche positive e lo vide nominato come premio al Miglior Attore al British Independent Film Awards 2011.\nTelevisione.\nLa prima apparizione televisiva di Neil Maskell fu nel 1991 nella serie poliziesca della ITV \"Metropolitan Police\". Tra il 1992 e il 2002 fece altre comparsate nello show, recitando in diversi ruoli. Recit\u00f2 anche in altre serie britanniche popolari, come \"Casualty\", \"London's Burning\" e \"Soldier Soldier\". Nel 2005 recit\u00f2 regolarmente nella commedia \"Mike Bassett: Manager\" e nello show \"The Wrong Door\". Nel 2013-2014 ha interpretato il ruolo di Pietre nella serie televisiva britannica thriller \"Utopia\"."}
{"id": "5262180", "revid": "767487", "url": "https://it.wikipedia.org/wiki?curid=5262180", "title": "Salva e custodisci", "text": "Salva e custodisci () \u00e8 un film del 1989 diretto da Aleksandr Sokurov, tratto dal romanzo \"Madame Bovary\" di Gustave Flaubert."}
{"id": "5262181", "revid": "599013", "url": "https://it.wikipedia.org/wiki?curid=5262181", "title": "Bruno Amaro Sousa", "text": "Caratteristiche tecniche.\nGioca come centrocampista centrale.\nCarriera.\nNazionale.\nCon la Nazionale Under-21 portoghese ha preso parte agli Europei Under-21 2006."}
{"id": "5262186", "revid": "287204", "url": "https://it.wikipedia.org/wiki?curid=5262186", "title": "Abid al-Bukhari", "text": "L' \u02bfAb\u012bd al-Bukh\u0101r\u012b (, dialettalmente chiamati \"Bu\u0101khar\") fu l'esercito di schiavi neri formato dal sultano alawita del Marocco Mulay Ism\u0101\u02bf\u012bl (1645-1727) che ag\u00ec da esercito e da guardia personale della dinastia alawita fino all'avvento del protettorato francese.\nStoria.\nL'utilizzo di schiavi neri come guardie del corpo risale a ben prima dell'avvento della dinastia alawita. La scelta di neri africani dipendeva dal fatto che costoro, oltre a essere propriet\u00e0 personale del sovrano, non avevano alcun legame di tipo tribale che potesse proteggerli, a differenza degli elementi arabi e berberi, ed erano quindi maggiormente affidabili, oltre a non parlare spesso arabo e pertanto senza possibilit\u00e0 concrete di essere accostati e condizionati da eventuali sudditi ribelli.\nGi\u00e0 l'almoravide Y\u016bsuf ibn T\u0101shf\u012bn aveva istituito un \"d\u012bw\u0101n al-jund\" (lett. \"amministrazione dell'esercito\"), costituito dal corpo delle sue guardie del corpo personali, comprendente neri africani e cristiani andalusi.\nSi sa che anche il merinide Abu l-Hasan 'Ali ibn Uthman ebbe un corpo simile. Pi\u00f9 precisamente la sua guardia personale era formata da 700 uomini, divisi in ugual numero tra neri e mercenari castigliani.\nIl sa'diano Ahmad al-Mansur, che conquist\u00f2 l'Impero Songhai, deport\u00f2 per parte sua nel suo regno un corposo numero di schiavi neri e ne arruol\u00f2 molti nel suo esercito. Ma bisogner\u00e0 attendere l'alawita Mulay Ism\u0101\u02bf\u012bl perch\u00e9 un corpo di soldati neri diventasse il corpo militare principale, raggiungendo un numero e un livello di addestramento che non s'era mai visto prima.\nIl sultano Mulay Ism\u0101\u02bf\u012bl era fratello e successore di Mulay al-Rashid, quindi figlio del fondatore della dinastia alawita Sharif ibn Ali. Fu Mulay Ism\u0101\u02bf\u012bl il primo sultano della dinastia a imporre l'autorit\u00e0 della dinastia su tutto il Maghreb occidentale. Dopo che, nel 1685 ebbe domato quasi tutte le rivolte che intendevano provocare la fine del suo potere nei territori gi\u00e0 conquistati dalla dinastia, egli decise di lanciare una spedizione contro le trib\u00f9 della catena dell'Atlante, dove il sultano venne per\u00f2 sconfitto, perdendo quasi tremila tende del suo accampamento e una parte del suo esercito. Infuriato, uccise un suo visir e altri membri della sua corte che nessuna responsabilit\u00e0 avevano dell'accaduto. Fu dopo questa umiliante sconfitta che Ism\u0101\u02bf\u012bl progett\u00f2 la creazione di un nuovo corpo militare: gli \"\u02bfAb\u012bd al-Bukh\u0101r\u012b\". Fino a quel momento l'esercito del sultano era composto principalmente da soldati della regione di Tafilalet, rinnegati e disertori europei e turchi, o elementi tribali che volevano terra in cambio dei loro servizi. Ism\u0101\u02bf\u012bl decise di acquistare un gran numero di schiavi neri, presumibilmente 14.000, e farne un disciplinato e organizzato corpo militare.\nFece costruire per loro apposite caserme e fortificazioni, dove a 10 anni iniziavano il loro addestramento nel tiro con l'arco, nell'equitazione e nel tiro col moschetto. All'et\u00e0 di 15 anni costoro entravano nell'esercito e iniziavano a essere remunerati. Avevano inoltre l'obbligo di sposarsi per creare altri futuri soldati. Considerati pi\u00f9 leali di arabi e berberi, i soldati neri di Ism\u0101\u02bf\u012bl costituirono la maggior parte del suo esercito permanente e raggiunsero il numero 150.000 unit\u00e0 al picco della loro potenza.\nGli \u02bfAb\u012bd al-Bukh\u0101r\u012b erano responsabili della riscossione delle imposte e del pattugliamento delle citt\u00e0 e delle campagne, reprimevano le ribellioni contro il sultano, non solo quelle delle trib\u00f9 dissidenti ma anche quelle ordite dai figli che tentavano di detronizzare Ism\u0101\u02bf\u012bl e dei governatori di citt\u00e0 e province che dichiaravano la propria indipendenza da Mekn\u00e8s. Erano ben rispettati, ben pagati, e politicamente potenti. Intorno al 1697-1698 ottennero il diritto di possedere propriet\u00e0 immobiliari.\nIn tutte le principali citt\u00e0 Mulay Ism\u0101\u02bf\u012bl edific\u00f2 fortezze e dispose guarnigioni di \u02bfAb\u012bd al-Bukh\u0101r\u012b. La loro roccaforte principale fu la caserma di Mechra er-Remel a Mekn\u00e8s. Nella maggior parte dei casi furono ben voluti e rispettati per l'ordine e la sicurezza che seppero creare, Thomas Pellow, un inglese prigioniero in Marocco durante il regno di Ism\u0101\u02bf\u012bl, scrisse: \"\u00abNon vi \u00e8 altro paese al mondo dove si possa viaggiare cos\u00ec in sicurezza\u00bb\".\nNon si dimostr\u00f2 un corpo prepotente nella maggior parte dei casi, escludendo i fatti di Sal\u00e9 del 1758, quando alcuni soldati neri violentarono una ragazza del posto. A seguito di ci\u00f2 la folla inferocita, guidata dal governatore \u02bfAbd al-\u1e24aqq Fann\u012bsh attacc\u00f2 la Kasbah dei Gnawa (la fortezza del corpo nella citt\u00e0 di Sal\u00e9) massacrando tutta la guarnigione.\nQuando Mulay Ism\u0101\u02bf\u012bl girava nella sua capitale Mekn\u00e8s, era sempre circondato da ottanta soldati neri, armati di moschetti e scimitarre.\nDopo la morte di Ism\u0101\u02bf\u012bl, la disciplina e le dimensioni del corpo diminuirono in maniera drastica. Molti non venendo pi\u00f9 pagati divennero contadini o briganti. Quelli rimasti iniziarono a elevare al trono e a detronizzare sultani a loro piacimento a seconda di chi li pagava e li favoriva di pi\u00f9, facendo piombare il Marocco in una situazione di anarchia che durer\u00e0 30 anni, fino all'avvento di Mu\u1e25ammad III, nipote di Mulay Ism\u0101\u02bf\u012bl e figlio di \u02bfAbd All\u0101h IV. Mu\u1e25ammad III riusc\u00ec a riportare sotto controllo il corpo, che per\u00f2 non raggiunse mai pi\u00f9 la disciplina, l'organizzazione e la dimensione che avevano avuto sotto Mulay Ism\u0101\u02bf\u012bl\nIl corpo fu sciolto nel XX secolo e solo alcuni soldati rimasero come guardie del corpo personali dei sultani.\nIl nome \"Guardia Nera\" fu cambiato in \"Guardia Reale Marocchina\" nel 1956, ma questa unit\u00e0 non era composta pi\u00f9 dai discendenti di schiavi neri, ma fu reclutata tra le unit\u00e0 d'\u00e9lite dell'esercito marocchino. Alcuni dei discendenti della \"Guardia Nera\" lavorano come domestici nei palazzi reali di Muhammad VI."}
{"id": "5262187", "revid": "33751", "url": "https://it.wikipedia.org/wiki?curid=5262187", "title": "Derby calcistici in Francia", "text": "Il calcio pionieristico francese era caratterizzato dalla presenza di poche squadre nelle stesse citt\u00e0 e i numerosi incontri fra sodalizi del medesimo nucleo urbano costituivano addirittura la fase preliminare del campionato, valida per l'accesso alle finali nazionali.\nIn Francia i derby tra squadre della stessa citt\u00e0 sono molto rari, infatti in Francia vale la regola \u00ab \"une ville, un club\" \u00bb (una citt\u00e0, un club), che consiste nell'avere una sola squadra per citt\u00e0. Questa regola non vale per le \"Ligues r\u00e9gionales\" (\"Divisioni regionali\"), infatti a Strasburgo le due squadre della citt\u00e0, Racing Club de Strasbourg e Association sportive de Strasbourg, giocano ambedue nel DH Alsace, campionato regionale che si svolge in Alsazia. Negli anni passati in Division 1 e in altri campionati francesi inferiori, i derby fra cittadine era pi\u00f9 frequente, specialmente tra le squadre di Parigi (RC Paris, Red Star, Stade Fran\u00e7ais, PSG e Paris FC), invece oggi sono veramente rare.\nI derby regionali, invece, sono considerati come delle feste regionali. Un esempio \u00e8 il derby in Alsazia nella stagione 2010-2011, dove il Strasburgo e il Colmar si sono scontrati e il presidente del Strasburgo Jafar Hilali disse: \"Un beau derby\" (un bel derby).\nInvece i derby per rivalit\u00e0 sono molto frequenti, codesti nascono soprattutto per vicinanza geografica, come quello tra il e il , e perch\u00e9 si trovano spesso insieme sul podio del campionato, come negli anni 60-70 quando il Nantes e il Saint-\u00c9tienne, infatti lottavano per avere il primato nel titolo di campione di Francia.\nDi seguito vengono riportati i derby disputati almeno una volta nei campionati di Ligue 1 e/o Ligue 2 a girone unico.\nDerby regionali.\nMentre i derby cittadini sono piuttosto rari in Francia, i derby regionali locali sono invece molto comuni. E poich\u00e9 i francesi di solito si identificano principalmente con la loro citt\u00e0 o regione (\"Esprit de clocher\"), questi derby locali attirano molta attenzione.\nL'atmosfera che circonda i derby locali pu\u00f2 essere elettrica, pur rimanendo relativamente di buon umore per la maggior parte del tempo. A livello nazionale alcuni derby sono considerati pi\u00f9 importanti di altri: le partite tra Saint-\u00c9tienne e Lione o Lille e Lens sono eventi molto attesi, mentre una partita tra Rouen e Le Havre, ad esempio, riceverebbe meno copertura nazionale.\n\u00cele-de-France.\nL'unico derby tra due squadre di questa regione che si \u00e8 disputato in Ligue 1 o in Ligue 2 \u00e8 il \"Derby di Parigi\".\nAltri derby e rivalit\u00e0.\nMentre l'attribuzione del \"moniker\" classico pu\u00f2 essere piuttosto semplice in paesi come la Spagna, le cose non sono cos\u00ec chiare in Francia. Ci sono due scuole di pensiero su quale partita si qualifica come il classico francese."}
{"id": "5262188", "revid": "599013", "url": "https://it.wikipedia.org/wiki?curid=5262188", "title": "Andrej G\u01cel\u01cebinov", "text": ""}
{"id": "5262189", "revid": "767487", "url": "https://it.wikipedia.org/wiki?curid=5262189", "title": "La casa del corvo", "text": "La casa del corvo (\"The Man with a Cloak\") \u00e8 un film del 1951 diretto da Fletcher Markle tratto dal racconto breve di John Dickson Carr \"Il gentiluomo di Parigi\".\nTrama.\n1848: la giovane francese Madeline Minot va a New York per conoscere Thevenet, il nonno del suo fidanzato. Trova l'anziano di cattivo umore; costui \u00e8 un ex ufficiale di Napoleone e non si trova in sintonia con gli ideali repubblicani del nipote, inoltre la servit\u00f9 della sua lussuosa rimessa non aspettano altro che egli muoia, in modo da poter ereditare la sua fortuna. Costoro vedono Madeline come una minaccia per i loro piani. In soccorso della ragazza arriva un misterioso uomo dal tabarro nero.\nProduzione.\nAl principio gli attori protagonisti scelti da Markle erano Marlene Dietrich e Lionel Barrymore; quest'ultimo era troppo malato, mentre la Dietrich rifiut\u00f2. Durante le riprese Barbara Stanwyck stava affrontando il divorzio da Robert Taylor."}
{"id": "5262194", "revid": "1817847", "url": "https://it.wikipedia.org/wiki?curid=5262194", "title": "Torre del Buru", "text": "La torre del Buru, o del Bulo, \u00e8 una torre costiera appartenente al complesso di strutture fortificate che dall'alto medioevo sino alla met\u00e0 del diciannovesimo secolo hanno costituito il sistema difensivo, di avvistamento e comunicazione delle coste della Sardegna. Il fortilizio, situato tra la frazione di Tramariglio e le falisie di capo Caccia, \u00e8 ubicato ad una altezza di 34 metri s.l.m. su un promontorio che si affaccia all'ingresso della baia di Porto Conte.\nAmministrativamente fa parte del comune di Alghero da cui dista circa trenta chilometri.\nDescrizione.\nDa una relazione del capitano Marco Antonio Camos la torre risulta edificata nel 1572. Di forma troncoconica-cilindrica, ad un piano, \u00e8 costruita con pietra calcarea reperita nell'immediato entroterra; ha una altezza di 11 metri e conta 10 metri di diametro alla base e 8.5 al parapetto.\nCome nella gran parte delle torri sarde, il portello d'ingresso \u00e8 collocato ad una altezza di circa cinque metri dal suolo per consentire l'accesso esclusivamente con l'ausilio di scalette in corda o legno, velocemente retraibili in caso di pericolo.\nL'interno della torre presenta un vano circolare del diametro di 5,3 metri, con altezza massima di m 4,5 e coperto da volta a cupola.\nLa terrazza o piazza d'armi si raggiunge grazie ad una ripida scala, terminante con un boccaporto, in origine sormontato da una garitta realizzata a protezione dagli agenti atmosferici. Sulla terrazza, da cui si gode un suggestivo panorama, era presente la cosiddetta \"mezzaluna\", una struttura leggera semicircolare fatta di coppi e canne che poggiava su una parte del parapetto, eseguita allo scopo di offrire riparo a soldati e munizioni. La piazza d'armi conserva poche parti del parapetto e delle piombatoie.\nDotazioni.\nLa torre, classificata come \"da segnalazione e difesa\", ospitava una guarnigione composta da tre soldati che disponevano di quattro fucili, due spingarde ed un cannone calibro 6. \u00c8 in contatto visivo con la torre di Porto Conte e quella di Tramariglio.\nTutela.\nLa torre e l'area circostante sono sottoposte ai vincoli previsti dal codice dei beni culturali e del paesaggio, emanato con il decreto legislativo del 22 gennaio 2004 n. 42 ai sensi dell'articolo 10 della legge 6 luglio 2002, n. 137 relativo alla delega per il riassetto e la codificazione in materia di beni culturali e ambientali, spettacolo, sport, propriet\u00e0 letteraria e diritto d'autore."}
{"id": "5262195", "revid": "6923", "url": "https://it.wikipedia.org/wiki?curid=5262195", "title": "A-Line", "text": "La A-Line \u00e8 stata un'azienda operante nel campo dell'abbigliamento sportivo, fondata nel 1999 da Andrea Picciau e dagli ex-calciatori Gianluca Festa e Christian Karembeu.\nStoria.\nAndrea Picciau, ex calciatore dilettante sardo (in Serie C2 con il Valdagno e poi militanze nelle file di Selargius e Atletico Elmas) una volta terminata la carriera divent\u00f2 il rappresentante in Sardegna per la Biemme, azienda di abbigliamento sportivo del vicentino. Nel 1999 decise di mettersi in propri\u00f2 e fond\u00f2 l'azienda A-Line assieme a due calciatori professionisti allora ancora in attivit\u00e0: l'amico d'infanzia e suo conterraneo Gianluca Festa e il francese Christian Karembeu, i due ne diventano i primi testimonial.\nFu decisiva anche un'esperienza precedente di Picciau, nell'anno 1996, quando vol\u00f2 col CUS Cagliari a Punta del Este in Uruguay, per prendere parte ad un torneo universitario internazionale. Seguirono il torneo anche Paco Casal, Pato Aguilera e anche \u00d3scar Tab\u00e1rez: il braccio destro di Casal Daniel Delgado ottenne i recapiti di Picciau in quanto interessato ad affari con la Biemme. I due rimasero in contatto e tre anni dopo la Nazionale Under-17 di calcio dell'Uruguay ai Mondiali Under 17 in Nuova Zelanda, indoss\u00f2 le prime scarpette della neonata A-Line. Con l'affaire uruguagio anche il giocatore del Cagliari Fabi\u00e1n O'Neill decise di vestire il marchio sardo, ma in cambio chiede 100 paia di scarpette da donare ai ragazzini di uno dei quartieri pi\u00f9 poveri di Montevideo.\nI due soci furono determinanti, grazie alle loro conoscenze, nella rapida ascesa nel mondo dell'abbigliamento sportivo, che per ovvie ragioni si concentr\u00f2 soprattutto nell'equipaggiamento calcistico. Di li a poco i calciatori Christian Ziege, Gustavo Poyet, Marcelo Otero, Salvatore Fresi, Marco Branca, Nelson Rivas e soprattutto in Premier League, dove Festa milit\u00f2 diversi anni, i calciatori Ian Wright e Paul Gascoigne diventano testimonial.\nSuccessivamente con l'arrivo di Festa nel Cagliari anche Diego Lopez, Jason May\u00e9l\u00e9, Emiliano Melis e Nelson Abeij\u00f3n indossano A-Line.\nA met\u00e0 degli anni 2000 il brand cresce sempre di pi\u00f9 e la visibilit\u00e0 si ha soprattutto con la sponsorizzazione tecnica al Cagliari Calcio dal 2002 al 2005, accresciuta anche grazie all'arrivo del gi\u00e0 testimonial Gianfranco Zola. Sempre nel calcio ci fu la sponsorizzazione del Vicenza Calcio dal 2005 al 2007, gli inglesi del MK Dons e la Nazionale di calcio del Libano.\nMa non solo calcio: si ricordano soprattutto gli anni al fianco della Volley Cagliari, negli anni della serie A e della prestigiosa Pallavolo Modena sponsorizzata Daytona ma anche pallacanestro (Cus Cagliari) e il motocross con la fornitura dell'abbigliamento sportivo della Honda Martin Racing nel Campionato mondiale di motocross.\nNel 2005 fu siglato un importante accordo di partnership per sbarcare nel mercato giapponese. Fino ad allora la casa cagliaritana era presente in ben 13 paesi (inclusi gli Emirati Arabi Uniti, il Libano, gli USA e il Qatar). In Giappone, grazie all'accordo con il nuovo licenziatario locale, A-Line punt\u00f2 ad una serie di accordi con i \"college\" universitari, veri e propri trampolini di lancio per il giovane football del Sol levante.\nUltime vicende societarie.\nNel 2009 ci furono importanti novit\u00e0 nell'assetto societario e il Presidente della holding degli Emirati Arabi Uniti 32Group, l'iraniano Majid Pishyar acquis\u00ec il 51% della societ\u00e0 e ne divenne Presidente e Amministratore.\nTutto il management fu cambiato senza ottenere i risultati di crescita sperati. A partire dal 2010 i volumi di vendite ebbero un tracollo finch\u00e9 A-Line International srl fall\u00ec nel 2013."}
{"id": "5262200", "revid": "547034", "url": "https://it.wikipedia.org/wiki?curid=5262200", "title": "Societ\u00e0 Polisportiva Ars et Labor 1989-1990", "text": "Questa pagina raccoglie le informazioni riguardanti la Societ\u00e0 Polisportiva Ars et Labor nelle competizioni ufficiali della stagione 1989-1990.\nStagione.\nNella stagione 1989-1990, per il primo campionato della storia spallina in quarta serie, vi \u00e8 una ventata di rinnovamento. La societ\u00e0 passa al gruppo ferrarese guidato da Albersano Ravani, industriale dell'acciaio, la squadra viene affidata all'allenatore Luciano Magistrelli e rifatta completamente. Dopo tanti anni torna il difensore Franco Fabbri, il giovane Michele Paramatti rientra dal prestito e in attacco arrivano Roberto Labardi, Adriano Mosele e Francesco Libro. Restano in squadra Beppe Brescia e Giorgio Magnocavallo.\nDopo una buona partenza in campionato, cui fanno seguito risultati molto inferiori alle attese, Magistrelli viene esonerato e sostituito da Nello Santin. Il cambio non sortisce effetti e la squadra chiude il campionato a centroclassifica. Vengono aggregati alla prima squadra diversi giovani di prospettiva delle giovanili Vigorelli, Stradaroli, Tosello, Mamini, Ferrari, oltre Cristian Servidei ed Emanuele Tresoldi, destinati ad una bella carriera. Nella Coppa Italia di Serie C la SPAL disputa e vince il girone E di qualificazione a sette squadre, poi nei sedicesimi di finale cede nel doppio confronto con il Venezia che accede agli ottavi di finale."}
{"id": "5262211", "revid": "173006", "url": "https://it.wikipedia.org/wiki?curid=5262211", "title": "Calendario olocenico", "text": ""}
{"id": "5262220", "revid": "287204", "url": "https://it.wikipedia.org/wiki?curid=5262220", "title": "Hopman Cup 2015", "text": "La Hopman Cup 2015, \u00e8 la 27\u00aa edizione della Hopman Cup, torneo di tennis riservato a squadre miste. Vi partecipano 8 squadre che si sfideranno alla Perth Arena di Perth in Australia, dal 4 al 10 gennaio 2015.\nIn finale la Polonia ha battuto la Stati Uniti per 2-1."}
{"id": "5262222", "revid": "1310927", "url": "https://it.wikipedia.org/wiki?curid=5262222", "title": "Paul Charruau", "text": "Statistiche.\nPresenze e reti nei club.\n\"Statistiche aggiornate al 27 febbraio 2017.\""}
{"id": "5262223", "revid": "729019", "url": "https://it.wikipedia.org/wiki?curid=5262223", "title": "Nikolaj Petrovi\u010d Li\u0161in", "text": "Carriera.\nL'11 giugno 1858, con il grado di cornetta, entr\u00f2 nel Reggimento di corazzieri di Sua Maest\u00e0. Il 28 novembre 1869 venne nominato al comandante del distretto militare del Turkestan.\nDal 7 luglio al 17 novembre 1871 ha comandato gli squadroni dei cosacchi a Tashkent. Ha partecipato a Campagna di Khiva nel 1873, per il quale fu promosso a colonnello. Partecip\u00f2 alla Campagna di Kokand (1875-1876).\nIl 12 giugno 1877 venne nominato responsabile per ordini superiori dello Stato sotto il capo di Stato Maggiore Generale. Il 23 gennaio 1884 divenne un membro del Ministero della difesa.\nIl 14 marzo 1896 venne promosso a tenente generale."}
{"id": "5262225", "revid": "1573940", "url": "https://it.wikipedia.org/wiki?curid=5262225", "title": "Alcelaphus buselaphus lelwel", "text": "L'alcelafo lelwel (Alcelaphus buselaphus lelwel ), noto anche come alcelafo di Jackson, \u00e8 una sottospecie di alcelafo originaria dell'Africa centrale. \"Lelwel\" \u00e8 il nome con cui l'animale \u00e8 noto presso i locali.\nTassonomia.\nSotto l'attuale dicitura \"A. b. lelwel\" vengono attualmente raggruppati alcelafi che in passato erano suddivisi in ben quattro sottospecie diverse: \"A. b. jacksoni\" (Uganda settentrionale e occidentale, Ruanda settentrionale, distretto di Bukoba nella Tanzania nord-occidentale e Kenya occidentale), \"A. b. lelwel\" (Repubblica Democratica del Congo nord-orientale, Sudan del Sud ed Etiopia sud-occidentale a sud del Nilo Azzurro e a ovest del fiume Omo), \"A. b. modestus\" (Repubblica Centrafricana) e \"A. b. tschadensis\" (Ciad meridionale). Tra queste, \"A. b. lelwel\" gode della priorit\u00e0 tassonomica.\nLa presenza di ibridi tra alcelafi lelwel e tor\u00e0 \u00e8 stata rilevata nelle regioni orientali del Sudan del Sud e in quelle occidentali dell'Etiopia, nella regione compresa tra il Nilo Azzurro, a nord, e i 9\u00b0 nord di latitudine, a sud. Altri ibridi tra le due sottospecie che presentano un aspetto maggiormente simile all'alcelafo tor\u00e0 sono stati registrati a nord del Nilo Azzurro, nell'Etiopia occidentale.\nDescrizione.\nL'alcelafo lelwel \u00e8 un alcelafo di grandi dimensioni, alto 127-140 cm al garrese, con testa e peduncoli frontali estremamente lunghi. La colorazione generale del manto \u00e8 bruno-rossastra. Nelle \u00abrazze\u00bb \"lelwel\", \"modestus\" e \"tschadensis\" sono presenti strisce nere sulla parte frontale delle zampe, assenti nella \u00abrazza\u00bb \"jacksoni\". Le corna (presenti in entrambi i sessi) sono spesse e presentano una forma di \u00abV\u00bb se viste di fronte. Si sviluppano leggermente all'esterno e all'indietro, per poi dirigersi verso l'alto e in avanti e, nuovamente, piegarsi all'indietro ad angolo retto.\nDistribuzione e habitat.\nL'alcelafo lelwel \u00e8 presente in Ciad meridionale, Repubblica Centrafricana, Repubblica Democratica del Congo nord-orientale, Uganda settentrionale e occidentale, Sudan del Sud, Etiopia sud-occidentale (a sud del Nilo Azzurro e a ovest del fiume Omo), ed estremit\u00e0 nord-occidentale della Tanzania. \u00c8 scomparso dal Kenya e, con tutta probabilit\u00e0, dal Ruanda.\nConservazione.\nL'alcelafo lelwel ha subito un grave declino a partire dagli anni '80, quando il numero totale di esemplari veniva stimato ad oltre 285.000 unit\u00e0, diffuse prevalentemente nella Repubblica Centrafricana e nell'attuale Sudan del Sud. Recenti censimenti effettuati durante la stagione secca hanno indicato un totale di 1070 e 115 capi nel parco nazionale del Sud e nel parco nazionale di Boma, rispettivamente; in quest'ultima area protetta il declino \u00e8 stato particolarmente drastico, poich\u00e9 nel censimento precedente, risalente alla stagione secca del 1980, era stata stimata una popolazione di oltre 50.000 animali. La popolazione totale di \"A. b. lelwel\" \u00e8 attualmente di circa 70.000 unit\u00e0."}
{"id": "5262227", "revid": "105911", "url": "https://it.wikipedia.org/wiki?curid=5262227", "title": "Technician Fifth Grade", "text": "Technician Fifth Grade (abbreviato in T/5 o TEC 5) era un grado riservato a personale specialistico dell'U.S. Army durante la seconda guerra mondiale. Corrispondeva al grado di caporale, e chi lo rivestiva era spesso chiamato \"Tech Corporal\". La paga corrispondeva al livello raggiunto, in questo caso il 5\u00b0 (lo stesso del caporale).\nI \"Tech Corporal\", come gli altri gradi del ruolo tecnico, erano facilmente distinguibili grazie alla grande \"T\" presente nel distintivo del grado.\nI gradi \"tecnici\" furono aboliti dall'ordinamento dell'U.S. Army nel 1948, anche se il concetto fu reintrodotto poco dopo (nel 1955) con il ruolo di \"Specialist\"."}
{"id": "5262229", "revid": "132266", "url": "https://it.wikipedia.org/wiki?curid=5262229", "title": "Cantiere navale Visentini", "text": ""}
{"id": "5262248", "revid": "178076", "url": "https://it.wikipedia.org/wiki?curid=5262248", "title": "Peak bagging", "text": ""}
{"id": "5262254", "revid": "767487", "url": "https://it.wikipedia.org/wiki?curid=5262254", "title": "232949 Muhina", "text": "232949 Muhina \u00e8 un asteroide della fascia principale. Scoperto nel 2005, presenta un'orbita caratterizzata da un semiasse maggiore pari a 3,0779909\u00a0UA e da un'eccentricit\u00e0 di 0,1950460, inclinata di 1,57461\u00b0 rispetto all'eclittica.\nL'asteroide \u00e8 dedicato al museo di storia naturale (in francese \"Mus\u00e9e d'histoire naturelle\") di Friburgo in Svizzera."}
{"id": "5262257", "revid": "122889978", "url": "https://it.wikipedia.org/wiki?curid=5262257", "title": "Tram ATM serie 201-229", "text": "Le vetture tranviarie serie 201 \u00f7 229 dell'ATM di Bologna sono state motrici tranviarie urbane, in servizio a Bologna e a Roma.\nStoria.\nCon la costituzione, nel 1932, dell'Azienda Tranviaria Municipale (ATM) di Bologna, si era reso necessario ammodernare le vetture in servizio, dopo aver provveduto nel decennio precedente al rifacimento degli impianti rilevati dalla societ\u00e0 belga Les Tramways de Bologne. L'ingegner Giuseppe Barbieri, nominato nel 1932 direttore aziendale, avvi\u00f2 un programma che prevedeva da un lato la ricostruzione di alcune delle vetture a due assi pi\u00f9 vecchie (che andarono a costituire la serie 42 \u00f7 65) e dall'altro l'acquisizione di tram a carrelli.\nIl 12 maggio 1935 entr\u00f2 in servizio il primo esemplare di tram a carrelli \"Tipo Bologna\", costruito dalla Stanga con carrelli Brill e quattro motori CGE. Tale veicolo avrebbe dovuto essere il primo di una lunga serie che avrebbe dovuto soppiantare i meno capienti e prestanti tram a due assi; a causa delle vicende politico-economiche italiane ci\u00f2 non fu possibile, e la costruzione delle vetture procedette a rilento: entro il 1935 la Stanga consegn\u00f2 sedici tram, ma i successivi esemplari (per complessive tredici unit\u00e0) furono completati tra il 1938 e il 1940 con casse costruite presso le officine sociali ATM e alcune modifiche di dettaglio (carrelli e motori).\nLa Seconda guerra mondiale caus\u00f2 danneggiamenti a cinque tram (matricole 201, 211, 212, 213 e 218) che furono ricostruiti dopo il conflitto. A partire dal 1948 l'ATM decise di istituire linee automobilistiche, la cui estensione nel 1952 era pari a circa 86\u00a0km, 11 in pi\u00f9 della rete tranviaria. Nel 1954 fu deciso di sostituire i tram con autobus e filobus a partire dall'anno successivo, processo che si concluse il 3 novembre 1963, quando il tram n\u00ba 210 effettu\u00f2 gli ultimi viaggi sulle linee 6 e 13.\nLe motrici a carrelli furono accantonate nel deposito della Zucca: quattro unit\u00e0 (matricole 201, 210, 218 e 228) furono cedute nel 1965 alla STEFER di Roma, mentre le altre furono demolite. A Roma i tram prestarono servizio (previa trasformazione in tram monodirezionali e l'installazione del pantografo) sui due tronchi residui delle tranvie dei Castelli Romani (Termini-Cinecitt\u00e0 e Termini-ippodromo delle Capannelle). La motrice 218 ritorn\u00f2 a Bologna nel 1977, in occasione del centenario del tram nel capoluogo felsineo, mentre le altre rimasero presso la STEFER sino alla chiusura definitiva della rete dei Castelli, avvenuta nel 1980 (ma nel maggio 1979 solo le motrici 201 e 210 risultavano in ordine di marcia).\nLivree.\nLe vetture prestarono servizio a Bologna in colorazione verde chiaro-verde scuro; i mezzi ceduti alla STEFER furono riverniciati in bianco e blu.\nUnit\u00e0 conservate.\nDei ventinove tram costruiti ne sono conservati, al 2021, quattro:"}
{"id": "5262260", "revid": "205250", "url": "https://it.wikipedia.org/wiki?curid=5262260", "title": "Walter Taccone", "text": "Biografia.\nLaureato in chimica, diviene imprenditore nel campo sanitario acquisendo la presidenza del Gruppo Taccone, a capo di alcune cliniche e centri diagnostici.\nCarriera.\nNell'agosto 2009, a seguito del fallimento della Unione Sportiva Avellino, \u00e8 uno dei soci della cordata che d\u00e0 vita alla nuova societ\u00e0 Avellino Calcio.12 S.S.D., che l'anno successivo diventa .\nNel 2012, dopo le dimissioni di Marco Cipriano, ne diviene Presidente.\nNell'estate del 2013, dopo la vittoriosa stagione che riporta l'Avellino in Serie B, rileva la quasi totalit\u00e0 del pacchetto azionario della societ\u00e0.\nNel 2014 organizza la prima edizione del Trofeo Memorial Nicola Taccone, trofeo calcistico dedicato alla memoria del padre.\nIl 15 giugno 2015, nel giorno del ripristino del vecchio logo dell'Avellino, comunica anche il ritorno alla vecchia denominazione \"Unione Sportiva Avellino 1912\"."}
{"id": "5262263", "revid": "287204", "url": "https://it.wikipedia.org/wiki?curid=5262263", "title": "Deejay on the Road", "text": "Deejay on the Road \u00e8 una trasmissione radiofonica in onda su Radio Deejay ideata e condotta da Frank. La prima stagione \u00e8 andata in onda dal 26 dicembre 2013 al 6 gennaio 2014 alle 20, mentre la seconda \u00e8 partita il 28 dicembre 2014 terminando il 6 gennaio 2015 ed \u00e8 andata in onda alle 22. Torna in onda dopo 4 anni dall'ultima edizione il 8 gennaio 2019 a mezzanotte. La regia \u00e8 di Maurizio Rossato.\nLa trasmissione.\nLa trasmissione, nata da un'idea del conduttore Frank dopo aver intrapreso in Cammino di Santiago nell'estate 2013, \u00e8 basata sulle interviste ai personaggi noti che intervengono come ospiti, raccontando il viaggio pi\u00f9 significativo della loro vita. Il programma, della durata di trenta minuti, \u00e8 arricchito da una playlist che si differenzia dalla classica programmazione di Radio Deejay, composta da brani scelti appositamente dagli ospiti.\nTra gli ospiti che hanno raccontato i loro viaggi, Filippa Lagerb\u00e4ck, Erri De Luca, Nicolai Lilin, Max Gazz\u00e8, Folco Terzani, Vauro, Franco Battiato e Luca Parmitano, Stefano Bollani, Alex Bellini, Camilla Raznovic, Beppe Severgnini, Federico Buffa e Alberto Angela.\nA dicembre 2015 \u00e8 nata un'omonima web radio disponibile sull'app di Radio Deejay.\nDa marzo 2017 la trasmissione riprende, con un appuntamento settimanale, in diretta Facebook sulla pagina di Radio Deejay.\nDa gennaio 2019 la trasmissione torna in onda per un'ora da domenica e gioved\u00ec a mezzanotte su Radio Deejay."}
{"id": "5262266", "revid": "1305772", "url": "https://it.wikipedia.org/wiki?curid=5262266", "title": "Is This Love (Whitesnake)", "text": "Is This Love \u00e8 una power ballad del gruppo musicale britannico Whitesnake, estratta come singolo dall'album \"Whitesnake\" del 1987.\nIl singolo \u00e8 stato un enorme successo per il gruppo, avendo raggiunto la posizione numero 9 della Official Singles Chart nel Regno Unito e la numero 2 della Billboard Hot 100 negli Stati Uniti, facendone cos\u00ec la seconda maggiore hit degli Whitesnake negli USA dopo \"Hero I Go Again '87\" che aveva raggiunto il primo posto \u2013 ai tempi di \"Is This Love\" la posizione numero 1 era occupata da \"Faith\" di George Michael.\nIl singolo \u00e8 stato ripubblicato nel 1994 per promuovere la raccolta \"Whitesnake's Greatest Hits\", insieme alla traccia \"Sweet Lady Luck\" (che era originariamente apparsa solo come lato B del singolo \"The Deeper the Love\"). Questa edizione ha raggiunto la posizione numero 25 della Official Singles Chart.\n\"Is This Love\" \u00e8 diventata una delle canzoni pi\u00f9 popolari degli Whitesnake. \u00c8 stata inserita da VH1 alla posizione numero 10 nella classifica delle \"25 pi\u00f9 grandi power ballad\" e alla numero 87 in quella delle \"100 pi\u00f9 grandi canzoni d'amore\".\nComposizione.\nLa canzone \u00e8 stata scritta dal cantante David Coverdale assieme al chitarrista John Sykes durante le fasi iniziali di lavorazione all'album, che ebbero luogo nel sud della Francia. Per diverso tempo si \u00e8 vociferato sul fatto che il pezzo fosse originariamente stato pensato per la cantante Tina Turner.\nVideo musicale.\nNel video musicale di \"Is This Love\" compare l'allora fidanzata di David Coverdale, l'attrice Tawny Kitaen. Il video mostra gli Whitesnake mentre eseguono la canzone su un palco nebbioso, alternati a scene in cui si vede Coverdale che canta, la Kitaen che danza e i due che stanno insieme."}
{"id": "5262267", "revid": "1214201", "url": "https://it.wikipedia.org/wiki?curid=5262267", "title": "Idrottsklubben Frej", "text": "L'Idrottsklubben Frej (meglio noto come IK Frej o semplicemente Frej) \u00e8 una societ\u00e0 calcistica svedese con sede a T\u00e4by kyrkby, area della cittadina di T\u00e4by, pochi chilometri a nord di Stoccolma. Disputa le proprie partite casalinghe al Vikingavallen.\nStoria.\nIl club venne fondato nel 1968 da \u00c5ke Berghagen e da un gruppo di amici, che denominarono la squadra in onore della divinit\u00e0 della mitologia norrena Freyr (anche per via della presenza, in zona, delle pietre runiche di Jarlabanke). Nel corso della sua storia ha militato principalmente nelle serie minori svedesi.\nAl termine del campionato 2014 la squadra conquist\u00f2 la prima storica partecipazione alla seconda serie nazionale battendo l'\u00d6ster in un doppio spareggio promozione/retrocessione (vittoria casalinga per 3-0, sconfitta indolore in trasferta per 3-2). Nella Superettan 2015 il Frej chiuse terzultimo e fu costretto agli spareggi contro l'Akropolis, ma riusc\u00ec a mantenere la categoria. I gialloneri ottennero la salvezza dopo gli spareggi di fine stagione anche nel 2017, mentre nel 2016 e nel 2018 era arrivata una salvezza diretta.\nLa parentesi quinquennale del club nel secondo campionato nazionale fin\u00ec al termine della Superettan 2019, quando il doppio pareggio contro l'Ume\u00e5 FC fece retrocedere il Frej per via della regola dei gol fuori casa. La stagione 2020 in terza serie si concluse con una salvezza.\nNel frattempo la societ\u00e0 era gravata gi\u00e0 da qualche anno da difficolt\u00e0 economiche. Prima dell'inizio della stagione 2021, la dirigenza dell'Hammarby ottenne il via libera per trasformare il Frej nella squadra riserve dell'Hammarby: il nome del club cambi\u00f2 cos\u00ec in Hammarby Talangfotbollsf\u00f6rening (Hammarby TFF) e le attivit\u00e0 vennero spostate da T\u00e4by kyrkby a Stoccolma. Fu invece mantenuto il giallonero come colore della prima divisa, sia per omaggiare il Frej che per il fatto che l'Hammarby in passato aveva usato quella colorazione. A seguito dell'accordo, il Frej ripart\u00ec dal campionato di Division 4, la sesta serie nazionale, categoria in cui l'anno precedente la squadra riserve dell'Hammarby si era salvata."}
{"id": "5262279", "revid": "297059", "url": "https://it.wikipedia.org/wiki?curid=5262279", "title": "Carcinoma endometriale", "text": ""}
{"id": "5262282", "revid": "297059", "url": "https://it.wikipedia.org/wiki?curid=5262282", "title": "Tumore all'endometrio", "text": ""}
{"id": "5262283", "revid": "297059", "url": "https://it.wikipedia.org/wiki?curid=5262283", "title": "Tumore dell'endometrio", "text": ""}
{"id": "5262284", "revid": "767487", "url": "https://it.wikipedia.org/wiki?curid=5262284", "title": "La casbah di Honolulu", "text": "La casbah di Honolulu (\"Hell's Half Acre\") \u00e8 un film del 1954 diretto da John H. Auer.\nTrama.\nAscoltando su un disco una canzone polinesiana, Donna Williams, vedova di guerra, ha la sensazione, riconoscendo alcune parole d'amore, che l'autore del testo sia il marito musicista Randy Williams, dato per disperso nell'attacco di Pearl Harbor. La donna, pur avendo una relazione con un individuo che la vorrebbe sposare, decide di partire per Honolulu per cercare l'uomo di cui \u00e8 ancora innamorata e da cui ha avuto un figlio 11 anni prima, quando questo part\u00ec in guerra come marinaio.\nL'uomo nel frattempo ha assunto una nuova identit\u00e0 sotto il nome di Chet Chester e si \u00e8 arricchito gestendo un locale notturno della Casba. Coinvolto in una torbida storia di ricatti, egli si assume la responsabilit\u00e0 di un omicidio, commesso in realt\u00e0 da Sally Lee, sua attuale fidanzata, la quale ha ucciso a sangue freddo un ricattatore che voleva rovinare Chester.\nGiunta a Honolulu, Donna Williams apprende dell'accusa di omicidio di Chester e si reca dalla polizia per rintracciare il presunto marito che, nel frattempo, \u00e8 stato arrestato. Il commissario le assicura che il giorno dopo potr\u00e0 vedere l'uomo accertandosi cos\u00ec se questo \u00e8 effettivamente suo marito.\nNel pomeriggio, con l'aiuto di una donna che conduce un taxi la quale conosce bene il nome e la vita di Chester, Donna si reca presso la sontuosa villa sul mare di questo per vedere da vicino quale sia la realt\u00e0 del suo presunto marito, ma qui si imbatte in un losco individuo dai tratti orientali, Roger Kong, ex socio in affari di Chester che, con un pretesto, la fa andare via. L'uomo, in realt\u00e0, ha appena avuto un diverbio per motivi di denaro con Sally ed in una colluttazione con la donna l'ha uccisa facendola cadere violentemente in terra.\nChester viene messo al corrente dell'uccisione della fidanzata e rabbioso riesce a fuggire dalla polizia per mettersi alla ricerca dell'assassino della sua fidanzata. Ma Donna corre un grave pericolo, essendo l'unica che ha visto in faccia l'assassino di Sally Lee. Dopo una serie di peripezie, in cui Chester riveler\u00e0 a Donna di essere realmente il suo ex marito dato per morto in guerra, avviene la resa dei conti tra Chester e Roger. Dopo un'accesa colluttazione Chester viene ucciso a tradimento da Roger il quale a sua volta viene ucciso dalla polizia dopo un inseguimento. Donna ritorna negli Stati Uniti per sposare il suo compagno con il testamento scritto da Chester pochi minuti prima di morire in favore del figlio che non ha mai conosciuto."}
{"id": "5262285", "revid": "619191", "url": "https://it.wikipedia.org/wiki?curid=5262285", "title": "Monthly Comic Gene", "text": " \u00e8 una rivista giapponese di manga sh\u014djo, pubblicata dalla Media Factory a partire dal 15 giugno 2011. Il debutto doveva avvenire nell'aprile 2011, ma poi fu ritardato di due mesi a causa del terremoto e maremoto del T\u014dhoku del 2011."}
{"id": "5262291", "revid": "1452073", "url": "https://it.wikipedia.org/wiki?curid=5262291", "title": "Mepivacaina", "text": "La mepivacaina \u00e8 un farmaco usato in odontoiatria, dermatologia, ostetricia, ortopedia, ginecologia, urologia, otorinolaringoiatria e oculistica come anestetico locale. La mepivacaina ha tempi d'azione molto rapidi (pi\u00f9 veloce della procaina ad esempio), ma di durata pi\u00f9 breve. Il farmaco si presenta prevalentemente in soluzione iniettabile. Viene commercializzata sottoforma di sale cloridrato del racemo, che consiste in \"R(-)-mepivacaina\" e \"S(+)-mepivacaina\" in proporzioni uguali. Questi due enantiomeri hanno propriet\u00e0 farmacocinetiche notevolmente diverse. \u00c8 stato brevettato da Bofors nel 1957.\nControindicazioni.\nLa mepivacaina \u00e8 controindicata per donne in stato di gravidanza o di presunta gravidanza.\nEffetti indesiderati.\nCome con tutti gli anestetici locali, l'uso di mepivacaina pu\u00f2 causare effetti indesiderati. A seconda della concentrazione plasmatica, questi possono variare da sintomi neurologici ad aritmie cardiache. L'anestetico pu\u00f2 causare reazioni allergiche e tossiche, con tremori, vertigini, disorientamento e un innalzamento della temperatura corporea.\nEccipienti.\nCome eccipiente per le preparazioni iniettabili viene utilizzata l'acqua e/o cloruro di sodio."}
{"id": "5262292", "revid": "173617", "url": "https://it.wikipedia.org/wiki?curid=5262292", "title": "Elio Calcabrini", "text": "Carriera.\nElio Calcabrini inizia l'attivit\u00e0 pugilistica alternandola a quella di muratore. Sale sul ring per la prima volta, da professionista, il 29 marzo 1969, ad Aprilia ed \u00e8 sconfitto per squalifica alla prima ripresa da Bruno Raffaelli. Il 13 febbraio 1971, a Roma, perde ai punti dall'ex campione d'Italia Mario Lamagna.\nDopo una serie di combattimenti non particolarmente esaltanti (13 vittorie, 6 sconfitte e 2 pari), viene designato sfidante al titolo italiano dei pesi medi detenuto da Sauro Soprani. Il 1\u00ba agosto 1973, sul ring di Modigliana, diventa Campione italiano, sconfiggendo l'avversario per ko tecnico all'ottava ripresa.\nIl chiaro successo convince l'EBU ad opporre Calcabrini al britannico di origine giamaicana Bunny Sterling, per il titolo europeo lasciato vacante dal danese Tom Bogs. Il 7 novembre 1973, a Sanremo, il pugile di Cisterna conquista la cintura continentale dei pesi medi, ai punti in quindici riprese, sia pur con un verdetto discusso. La Commissione pugilistica inglese\ndi controllo, infatti, chieder\u00e0 all'EBU di non designare pi\u00f9 l'arbitro francese Paul Talleyrach, per dirigere incontri di pugili britannici valevoli per il titolo europeo.\nLascia il titolo nelle mani del francese Jean-Claude Bouttier, il 4 marzo 1974, a Parigi, per getto della spugna alla dodicesima ripresa. Batte l'ex campione italiano Domenico Tiberia per ko tecnico alla settima ripresa. Consegue un'onorevole sconfitta ai punti a Vienna dall'ex Campione d'Europa dei pesi welter Johann Orsolics.\nGrazie a tali risultati ottiene nuovamente la chance di combattere per il titolo italiano. Il 15 settembre 1976, a Mestre, tuttavia, \u00e8 sconfitto ai punti in dodici riprese dal detentore Mario Romersi.\nConclude la carriera con una sconfitta il 9 ottobre 1976, a Copenaghen, contro il danese Poul Knudsen, ai punti in otto riprese."}
{"id": "5262295", "revid": "122667533", "url": "https://it.wikipedia.org/wiki?curid=5262295", "title": "Forza d'intervento rapido", "text": "La Forza d'intervento rapido \u00e8 stata un'unit\u00e0 militare interforze costituita da unit\u00e0 specializzate delle Forze armate italiane nel 1986\nLa Forza era impiegabile e rischierabile con aliquote pronte in 24 ore dall'allarme ed \u00e8 stata impiegata nei Balcani durante le guerre jugoslave.\nIl comando \u00e8 stato sciolto il 18 maggio 1997 e parte delle forze che lo costituivano dal 1\u00ba ottobre 1997 entrarono a far parte del Comando delle forze operative di proiezione.\nStruttura.\nLa forza era composta da:"}
{"id": "5262296", "revid": "767487", "url": "https://it.wikipedia.org/wiki?curid=5262296", "title": "Deep Sengupta", "text": "Ottenne il titolo di Maestro Internazionale nel 2005 e quello di Grande maestro nel 2010.\nIl suo record personale nel rating mondiale lo ottiene nella classifica FIDE di agosto 2015, dove totalizza 2594 punti Elo.\nAlcuni risultati:"}
{"id": "5262297", "revid": "123262952", "url": "https://it.wikipedia.org/wiki?curid=5262297", "title": "Hupmobile", "text": "Hupmobile \u00e8 stato un marchio automobilistico statunitense attivo dal 1909 al 1941. Il marchio era di propriet\u00e0 della casa automobilistica Hupp Motor Car Company. La sua prima vettura, la Model 20, fu introdotta al salone dell'automobile di Detroit nel febbraio del 1909. Nel 1912 la Hupmobile si posizion\u00f2 al sesto posto assoluto tra i costruttori automobilistici statunitensi per numero di esemplari prodotti.\nStoria.\nRobert Craig Hupp fond\u00f2 la Hupmobile nel 1908 insieme a suo fratello Louis Gorham Hupp. In precedenza Robert Hupp ebbe esperienza nel campo automobilistico lavorando all'Oldsmobile e alla Ford. La produzione della neonata casa automobilistica inizi\u00f2 nel 1909 raggiungendo quasi subito i 500 esemplari annui. La produzione annua pass\u00f2 poi, dal 1909 al 19010, da 500 a 5000 esemplari. In seguito ad alcune divergenze con le banche, Robert Hupp vendette le zioni della societ\u00e0 in suo possesso e fond\u00f2 la RCH Automobile Company, pi\u00f9 tardi chiamata Hupp-Yeats Electric Car Company. Nel 1912 la Hup Motor Car Company fu una delle prime case automobilistiche ad usare i corpi vettura in acciaio.\nLa Hupp Motor Company, anche dopo l'addio di Robert Hupp, continu\u00f2 a crescere. Nel 1924 fu inaugurato un nuovo stabilimento produttivo con l'obiettivo di competere con la Ford e la Chevrolet. Nel 1925, per tentare di fare profitto in un segmento remunerativo (quello di alto livello), e per provare ad attrarre il maggior numero di clienti, la Hupp ampli\u00f2 la propria gamma verso modelli pi\u00f9 lussuosi. Nell'anno citato, per centrare questo obiettivo, la Hupp Motor Car Company introdusse un nuovo motore a 8 cilindri, che sostitu\u00ec il pi\u00f9 piccolo propulsore da 4 cilindri, che fino ad allora caratterizzava i modelli Hupmobile. Ci\u00f2 fu un errore: la bassa capacit\u00e0 produttiva della Hupp port\u00f2 ad una situazione in cui i modelli realizzati non coprivano completamente i costi di produzione. \nNel 1928 la capacit\u00e0 produttiva tocc\u00f2 i 65.000 esemplari. Per restare competitiva, la Hupp introdusse molte innovazioni tecnologiche. Ad esempio, lanci\u00f2 sul mercato una trasmissione a ruota libera che divent\u00f2 poi popolare negli anni trenta su tutte le autovetture. La Hupmobile fu anche pioniera del comfort. Le vetture Hupp erano infatti dotate di impianto di riscaldamento e di aria condizionata.\nLe vendite iniziarono a calare nel 1930, con gli effetti della Grande Depressione. Negli anni trenta la Hupmobile abbandon\u00f2 lo stile conservativo che fino ad allora caratterizz\u00f2 le sue vetture dando l'incarico a Raymond Loewy, nel 1932, di disegnare un nuovo modello che avrebbe dovuto essere caratterizzato da uno stile innovativo. Nel 1934 fu pronta la prima vettura con questo stilema: il risultato fu un modello dalle linee piuttosto aerodinamiche. Nonostante queste novit\u00e0, le vendite continuarono a calare. Nel 1936 la Hupp vendette uno dei suoi stabilimenti. Nel 1938 il numero dei concessionari si ridusse notevolmente e le vendite continuarono a calare. Per tentare di contenere i costi, la Hupp acquist\u00f2 i progetti relativi alla Cord 810 e la Cord 812 con l'obiettivo di produrre una vettura ispirata a questi due modelli, che erano caratterizzati, tra l'altro, da un design innovativo. Gli ordini della nuova vettura, a cui fu dato il nome di Hupmobile Skylark, ammontarono a qualche migliaio, ma i ritardi della produzione portarono all'insoddisfazione della clientela. Parte di essa rinunci\u00f2 poi all'acquisto. Di questo modello ne furono prodotti 319 esemplari, dopo di cui la Hupp chiuse i battenti."}
{"id": "5262301", "revid": "126257", "url": "https://it.wikipedia.org/wiki?curid=5262301", "title": "Hupp Motor Car Company", "text": ""}
{"id": "5262302", "revid": "1061635", "url": "https://it.wikipedia.org/wiki?curid=5262302", "title": "Nacka Skoglund", "text": ""}
{"id": "5262303", "revid": "991694", "url": "https://it.wikipedia.org/wiki?curid=5262303", "title": "S.S.D. Biancoscudati Padova", "text": ""}
{"id": "5262304", "revid": "247222", "url": "https://it.wikipedia.org/wiki?curid=5262304", "title": "Tutto matto", "text": ""}
{"id": "5262306", "revid": "126257", "url": "https://it.wikipedia.org/wiki?curid=5262306", "title": "Hupp Motor Company", "text": ""}
{"id": "5262321", "revid": "729019", "url": "https://it.wikipedia.org/wiki?curid=5262321", "title": "Carlo Guerrieri Gonzaga", "text": "Biografia.\nEra figlio del nobile Luigi Guerrieri Gonzaga e della marchesa Maria Rasponi e fratello di Anselmo Guerrieri Gonzaga.\nDiscendenza.\nCarlo spos\u00f2 nel 1866 Emma Julia Hohenemser pedagoga tedesca, dalla quale ebbe tre figli:"}
{"id": "5262322", "revid": "1543377", "url": "https://it.wikipedia.org/wiki?curid=5262322", "title": "Campionati mondiali di slittino 1969", "text": "I Campionati mondiali di slittino 1969, tredicesima edizione della manifestazione organizzata dalla Federazione Internazionale Slittino, si tennero il 1\u00b0 e 2 febbraio 1969 a Sch\u00f6nau am K\u00f6nigssee, in Germania Ovest, sulla pista di K\u00f6nigssee e furono disputate gare in tre differenti specialit\u00e0: nel singolo uomini ed in quello donne e nel doppio.\nLa manifestazione fu funestata dalla morte del polacco Stanis\u0142aw Paczka in seguito ai danni subiti dopo una rovinosa uscita di pista durante il primo giorno di gare; a causa di ci\u00f2 tutti gli altri atleti della Polonia si ritirarono dalla competizione iridata. Vincitrice del medagliere fu la squadra austriaca che conquist\u00f2 il titolo nel doppio grazie a Manfred Schmid ed Ewald Walch, quest'ultimo al suo secondo trionfo mondiale dopo quello ottenuto a Garmisch-Partenkirchen 1960, e le prime due posizioni nel singolo uomini con Josef Feistmantl e lo stesso Schmid, che fu il solo atleta ad ottenere due medaglie in questa rassegna iridata; la nazionale tedesca orientale ottenne invece cinque medaglie, compresa quella d'oro nella prova individuale femminile per merito di Petra Tierlich.\nRisultati.\nSingolo uomini.\nLa gara fu disputata su quattro \"manches\" nell'arco di due giorni e presero parte alla competizione 60 atleti in rappresentanza di 14 differenti nazioni; campione uscente era il tedesco orientale Thomas K\u00f6hler, nel frattempo ritiratosi dalle competizioni, ed il titolo fu conquistato dall'austriaco Josef Feistmantl, gi\u00e0 tre volte sul podio iridato e vincitore della medaglia d'oro ai Giochi di nel doppio, davanti al connazionale Manfred Schmid, che arriv\u00f2 primo alle Olimpiadi di nel singolo e secondo nel doppio, ed al tedesco orientale Wolfgang Scheidel, vincitore dell'oro nel doppio ai mondiali del 1965.\nLa prima giornata di gara fu segnata dall'incidente mortale occorso al polacco Stanis\u0142aw Paczka che venne sbalzato fuori dal tracciato con la propria slitta finendo la sua corsa contro un albero, riportando un grave trauma cranico ed altre fratture; trasportato al pi\u00f9 vicino ospedale l'atleta spir\u00f2 il giorno stesso; in segno di lutto l'intera squadra polacca si ritir\u00f2 dalla competizione mondiale.\nSingolo donne.\nLa gara fu disputata su quattro \"manches\" nell'arco di due giorni e presero parte alla competizione 17 atlete in rappresentanza di 6 differenti nazioni; campionessa uscente era la tedesca orientale Ortrun Enderlein, che concluse la prova al sesto posto, ed il titolo fu conquistato dalla connazionale Petra Tierlich, che era giunta al secondo posto nelle due precedenti rassegne, davanti all'altra atleta della Germania Est Anna-Maria M\u00fcller ed a quella dell'Ovest Christina Schmuck, vincitrice della medaglia d'argento ai Giochi di . Le atlete tedesche in questa specialit\u00e0 non monopolizzarono solo il podio, ma occuparono le primi dieci posizioni della gara.\nDoppio.\nLa gara fu disputata su due \"manches\" nell'arco di un solo giorno e presero parte alla competizione 34 atleti in rappresentanza di 5 differenti nazioni; campioni uscenti erano i tedeschi orientali Thomas K\u00f6hler e Klaus-Michael Bonsack, il primo nel frattempo ritiratosi dalle competizioni mentre Bonsack concluse la prova al terzo posto in coppia con Michael K\u00f6hler, ed il titolo fu conquistato dagli austriaci Manfred Schmid ed Ewald Walch, che erano giunti secondi sia nell'edizione precedente dei mondiali sia ai Giochi , davanti all'altra coppia della Germania Est formata da Reinhard Bredow ed Horst H\u00f6rnlein, quest'ultimo gi\u00e0 vincitore della medaglia di bronzo iridata nella specialit\u00e0 biposto nel 1965."}
{"id": "5262324", "revid": "767487", "url": "https://it.wikipedia.org/wiki?curid=5262324", "title": "Joyce (cantante)", "text": "Biografia.\nGli inizi.\nJoyce Silveira Palhano de Jesus nacque da Zemir Silveira Palhano e Helge Arvid Johnston. Alla separazione della coppia, che avvenne prima della nascita della bimba, il primo marito di Zemir, Luiz Antonio Palhano de Jesus, acconsent\u00ec a registrarla con il proprio cognome, ma della bambina si occup\u00f2 soltanto la madre che accud\u00ec anche i due figli avuti dal primo matrimonio. Educata al Col\u00e9gio S\u00e3o Paulo di Ipanema, crebbe nell'atmosfera della bossa nova, dato che il fratello Newman era un chitarrista in amicizia con Roberto Menescal, Eumir Deodato e altri musicisti seguaci del nuovo sound. Fu proprio per imitazione che, quattordicenne, la ragazza cominci\u00f2 a suonare la chitarra da autodidatta seguendo con attenzione il fratello; poi studi\u00f2 chitarra classica e tecnica dello strumento sotto la guida di Jodacil Domaceno, e frequent\u00f2 le lezioni di teoria e di solfeggio tenute da Wilma Gra\u00e7a. Contemporaneamente segu\u00ec i corsi universitari laureandosi in giornalismo all'universit\u00e0 di Rio de Janeiro. Alla formazione musicale di Joyce contribuirono nel 1963 l'esperienza in studio, dietro invito di Menescal, con la registrazione di \"Sambacana\", e quattro anni pi\u00f9 tardi la partecipazione al II Festival Internacional da Can\u00e7\u00e3o nel quale si classific\u00f2 con il suo pezzo \"Me disseram\". La musicista inizi\u00f2 anche a comporre proprie melodie .\nLa carriera.\nFu il 1968 l\u2019anno dell\u2019esordio professionistico dell\u2019artista, con l\u2019uscita del primo LP, \"Joyce\", corredato dalle note di presentazione sulla copertina scritte da Vin\u00edcius de Moraes. Poi, fra il 1970 e l\u2019anno seguente, si un\u00ec a N\u00e9lson \u00c2ngelo, Novelli, Toninho Horta e Nan\u00e1 Vasconcelos nel gruppo A Tribo, registrando alcune tracce del disco \"Posi\u00e7\u00f5es\". La nascita delle figlie Clara e Ana, rispettivamente nel 1971 e 1972, la costrinsero a interrompere temporaneamente la carriera fino al 1975, con l\u2019eccezione dell\u2019LP \"N\u00e9lson \u00c2ngelo e Joyce\" inciso assieme al chitarrista nel 1973.\nRitorn\u00f2 alla ribalta musicale nel 1975 quando le fu chiesto di accompagnare in tour Vinicius de Moraes in sostituzione di Toquinho. Il risultato delle sue esibizioni fu tale che venne invitata a seguire Vinicius e Toquinho nella loro tourn\u00e9e europea. In Italia registr\u00f2 \"Passarinho urbano\", nel quale Joyce dette voce ai musicisti censurati dal regime militare che opprimeva il Brasile; nel disco interpret\u00f2 composizioni di Caetano Veloso, Milton Nascimento, N\u00e9lson \u00c2ngelo, Chico Buarque e lo stesso Vinicius. Due anni dopo stette sei mesi a New York per incidere \"Naturaleza\", a fianco di Maur\u00edcio Maestro e di musicisti jazz, con gli arrangiamenti di Claus Ogerman. Presto le canzoni composte da Joyce iniziarono a essere riprese da altri musicisti brasiliani, fra i quali Milton Nascimento, Elis Regina, Nana Caymmi e Maria Beth\u00e2nia.\n\"Clareana\", ninnananna scritta a Roma nel 1976 per le due figlie, fu lanciata nel Festival de M\u00fasica Popular Brasileira, e con questa composizione arriv\u00f2 per Joyce il grande successo, confermato dall\u2019LP \"Feminina\", il cui trionfo fu dovuto anche al fatto che in quel periodo poche erano le interpreti brasiliane che si accompagnavano con la chitarra. Seguirono per il resto degli anni ottanta registrazioni significative: \"\u00c1gua e Luz\" del 1981, \"Tardes cariocas\" del 1984, \"Saudade do futuro\" dell'anno successivo, \"Wilson Batista: o samba foi sua gl\u00f3ria\" (1986); poi nel 1987 il tributo a un maestro della bossa nova, \"Tom Jobim: anos 60\"; poi \"Negro demais no cora\u00e7\u00e3o\" del 1988 e \"Joyce ao vivo\" uscito nel 1989.\nNel decennio seguente, Joyce continu\u00f2 a incidere (fra gli altri un omaggio a Elis Regina) ma tent\u00f2 anche incursioni in territori nuovi: nel 1993 a Londra, davanti a 2.000 spettatori, fu la prima artista brasiliana a esibirsi nel circuito dell'acid jazz; pubblic\u00f2 nel 1997 \"Fotografei voc\u00ea na minha Rolleyflex\", un libro che raccoglieva aneddoti e narrazioni attorno alla musica brasiliana; e a fine decennio fu cronista del giornale \"O Dia\". Mentre diffondeva la musica brasiliana da Copenaghen a Soweto, il suo CD \"Astronauta\" ricevette una \"nomination\" per un Grammy Latino quale miglior disco di musica popolare brasiliana. Nello stesso 2000 incise assieme a Jo\u00e3o Donato il disco \"Tudo bonito\".\nDopo avere sposato il batterista Tutty Moreno nel maggio del 2001, effettu\u00f2 l'anno seguente una tourn\u00e9e che tocc\u00f2 il Giappone e l'Europa, e nel 2003 fu la volta del nuovo CD \"Banda Maluca\", che conteneva proprie composizioni e anche una interpretazione di \"A Hard Day\u2019s Night\" dei Beatles. Nel 2005 a San Paolo registr\u00f2 assieme a Dori Caymmi \"Rio-Baia\", che vede anche l'interpretazione di motivi composti da altri artisti quali Carlos Lyra, Paule C\u00e9sar Pihneiro, Chico Buarque, Baden Powell, Dorival Caymmi. Il lavoro venne immesso sul mercato l'anno seguente.\nC'era anche Joyce nel concerto \"Bossa nova 50 anos\" del 2008 che radunava un gran numero di musicisti brasiliani, fra i quali Carlos Lyra, lo Zimbo Trio, Roberto Menescal, Maria Rita, Leila Pinheiro, Em\u00edlio Santiago, Jo\u00e3o Donato, Leny Andrade, Fernanda Takai, Wanda S\u00e1, Marcos Valle. Ambasciatrice della scena musicale brasiliana, fu curatrice di uno spettacolo a Londra che vedeva riuniti alcuni degli artisti di bossa nova appartenenti alla prima generazione: Roberto Menescal, Wanda S\u00e1, Carlos Lyra, Marcos Valle, Jo\u00e3o Donato e Dori Caymmi, insieme a esponenti della generazione successiva. A luglio si esib\u00ec al Blue Note di Tokyo, il mese successivo era in Danimarca a dei laboratori musicali con altri strumentisti fra i quali Yusef Lateef e Miroslav Vitou\u0161. In compagnia delle figlie Clara Moreno e Ana Martin, e circondata da protagonisti di rilievo della bossa nova, fu protagonista di alcuni spettacoli a San Paolo che hanno dato origine al DVD e al CD \"Joyce ao vivo \u2013 40 anos de carreira\". L\u2019anno successivo usc\u00ec \"Visions of Dawn\", che contiene materiale inedito inciso a Parigi dalla chitarrista assieme a Mauricio Maestro e Nan\u00e1 Vasconcelos; a cui seguono \"Celebrating Jobim\", inciso nel 2007, \"Acquarius\" con Jo\u00e3o Donato e \"Slow Music\", contenente canzoni d\u2019amore. Si esib\u00ec dal vivo con il suo quartetto in una tourn\u00e9e canadese che tocc\u00f2 Vancouver, Ottawa, Toronto e Montreal. Altri tour sono seguiti nel 2010: Nelle isole Canarie, a fianco di Menescal, Danilo Caymmi, Jo\u00e3o Donato e Clara Moreno, negli Stati Uniti e di nuovo in Canada. Nel 2010, dopo un suo concerto sulla spiaggia di Ipanema nel quale figuravano brani dei maggiori compositori brasiliani , l\u2019attivit\u00e0 in studio ha originato \"Aquelas Coisas Todas Musica Encontros Ideias\", album con materiale gi\u00e0 pubblicato nel passato ma ora arricchito; e, a seguito del successo del suo concerto carioca, l\u2019artista ha iniziato il lavoro di produzione di \"Rio de Janeiro\", contenente anche le sue composizioni \"Meu Rio\" e \"Puro Ouro\" e messo in commercio l\u2019anno successivo.\nIl jazz ha fatto la sua comparsa nelle produzioni di Joyce a partire dall\u2019album \"Tudo\", del 2013, registrato da una formazione che accanto alla chitarrista vedeva il piano di H\u00e9lio Alves e la batteria di Tutty Moreno. \"Cool\" del 2015 offre la rilettura di tanti pezzi classici di jazz, mentre con \"Raiz\" \u00e8 ritornata alle radici interpretando i classici della bossa nova, in alcuni brani affiancata da Menescal. Gli anni a seguire vedono le incisioni di altri album: \"Poesia\" con il pianista Kenny Werner, e \"Palavra e som\", che mescolano samba, bossa nova e jazz; e nel 2018 \"Argumento: Can\u00e7\u00f5es de Sidney Miller ao vivo no IMS\", disco nel quale Joyce e Alfredo Del-Penho riprendono i lavori del compositore brasiliano Sidney Miller. Dello stesso anno \u00e8 \"50\", album in cui l\u2019artista ha reinterpretato brani di esordio e che ospita Marcos Valle, Z\u00e9lia Duncan, Francis Hime, Toninho Horta e Menescal. Per l\u2019etichetta discografica Biscoto Fino, nel 2020 viene lanciato\" Fiz uma viagem \u2013 Songs for Dori Caymmi\", gi\u00e0 pubblicato tre anni prima per il mercato giapponese, e nel maggio dell\u2019anno seguente, a fianco di Ivan Lins e Marco Valles, Joyce ha inciso il singolo \"Casa que era minha\"."}
{"id": "5262325", "revid": "120921639", "url": "https://it.wikipedia.org/wiki?curid=5262325", "title": "Ninfeo di Punta Epitaffio", "text": "Il Ninfeo di Punta Epitaffio \u00e8 un ninfeo romano, risalente al I secolo d.C. all'epoca dell'imperatore romano Claudio (41-54 d.C.), situato ad una profondit\u00e0 di circa 7 metri sotto il livello del mare all'interno del Parco sommerso di Baia, nel golfo di Pozzuoli, in Campania.\nScavi.\nNel 1969 avvenne la scoperta causale di un notevole gruppo scultoreo in marmo, straordinario per la qualit\u00e0 delle sculture e le dimensioni dei blocchi. Fu quindi effettuato uno scavo sistematico dell'ambiente , integralmente esplorato con quattro campagne di scavo negli anni . Le sculture rinvenute vennero successivamente trasferite nel Museo archeologico dei Campi Flegrei, istituito all'interno del Castello aragonese di Baia, mentre copie delle statue furono successivamente collocate nella posizione originale nel sito sommerso.\nSculture.\nIl gruppo statuario principale ospitato nell'abside terminale, a dominare la sala, raffigurava l'episodio dell'Odissea in cui Ulisse, prigioniero insieme ad alcuni compagni nella grotta di Polifemo, cerca di ubriacare il ciclope per poi accecarlo. Di questo gruppo sopravvivono la figura di Ulisse rappresentato nell'atto di offrire a Polifemo la coppa di vino, e uno dei compagni, che reca l'otre, mentre non resta traccia della figura del Ciclope, che probabilmente occupava la posizione centrale.\nDelle otto statue ospitate nelle nicchi laterali, quattro sono state trovate in ottimo stato di conservazione: due sono in carattere con la destinazione dell'ambiente a sala per banchetti, trattandosi di figure di Dioniso giovinetto con chiaro richiamo al gruppo odissiaco dell'abside. Delle due altre, la prima ritrae Antonia Minore come Augusta, con in capo un diadema e in braccio un fanciullo alato, forse un Eros funerario; l'atra \u00e8 bimba dalle delicate fattezze, con un'acconciatura che ricorda i ritratti giovanili di Nerone, anch'essa ornata di gemme sul capo. Ne \u00e8 stata proposta l'identificazione con Claudia Ottavia, futura sposa di Nerone, come \u00e8 stato proposto, o pi\u00f9 probabilmente una delle figlie di Claudio morte in tenera et\u00e0. Delle altre statue, come per il Polifemo, non si \u00e8 trovata alcuna traccia.\nGi\u00e0 al momento della scoperta si vide la notevole rassomiglianza dei frammenti scultorei rinvenuti con il celebre gruppo scultoreo di \"Ulisse che acceca Polifemo\" dei Museo archeologico nazionale di Sperlonga, ritrovato nel 1957 nella Villa di Tiberio, che aveva come il presente funzione di adornare il triclinium dell'imperatore.\nStruttura.\nL'ambiente si presentava come una grande sala rettangolare di diciotto metri per dieci circa, conclusa in fondo da un'abside semicircolare, interamente rivestita di marmo, con una grande vasca al centro. Nelle pareti laterali si aprivano quattro nicchie, ciascuna delle quali ospitava una statua, mentre lungo il perimetro della sala correva un canale per lo scorrimento dell'acqua. In base a questa struttura \u00e8 possibile risalire alla destinazione dell'ambiente, ossia un grande ninfeo con funzione di \"triclinium\", cio\u00e8 sala per banchetti. La decorazione era volta a ricreare l'atmosfera di una grotta, attraverso la finta roccia che rivestiva l'abside, le nicchie laterali e l'arcone di ingresso, e soprattutto grazie all'acqua che scorreva nel canale laterale e nel bacino centrale."}
{"id": "5262336", "revid": "858648", "url": "https://it.wikipedia.org/wiki?curid=5262336", "title": "Gli amanti dei cinque mari", "text": ""}
{"id": "5262340", "revid": "729019", "url": "https://it.wikipedia.org/wiki?curid=5262340", "title": "Battaglia di Yibneh", "text": "La battaglia di Yibneh ebbe luogo nel 1123 tra Ascalona e Giaffa dove, un contingente di crociati guidato da Eustachio I de Grenier, sconfisse un esercito fatimide che il visir al-Ma'mun al-Bata'ihi aveva inviato dall'Egitto.\nScenario.\nDopo che la prima Crociata aveva conquistato Gerusalemme dai Fatimidi, il capace visir al-Afdal Shahanshah organizz\u00f2 una serie di invasioni, \"quasi ogni anno\" dal 1099 al 1107, contro l'appena costituito Regno di Gerusalemme. Gli eserciti egiziani combatterono tre importanti battaglie a Ramla nel 1101, 1102 e 1105, ma queste furono in definitiva infruttuose; in seguito, il visir si accontent\u00f2 di organizzare frequenti incursioni nel territorio degli \"ifranj\" dalla sua fortezza costiera di Ascalona.\nNel 1121 al-Afdal fu assassinato.\nNel 1123 il re Baldovino II fu catturato nel nord della Siria dagli Artuqidi: al governo di Gerusalemme lo sostitu\u00ec, come reggente, Eustachio I de Grenier.\nLa battaglia.\nNel 1123 il nuovo visir organizz\u00f2 una grande invasione dei territori crociati. I Fatimidi progettavano di approfittare dell'assenza del re per riconquistare la citt\u00e0 costiera di Giaffa.\nAll'epoca, gli eserciti egiziani di solito schieravano arcieri sudanesi a piedi, supportati da fitte formazioni di cavalleria leggera araba e berbera; purtroppo per i Fatimidi, questo spiegamento relativamente immobile forniva alla cavalleria pesante degli \"ifranj\" un obiettivo ideale.\nA Yibna, vicino al luogo dove nel 1141 sarebbe stato costruito il castello di Ibelin, la forza d'invasione fatimide incontr\u00f2 l'esercito crociato, costituito da cavalieri e soldati a cavallo e da lancieri e arcieri a piedi. Il combattimento fu breve poich\u00e9 la moltitudine egiziana non resistette all'urto della cavalleria crociata.\nLa sconfitta fu decisiva: ad eccezione delle razzie da Ascalona che continuarono fino all'assedio di Ascalona nel 1153, i Fatimidi cessarono di essere una minaccia per gli Stati crociati fino all'ascesa di Saladino nel 1169.\nLa successiva azione importante negli Stati crociati sarebbe stata la Battaglia di Azaz nel 1125."}
{"id": "5262344", "revid": "599013", "url": "https://it.wikipedia.org/wiki?curid=5262344", "title": "S\u00e9rgio Organista", "text": "Biografia.\nSuo fratello Jos\u00e9 Miguel, noto come Miguelito, \u00e8 anch'egli calciatore, militante attualmente nel Chaves.\nCaratteristiche tecniche.\nGioca come mediano.\nCarriera.\nNazionale.\nCon la Nazionale Under-21 portoghese ha preso parte agli Europei Under-21 2007."}
{"id": "5262374", "revid": "547034", "url": "https://it.wikipedia.org/wiki?curid=5262374", "title": "La bella e la bestia (miniserie televisiva)", "text": "La bella e la bestia \u00e8 una miniserie televisiva del 2014 diretta da Fabrizio Costa. Co-prodotta da Italia e Spagna, \u00e8 liberamente tratta dall'omonima fiaba francese, con Blanca Su\u00e1rez e Alessandro Preziosi nel ruolo dei due protagonisti.\nTrama.\nPrimo episodio.\nProvenza, Francia, XVII secolo. Maurice Dubois \u00e8 un armatore e commerciante marsigliese vedovo e con due figlie adulte: \u00c9velyne la maggiore e Bella la minore. La famiglia \u00e8 in crisi a causa dei cattivi commerci di Dubois e, quando egli ritorna dall'ultimo disastroso viaggio, in cui ha perso tutto il carico, si trova pressato dai debiti contratti con il principe L\u00e9on DalVille, il feudatario del luogo. Il principe lo pone dinnanzi ad un aut-aut: o Dubois gli ceder\u00e0 la sua nave o dovr\u00e0 mandare al castello una delle proprie figlie in qualit\u00e0 di serva. L'uomo vorrebbe rinunciare alla nave, ma Bella Dubois, coraggiosamente e di nascosto, si mette in viaggio alla volta del castello del principe, verso le foreste alpine.\nIl principe L\u00e9on \u00e8 un uomo crudele e tirannico, che si diverte in maniera violenta e ha messo alla fame il villaggio vicino al suo castello, il quale, 10 anni prima, era invece il pi\u00f9 ricco villaggio della Provenza. L\u00e9on, che tiene sempre una maschera nera sul volto, vive in compagnia dello zio, lo stravagante alchimista conte Armand, esperto di profumi, della figlia di costui, la bella e algida H\u00e9l\u00e8ne (innamorata dello stesso L\u00e9on), e a un ristretto numero di servitori. Inizialmente Bella \u00e8 messa in difficolt\u00e0 dalla diffidenza degli abitanti del castello e dalle maniere del principe, ma presto, con la sua buona volont\u00e0 e la sua bont\u00e0 di carattere, riesce a guadagnarsi l'amicizia degli altri servitori e anche del conte Armand.\nIntanto, il principe L\u00e9on cerca di organizzare le nozze della cugina H\u00e9l\u00e8ne con un marchese che la donna non ama. Quando H\u00e9l\u00e8ne si accorge dell'interesse che il cugino nutre per la nuova arrivata, arriva a fare una scommessa con lui: se L\u00e9on riuscir\u00e0 a sedurre Bella e a giacere con lei entro un tempo determinato, H\u00e9l\u00e8ne sposer\u00e0 il marchese; in caso contrario il principe dovr\u00e0 sposare proprio la cugina.\nLa notte i sonni di Bella sono agitati a causa di alcuni rumori inquietanti che provengono dagli appartamenti superiori al suo alloggio, una parte del castello in rovina, che mostra i segni di un vecchio incendio. Dalla servit\u00f9 la ragazza viene a sapere del triste passato di L\u00e9on: egli (rimasto orfano da neonato e cresciuto dallo zio) era umile e buono con tutto il popolo del villaggio e felicemente sposato con una donna di nome Juliette, ma, una notte di 10 anni prima, la tenuta and\u00f2 a fuoco, la sposa si defenestr\u00f2 per sfuggire alle fiamme, e l'uomo perse la voglia di essere gentile con il popolo e la bellezza, essendo rimasto bruciato e sfregiato alla parte sinistra del viso (da quel giorno L\u00e9on porta sempre la pesante maschera bronzea sul viso, per nascondere la ferita che lo provoca, quando gli brucia, e fa sfogare la sua rabbia sul villaggio).\nMa, nel frattempo Bella e il principe cominciano ad avvicinarsi e l'uomo sembra sempre pi\u00f9 realmente interessato alla ragazza che non alla scommessa. Si alternano momenti inquietanti e sereni, in cui i due si conoscono meglio. Alla fine l'uomo sembra riuscire ad avere la meglio sulla ragazza, guadagnandosi la sua fiducia aiutando Maurice a riprendersi economicamente. Arriva al punto da concedere a Bella di tornare a casa: se dopo tre giorni la ragazza non sar\u00e0 tornata spontaneamente al castello, lui rinuncer\u00e0 ad amarla.\nAl tramonto del terzo giorno, H\u00e9l\u00e8ne pensa ormai di aver vinto, ma all'improvviso Bella compare ai cancelli del castello. L\u00e9on la bacia appassionatamente in camera sua, ma decide di non fare l'amore con lei e di aspettare ancora, essendosi ormai innamorato della ragazza. H\u00e9l\u00e8ne non si d\u00e0 per vinta e ordina alla sua serva Corinne di rivelare a Bella la storia della scommessa. La ragazza, ferita nei sentimenti, abbandona il castello e fugge. Quando L\u00e9on la raggiunge a cavallo, sulla strada del ritorno, Bella d\u00e0 sfogo al suo risentimento: il principe, offeso e infuriato, la riporta con la forza al castello.\nSecondo episodio.\nDopo aver riportato Bella al palazzo, L\u00e9on accetta le nozze con la cugina, come stabilito dalla scommessa in caso avesse perso, ma contemporaneamente Bella, sofferente per la sua condizione di prigionia al castello, e disperata per non poter scappare, si ammala gravemente.\nL'unico medico del villaggio per\u00f2 non sembra poter fare nulla per aiutare la ragazza, e L\u00e9on, profondamente preoccupato per lei, fa un voto a Dio: se Bella guarir\u00e0, lui cercher\u00e0 di cambiare. Il giorno dopo, fortunatamente, Bella riapre gli occhi completamente guarita, e L\u00e9on, ricordandosi della sua promessa, decide di concederle un desiderio lasciandole del tempo per riflettere. Bella allora decide di chiedere a L\u00e9on di cancellare il debito di suo padre, e lui, seppur conscio che con l'estinzione del debito non vi sia pi\u00f9 nessun motivo di trattenere Bella al castello, acconsente, lasciando libera la ragazza di partire. In quel frangente, L\u00e9on decide di annullare il suo matrimonio con H\u00e9l\u00e8ne.\nDurante il viaggio verso la sua casa, Bella si accorge di come il villaggio sia caduto in miseria dopo il cambiamento di L\u00e9on, e decide di tornare da lui per chiedergli di concederle un altro desiderio, cio\u00e8 quello di permettere ai bambini e agli adulti di aiutare il conte Armand cogliendo per lui le erbe nel giardino del palazzo, cos\u00ec che la fabbricazione e la vendita dei profumi giovino all'economia del villaggio: L\u00e9on anche stavolta acconsente, riguadagnandosi la fiducia di Bella.\nGiorni dopo, L\u00e9on d\u00e0 un ballo nel suo palazzo, nel quale decide di fare pubblicamente una proposta a Bella, ovvero quella di sposarlo; la ragazza per\u00f2, tormentata da dubbi sul passato del nobile non gli risponde, e L\u00e9on, furioso pi\u00f9 che mai, decide di non volerla vedere mai pi\u00f9, cacciandola via dal castello, permettendole per\u00f2 di tenere l'anello di fidanzamento che lui stesso le ha dato. Tutto ci\u00f2 \u00e8 stato causato in realt\u00e0 da H\u00e9l\u00e8ne, che qualche attimo prima del ballo, ha rivelato a Bella che Juliette \u00e8 stata uccisa proprio da L\u00e9on, cosa che per\u00f2 non \u00e8 assolutamente vera. L'anello di Bella per\u00f2, viene venduto da sua sorella Evelyne, che si scusa, e sfortunatamente, cade in mano a H\u00e9l\u00e8ne, che lo usa come arma per allontanare del tutto Bella da L\u00e9on, il quale, in preda alla rabbia, irrompe nel villaggio, dove in quel momento si stava celebrando il matrimonio dell'ingenua Evelyne con i soldi ricavati dalla vendita dell'anello, e accusa Bella davanti a tutti di averlo ingannato. In difesa della ragazza accorre Andr\u00e9, un amico di Maurice Dubois da sempre innamorato di lei, che ha uno scontro violento con il principe nel quale resta ferito gravemente, ma riesce comunque a mandarlo via. Tornato al castello, L\u00e9on d\u00e0 ordine di distruggere il laboratorio dello zio Armand creato grazie all'aiuto di Bella, e i paesani, non sopportando pi\u00f9 i soprusi a cui sono soggetti, si rivoltano contro il castello e attaccano il principe L\u00e9on, ferendolo con un forcone, ma proprio quando stanno per ucciderlo, arriva Bella, che gli fa scudo con il suo corpo e riesce a dissuaderli dalla sete di vendetta.\nLeon \u00e8 sanguinante, e Bella corre subito a cercare qualcosa con cui curarlo, ma viene trascinata via da H\u00e9l\u00e8ne che le punta un coltello alla gola, rivelandosi la vera causa anche della morte di Juliette avvenuta 10 anni prima. L\u00e9on, sentendo le urla della ragazza, si rimette in piedi e arriva fino al balcone superiore del palazzo dove trova H\u00e9l\u00e8ne, che minaccia di buttare gi\u00f9 Bella, rivelandogli tutta la verit\u00e0: lei stessa, innamorata follemente del cugino anche un decennio prima, gli rivel\u00f2, mentendo, che Juliette lo tradiva, in modo da farli litigare e far ferire lui al viso da lei. Fu poi lei ad avvelenare la ragazza, buttandola infine gi\u00f9 dallo stesso balcone su cui minaccia di fare la stessa cosa con Bella. Ma in quel frangente arriva anche il conte Armand, ed H\u00e9l\u00e8ne, distratta da lui e spaventata poich\u00e9 credeva che egli fosse morto (a causa di un colpo inflittogli da lei stessa poco prima), perde l'equilibrio e precipita dalla balconata morendo, ma Leon riesce ad afferrare in tempo Bella salvandola. I due giovani, ormai completamente riconciliati, decidono infine di dimenticare l'accaduto e di sposarsi, riportando nel villaggio pace e prosperit\u00e0 com'era un tempo.\nProduzione.\nLa miniserie, co-prodotta da Italia e Spagna, \u00e8 stata girata in inglese, prevalentemente in Piemonte, dove la Francia del Settecento \u00e8 stata ricreata nelle sontuose residenze del castello di Agli\u00e8 e di Villa della Regina a Torino. Le riprese sono durate sette mesi."}
{"id": "5262375", "revid": "415140", "url": "https://it.wikipedia.org/wiki?curid=5262375", "title": "Fronte (unit\u00e0 militare)", "text": "Nella terminologia delle forze militari della Russia, un fronte (in russo \u0444\u0440\u043e\u043d\u0442, \"front\") \u00e8 un'unit\u00e0 militare terrestre organica composta dall'unione di pi\u00f9 armate, equivalente a un gruppo d'armate nell'ordinamento di altri eserciti.\nIl termine \"fronte\" fu utilizzato per la prima volta dall'esercito dell'Impero russo nella prima guerra mondiale, e in seguito dall'Armata Rossa sovietica durante la guerra civile russa e la seconda guerra mondiale; anche l'esercito della Seconda Repubblica di Polonia utilizz\u00f2 il termine \"fronte\" per i suoi raggruppamenti di armate nel corso della guerra sovietico-polacca e della campagna di Polonia del 1939.\nStruttura.\nIl fronte \u00e8 un raggruppamento permanente di pi\u00f9 armate diverse, poste sotto la direzione di un ufficiale superiore di alto grado come un generale d'armata o un maresciallo; l'ufficiale al comando di un fronte ha un'autorit\u00e0 pienamente operativa e non solo amministrativa: le armate inserite in un fronte non sono pi\u00f9 subordinate ai comandanti in capo dei rispettivi servizi, i quali hanno solo il compito di fornire rinforzi e rifornimenti alla formazione, e il comandante del fronte ha la piena responsabilit\u00e0 nella preparazione e nella conduzione delle operazioni belliche che lo riguardano. Generalmente il comandante di un fronte risponde solo al comando supremo nazionale (nella Russia imperiale e sovietica lo Stavka).\nIl fronte \u00e8 una formazione pluriarma, composta cio\u00e8 da pi\u00f9 unit\u00e0 di diversa tipologia (fanteria, artiglieria, mezzi corazzati, eccetera); bench\u00e9 costituito primariamente da truppe terrestri, un fronte ha generalmente il controllo diretto anche dei reparti di aviazione assegnati all'appoggio diretto delle truppe al suolo, costituiti in apposite \"armate aeree\". A differenza delle armate che li compongono, i fronti sono costituiti solo in tempo di guerra o nell'immediata imminenza delle ostilit\u00e0: in tempo di pace le funzioni amministrative di un fronte sono esercitate dai distretti militari in cui \u00e8 suddiviso il territorio della nazione (o da \"gruppi di forze\" e comandi di teatro per le armate dislocate fuori dal territorio nazionale).\nFronti nell'esercito russo.\nAllo scoppio della prima guerra mondiale nell'agosto 1914, l'alto comando dell'Esercito imperiale russo decise la formazione di due fronti, il Fronte nord-occidentale incaricato di condurre le operazioni contro l'Impero tedesco e il Fronte sud-occidentale assegnato alla frontiera con l'Austria-Ungheria; nell'agosto 1915 il Fronte nord-occidentale fu diviso in due formazioni distinte, il Fronte settentrionale e il Fronte occidentale, mentre alla fine del 1916 fu istituito una quarta formazione, il Fronte della Romania, dopo l'entrata in guerra di questa nazione. Nell'aprile 1917, infine, venne creato anche un Fronte del Caucaso dalla riorganizzazione della precedente Armata del Caucaso.\nL'Unione Sovietica attiv\u00f2 due fronti durante l'invasione della Polonia nel settembre 1939, il Fronte bielorusso a nord del fiume Pryp\"jat' e il Fronte ucraino a sud. Al momento dell'invasione tedesca dell'URSS nel giugno 1941 i sovietici attivarono cinque fronti a partire dai preesistenti distretti militari delle regioni occidentali dell'Unione Sovietica; con il prosieguo della guerra i fronti formati raggiunsero il totale di quindici: nelle fasi finali del conflitto ciascun fronte controllava una o due armate aeree, due o tre armate corazzate, otto o nove armate di armi combinate (fanteria, mezzi corazzati e artiglieria) e un certo numero di corpi d'armata indipendenti, per un totale di circa un milione di soldati, 3.000 carri armati, 3.000 aerei e 15.000 pezzi di artiglieria.\nNel corso della guerra fredda, la dottrina militare sovietica prescrisse una forza pi\u00f9 snella e compatta per un fronte: la sua composizione doveva prevedere un'armata aerea, un'armata corazzata, due o tre armate di armi combinate e una serie di unit\u00e0 indipendenti d'appoggio tra cui una brigata \"spetsnaz\" e una aviotrasportata per operazioni dietro le linee nemiche, due brigate lanciarazzi e una divisione di artiglieria pesante, due brigate di missili antiaerei e altre.\nFronti nell'esercito polacco.\nIl comando dell'esercito polacco adott\u00f2 la designazione russa di \"fronte\" per le formazioni che raggruppavano pi\u00f9 armate nel corso della guerra sovietico-polacca del 1919-1921.\nDopo l'invasione del settembre 1939, l'alto comando polacco istitu\u00ec due formazioni di livello superiore per raggruppare le armate respinte verso est sotto i colpi dell'offensiva tedesca: il Fronte settentrionale (Front P\u00f3\u0142nocny) e il Fronte meridionale (Front Po\u0142udniowy), con linea di demarcazione stabilita sul fiume Pryp\"jat'. Queste due formazioni ebbero vita breve a causa del crollo dell'esercito polacco sotto gli attacchi congiunti tedeschi e sovietici e non divennero mai pienamente operative."}
{"id": "5262377", "revid": "767487", "url": "https://it.wikipedia.org/wiki?curid=5262377", "title": "Incidente di Toranomon", "text": "L'incidente di Toranomon (\u864e\u30ce\u9580\u4e8b\u4ef6 Toranomon Jiken) \u00e8 stato un tentativo di assassinio del principe reggente del Giappone Hirohito avvenuto il 27 dicembre 1923.\nEventi.\nL'attentato fu compiuto dall'agitatore comunista Daisuke Namba ed \u00e8 avvenuto nel centro di Tokyo, presso la Toranomon intersezione tra il Palazzo Akasaka e la Dieta del Giappone. Il principe ereditario Hirohito era giunto alla cerimonia di apertura della XLVIII sessione della Dieta imperiale, quando il giovane figlio di un membro di dieta, Daisuke Namba, spar\u00f2 con una piccola pistola alla carrozza imperiale. Il proiettile frantum\u00f2 un finestrino, ferendo un ciambellano, mentre Hirohito rimase illeso. Sebbene Namba sostenesse di essere consapevole, fu proclamato pazzo e condannato a morte il 13 novembre 1924. Al momento della condanna grid\u00f2 \u00abViva il Partito Comunista del Giappone!\u00bb. Fu giustiziato per impiccagione qualche giorno dopo.\nSullo sfondo di questo incidente ci sono le rivendicazioni sindacali e proletarie nel Giappone moderno e il panico e la confusione creatisi dopo il Grande terremoto del Kant\u014d del 1923.\nConseguenze.\nIl primo ministro Gonnohyoe Yamamoto e si dimise insieme al suo gabinetto e una serie di altri alti funzionari per via delle responsabilit\u00e0 sulla mancanza di sicurezza. Venne sostituito dal pi\u00f9 conservatore Kiyoura Keigo. L'Incidente di Toranomon \u00e8 stato citato in seguito dal governo come giustificazione della Legge di conservazione della pace del 1925."}
{"id": "5262379", "revid": "599013", "url": "https://it.wikipedia.org/wiki?curid=5262379", "title": "Emmanuel Boateng (calciatore 1996)", "text": "Caratteristiche tecniche.\n\u00c8 una prima punta capace di adattarsi ad esterno.\nCarriera.\nClub.\nBoateng viene promosso in prima squadra dal Rio Ave a partire dalla stagione 2014-2015.\nEsordisce in Primeira Liga alla prima giornata, da titolare, nella partita vinta per 2-0 contro il Vit\u00f3ria Set\u00fabal, mentre la prima rete arriva due giornate dopo, quando segna di testa al 90' la rete del 4-0 contro il Boavista.\nDebutta nelle competizioni europee il 31 luglio, nell'andata dei preliminari di Europa League vinta 1-0 contro il G\u00f6teborg. L'esordio nella competizione vera e propria avviene invece il 18 settembre nella gara persa 3-0 contro la Dinamo Kiev.\nNazionale.\nNazionali giovanili.\nPartecipa ai Mondiali Under-20 del 2015; il 5 giugno 2015 segna la sua prima rete nel torneo, nella partita vinta per 1-0 contro Panama; in seguito a questa vittoria, arrivata nella terza ed ultima giornata della fase a gironi, il Ghana vince il proprio girone.\nNazionale maggiore.\nIl 30 maggio 2018, all'et\u00e0 di 22 anni, esordisce con la maglia della Nazionale ghanese nell'amichevole contro il giocata a Yokohama, in cui realizza su calcio di rigore la rete del definitivo 2-0 in favore degli africani.\nStatistiche.\nPresenze nei club.\n\"Statistiche aggiornate al 7 maggio 2021\"."}
{"id": "5262382", "revid": "287204", "url": "https://it.wikipedia.org/wiki?curid=5262382", "title": "Pasquale Antonio Basili", "text": "Conosciuto anche come Pascale Antonio o con il solo nome di Pasquale e con i cognomi Basilii o Basilij, associati in varie forme, fu uno degli esponenti della numerosa famiglia di musicisti alla quale appartengono anche Francesco Basily e il figlio di quest'ultimo Basilio Basili. \nBiografia.\nLa sua formazione fu a Loreto, presso lo zio Andrea Basili, che dal 1740 era maestro della locale cappella della Santa Casa, dove scrisse anche alcune delle sue composizioni (notizie il 30 giugno 1753).\nFu poi maestro organista in Ancona. \nDal 1 novembre 1772 all'agosto 1776 ebbe l'incarico di maestro di cappella e organista della cappella musicale del duomo di Tivoli, incarico che pi\u00f9 di quarant'anni prima era stato dello zio Andrea. La cappella musicale ebbe una vivace attivit\u00e0 nel Settecento, con personaggi come Carlo Panta, Giovanni Biordi, Giuseppe Leoni e appunto i due Basili: Andrea e Pasquale Antonio. L'archivio capitolare musicale del duomo di Tivoli conserva due sue composizioni (nn. 52-53).\nDal settembre 1776 ricopr\u00ec il ruolo di organista presso la chiesa di San Lorenzo in Damaso.\nNel 1780 \u00e8 maestro di cappella della cattedrale di Orte. \n\u00c8 di questo periodo la feroce polemica con Francesco Capalti, allora maestro di cappella a Narni, il quale aveva criticato su un opuscolo pubblicato a Terni la composizione in forma di fuga composta dalla candidata signora Maria Rosa Coccia (di 15 anni d'et\u00e0) presentata per l'esame di ammissione all'Accademia di Santa Cecilia di Roma, affermando che essa \u201cera un disonorar la Scuola romana\u201d. Pasquale Antonio Basili ebbe una violenta reazione manifestata attraverso una lettera aperta a difesa dello zio Andrea e di tutta la scuola romana, lodando nello stesso tempo le qualit\u00e0 della signora Coccia.\nNel 1784 \u00e8 lui stesso maestro di cappella a Narni.\nMor\u00ec in un anno imprecisato dopo questa data, forse proprio a Narni.\nLa sua produzione musicale ha contenuto esclusivamente religioso."}
{"id": "5262383", "revid": "1543377", "url": "https://it.wikipedia.org/wiki?curid=5262383", "title": "Saxon Motor Car Company", "text": "La Saxon Motor Car Company \u00e8 stata casa automobilistica statunitense attiva dal 1914 al 1922 a Detroit, nel Michigan. Nel 1915 e nel 1916 la Saxon si posizion\u00f2 all'ottavo posto assoluto tra i costruttori automobilistici statunitensi per numero di esemplari prodotti.\nStoria.\nLa Saxon fu fondata da Harry W. Ford e Hugh Chalmers, che era gi\u00e0 proprietario della Chalmers Motor Car Company. Chalmers ebbe l'intuizione di costituire un'azienda automobilistica che avrebbe dovuto produrre modelli piccoli ed economici.\nIl primo modello Saxon comparve nel 1914. La Model A, questo il suo nome, era una piccola runabout a due posti con motore a quattro cilindri da 1,4 L di cilindrata raffreddato ad acqua che sviluppava 12 CV di potenza. Il cambio, inizialmente, fu a due rapporti. In seguito venne sostituito da una trasmissione a tre marce. I fanali elettrici erano offerti come optional a 70 dollari. Questa opzione divent\u00f2 parte dell'equipaggiamento disponibile di serie dal 1915. Nel primo anno di produzione furono realizzati 7.000 esemplari.\nNel 1915 si aggiunse alla gamma un modello con motore a sei cilindri, mentre nel 1917 fu lanciato un modello berlina. Nel 1918 la Saxon entr\u00f2 in crisi. Come risultato, la Model A fu tolta dai listini. Stesso destino tocc\u00f2 alla berlina, che usc\u00ec di produzione nel 1919. Nel 1920 un nuovo modello, la Duplex, che era dotata di un motore a quattro cilindri a valvole in testa, fu aggiunta alla gamma. Quest'ultima fu poi completata da un nuovo modello berlina. Il modello con motore a sei cilindri tolto di produzione nel 1921. Le vendite continuavano a calare, e quindi la produzione fu spostata a Ypsilanti, nel Michigan, ma senza successo. La Saxon chiuse poi i battenti nel 1922."}
{"id": "5262404", "revid": "287204", "url": "https://it.wikipedia.org/wiki?curid=5262404", "title": "Lea Bosco", "text": ""}
{"id": "5262405", "revid": "767487", "url": "https://it.wikipedia.org/wiki?curid=5262405", "title": "William Jebor", "text": "Carriera.\nNella stagione 2012-2013, con la maglia dell', Jebor era capocannoniere dell'Egyptian Premier League prima che quell'edizione venisse sospesa e cancellata.\nNel calciomercato estivo del 2014 \u00e8 stato acquistato dal ."}
{"id": "5262406", "revid": "729019", "url": "https://it.wikipedia.org/wiki?curid=5262406", "title": "Camillo Pecci", "text": "Biografia.\nInfanzia.\nNato dalla nobile famiglia dei Conti Pecci, originari di Carpineto Romano, Camillo era figlio di Giovanni Battista Pecci, fratello del futuro papa Leone XIII e del cardinale nipote Giuseppe Pecci, e di sua moglie, Angela Salina.\nCarriera militare.\nLa famiglia lo avvi\u00f2 alla carriera militare nell'esercito pontificio, ma quando lo zio divenne pontefice lo fece assegnare col grado di tenente alle milizie di palazzo. Pi\u00f9 che il ruolo di militare, durante il pontificato dello zio, Camillo Pecci svolse la funzione di suo confidente e anche di segretario, intrattenendo preziosi rapporti, tra gli altri, anche con Eugenio Pacelli (futuro Pio XII) col quale costru\u00ec una solida amicizia.\nMatrimonio.\nSpos\u00f2 Sylvia Bueno y Garz\u00f3n, nobildonna spagnola dalla quale ebbe l'unica sua figlia, Anna Laetitia Pecci (meglio nota col nomignolo di \"Mim\u00ec\", nonna della futura scrittrice Gaia de Beaumont), che fu una nota collezionista d'arte e mecenate nella Roma della prima met\u00e0 del Novecento.\nComandante della Guardia Palatina.\nSolo dopo la morte di Leone XIII nel 1903 divenne comandante della Guardia Palatina sotto il pontificato di Pio X, rimanendo in carica sino al suo pensionamento nel 1912.\nUltimi anni e morte.\nSi ritir\u00f2 dunque a vita privata, morendo a Roma nel 1920.\nDiscendenza.\nCamillo e Sylvia Bueno y Garz\u00f3n ebbero una figlia:"}
{"id": "5262425", "revid": "118532395", "url": "https://it.wikipedia.org/wiki?curid=5262425", "title": "Associazione Calcio Cesena 1997-1998", "text": "Questa pagina raccoglie le informazioni riguardanti l'Associazione Calcio Cesena nelle competizioni ufficiali della stagione 1997-1998.\nStagione.\nNella stagione 1997-98 il Cesena ha vinto il girone A della Serie C1 con 67 punti in classifica, \u00e8 stata cos\u00ec promossa in Serie B assieme alla Cremonese che ha vinto i play off. In Coppa Italia di Serie C perde la finale disputata contro l'Alzano Virescit: sconfitta 1-0 in trasferta e vincente 3-2 in casa.\nRosa.\n "}
{"id": "5262428", "revid": "1543377", "url": "https://it.wikipedia.org/wiki?curid=5262428", "title": "Limmu", "text": "Il Limmu era un funzionario assiro, che presiedeva le cerimonie di capodanno e il cui nome era utilizzato come eponimo per indicare l'anno.\nLe liste dei limmu.\nIn Mesopotamia il capodanno si celebrava all'equinozio di primavera con cerimonie di grande importanza benaugurale. La funzione di presiedere al corretto svolgimento delle cerimonie era detta \"limmu\" e competeva al re o a un funzionario da lui delegato. Questi veniva estratto a sorte fra i principali esponenti della corte, della alta burocrazia e dell'esercito.\nLe liste dei limmu per alcuni periodi, in particolare quelle per gli anni 1876-1780 e 858-699, sono giunte sino a noi in numerose copie scritte su tavolette cuneiformi. Per ogni anno viene indicato il nome del \"limmu\", la sua funzione (ad esempio \"governatore della tale provincia\") e un importante evento che ha caratterizzato l'anno (una rivolta, un'eclisse, ecc.).\nUtilizzo in cronologia.\nFin dalle prime scoperte di tavolette e loro traduzione, fu possibile utilizzarle per sincronizzare le cronologie di diversi popoli. Ad esempio gi\u00e0 con le tavolette tradotte nel XIX secolo (in cui compare la distruzione di Samaria del 722 a.C.) fu possibile collegare la lista dei Limmu con le genealogie dei re di Israele e di Giuda."}
{"id": "5262429", "revid": "380453", "url": "https://it.wikipedia.org/wiki?curid=5262429", "title": "Polickie Stowarzyszenie Pi\u0142ki Siatkowej Chemik Police", "text": ""}
{"id": "5262432", "revid": "121848781", "url": "https://it.wikipedia.org/wiki?curid=5262432", "title": "Victor Salva", "text": "Biografia.\nSalva nasce a Martinez, in California, in una modesta famiglia di religione cattolica. Il suo padre biologico abbandon\u00f2 la famiglia quando il futuro regista non era che un bambino e Salva raccont\u00f2 poi che il suo patrigno era un alcolizzato che spesso e volentieri abusava di lui fisicamente. Quando dichiar\u00f2 ai famigliari di essere omosessuale, fu diseredato e cacciato di casa.\nNel 1986 ha diretto il film horror a basso budget \"Something in the Basement\", che ha attirato l'attenzione del regista Francis Ford Coppola, il quale nel 1989 ha prodotto il suo primo lungometraggio, \"Clownhouse\", e molti film successivi.\nNel 1995 dirige \"Powder - Un incontro straordinario con un altro essere\" finanziato dalla Disney. La copertura mediatica successiva della storia criminale di Salva ha generato speculazioni sul perch\u00e9 la Disney avrebbe dovuto assumere un molestatore condannato. Questo ha portato la stessa Disney a non finanziare pi\u00f9 il regista californiano fino a \"Rites of Passage\" del 1999.\nNel 2001 Salva scrive e dirige l'horror \"Jeepers Creepers - Il canto del diavolo\" che si rivela un successo al botteghino con quasi 60 milioni di dollari di incassi a fronte di un costo di 10 milioni di dollari. Il successo gli permette di dirigere il sequel \"Jeepers Creepers 2 - Il canto del diavolo 2\" nel 2003. Nel 2006 dirige \"La forza del campione\", tratto dal best seller autobiografico \"La via del guerriero di pace\" dello scrittore statunitense Dan Millman, che viene accolto da opinioni contrastanti.\nNel 2011, Salva gira \"Rosewood Lane\", un thriller interpretato da Rose McGowan e Ray Wise, mentre nel 2014 gira \"Dark House\".\nAccuse di abusi sessuali.\nNel 1988, durante le riprese di \"Clownhouse\", il regista si ritrov\u00f2 al centro di un caso di molestie e abuso sessuale su minore: fu accusato di essersi approfittato del suo interprete protagonista, Nathan Forrest Winters, all'epoca dei fatti appena dodicenne, riprendendosi mentre abusava di lui. La polizia, perquisendo la sua abitazione, rinvenne inoltre svariate riviste e filmati pedopornografici.\nFu giudicato colpevole per abuso sessuale su minore e per detenzione e produzione di materiale pedopornografico, ricevendo inizialmente una condanna a tre anni presso un carcere statale, ma di cui per\u00f2 ne scont\u00f2 quindici mesi soltanto, venendo perci\u00f2 rilasciato sulla parola e sottoposto ad un regime di sorveglianza speciale, conclusosi definitivamente nel 1992.\nRitiratosi dalla macchina da presa dunque a causa dello scandalo, Salva si guadagn\u00f2 da vivere come fattorino e televenditore, pur continuando a scrivere e spedire delle sceneggiature a diversi produttori nella speranza poi di rientrare nel giro. Divenne poi oggetto di una lunga serie di strascichi e polemiche non appena riprese la carriera, come quando dovette fronteggiare un'aspra campagna di boicottaggio per il suo film \"Powder - Un incontro straordinario con un altro essere\" nel 1995."}
{"id": "5262433", "revid": "1442080", "url": "https://it.wikipedia.org/wiki?curid=5262433", "title": "Enrico Bayon", "text": "Biografia.\nEnrico Pietro Bayon nacque a Genova da Eugenio, negoziante ed addetto dell'ufficio consolare svizzero del capoluogo ligure, e Florence Farrington, una quacchera inglese; suo fratello fu Hector, pioniere del calcio, della pallanuoto e dello scautismo a Napoli.\nDopo aver iniziato a studiare ingegneria all'universit\u00e0 di Genova si laure\u00f2 presso l'universit\u00e0 di W\u00fcrzburg nel 1902 in medicina e chirurgia. Divenuto assistente patologo all'universit\u00e0 di Ginevra, svolse questo incarico sino al 1905, prima di praticare a Genova, Londra e sulle navi britanniche.\nDal 1907 al 1910 fu inviato in Uganda come membro di una commissione incaricata di studiare la malattia del sonno: a causa del suo viaggio in Africa inizi\u00f2 a collaborare con il museo di storia naturale di Genova, al quale inviava reperti entomologici, e con il museo regionale di scienze naturali di Torino.\nAmmalatosi fu trasportato ad Entebbe, ove si riprese. In Africa studi\u00f2, oltre la malattia del sonno, la lebbra.\nNel 1910, dopo aver soggiornato a Mosca, inizi\u00f2 a lavorare per la \"London School of Tropical Medicine\" e poi al \"Lister Institute of Preventive Medicine\".\nNel 1913 fu a Riga e nel biennio 1913-1914 fu batteriologo in Sudafrica, a Robben Island.\nAllo scoppio della prima guerra mondiale divenne chirurgo volontario nella Croce Rossa, dapprima a Cannes e poi, nel 1916, a Vizzavona, in Corsica. Nel frattempo, nel 1915, ottenne la cittadinanza britannica, divenendo conosciuto come Henry Peter Bayon.\nDopo la guerra fu patologo presso il \"British war Hospital\" di Nepsbury ed il \"Molteno Animal Institute\". Negli ultimi anni della sua vita si dedic\u00f2 allo studio delle malattie aviarie. Nel 1933 ottenne la laurea in filosofia.\nBayon si distinse come ricercatore nella storia della medicina, pubblicando numerosi articoli e libri.\nA Bayon risultano dedicate alcune specie di rettili ed anfibi, tra cui il Hyperolius viridiflavus bayoni, ed il Funisciurus bayonii, uno scoiattolo africano."}
{"id": "5262438", "revid": "869733", "url": "https://it.wikipedia.org/wiki?curid=5262438", "title": "Henry Danger", "text": "Henry Danger \u00e8 una sitcom statunitense creata da Dan Schneider e Dana Olsen, trasmessa negli Stati Uniti su Nickelodeon dal 2014 al 2020 e in Italia dal 2015 al 2020, sempre su Nickelodeon.\nDalla serie \u00e8 stata tratta una serie animata, \"Le avventure di Kid Danger\", e uno spin-off, \"Danger Force\".\nTrama.\nHenry Hart \u00e8 un adolescente che vive e studia nella citt\u00e0 di Swellview insieme alla sua famiglia ed alla ricerca di un lavoro. Si reca quindi al negozio \"Junk'N'Stuff\" credendo di dover fare il commesso e invece fa conoscenza con \u201cCapitan man\u201d \u201cRay Manchester\u201d, che lo assume come assistente col nome di Kid Danger, alla condizione di non rivelare a nessuno la sua vera identit\u00e0. Il segreto per\u00f2 viene scoperto dai due migliori amici di Henry, in particolare da Charlotte, nel quarto episodio della prima stagione, da Jasper, nel finale della seconda e da sua sorella Piper nel ventitreesimo episodio della quinta stagione. La base segreta, che viene gestita dal geniale quanto strambo scienziato Schwoz, si trova sotto il negozio e vi si accede con un ascensore.\nLa serie segue quindi le vicende di Capitan Man e Kid Danger nella loro lotta al crimine contro strampalati criminali e con situazioni che spesso li mettono in imbarazzo.\nProduzione.\nLa serie venne annunciata dalla Nickelodeon il 13 marzo 2014, per un ordine iniziale di 20 episodi, successivamente aumentati a 26. Il 18 novembre 2014 la serie viene rinnovata per una seconda stagione composta da 18 episodi, anche se inizialmente ne erano previsti 20. Visto il successo della seconda stagione, il 2 marzo 2016 Dan Schneider annuncia la produzione di una terza stagione di 19 episodi. Il 16 novembre 2016, invece, la serie viene rinnovata per una quarta stagione di 22 episodi, inizialmente da 20. Durante l'intervista del suo diciottesimo compleanno ha annunciato l'attore e protagonista di Henry Danger (Jace Norman) che la serie \u00e8 stata rinnovata per una quinta stagione. Il 26 marzo 2018 Dan Schneider \u00e8 stato licenziato dalla Nickelodeon, in seguito a delle numerose accuse di molestie. Nonostante il piccolo calo di ascolti che hanno ricevuto i seguenti episodi di Henry Danger dopo il licenziamento del creatore, Nickelodeon ha deciso il 27 luglio 2018 di rinnovare la serie per una quinta stagione di 20 episodi, a differenza di Game Shakers, che invece \u00e8 stato cancellato e che smetter\u00e0 la messa in onda dopo l'ultimo episodio della terza stagione, che andr\u00e0 in onda l'8 giugno 2019. Il 3 dicembre 2018 Nickelodeon annuncia che la serie \u00e8 stata aumentata di 10 episodi portandola a un totale di 117 episodi, di cui 30 nella quinta stagione. Il 3 aprile 2019 Nickelodeon ha aggiunto altri 10 episodi alla quinta stagione, per un totale di 127 episodi della serie, rendendola cos\u00ec la sitcom di Dan Schneider pi\u00f9 lunga, superando ICarly (109 episodi). L'11 maggio 2019 \u00e8 stato annunciato che Frankie Grande ritorner\u00e0 in un episodio musicale di Henry Danger che andr\u00e0 in onda il 27 luglio 2019. Il 7 dicembre 2019, Nickelodeon ha iniziato a pubblicizzare che gli \"episodi finali\" della serie inizieranno la messa in onda da gennaio 2020. \u00c8 stato annunciato che dopo la quinta stagione la serie finir\u00e0, lasciando spazio allo spin-off.\nEpisodi.\nLa prima stagione \u00e8 stata trasmessa negli Stati Uniti su Nickelodeon dal 26 luglio 2014 al 16 maggio 2015. La seconda stagione \u00e8 andata in onda dal 12 settembre 2015 al 17 luglio 2016, la terza dal 17 settembre 2016 al 7 ottobre 2017, la quarta dal 21 ottobre 2017. La quinta e ultima stagione \u00e8 stata trasmessa dal 3 novembre 2018 al 21 marzo 2020.\nIn Italia i primi due episodi della serie sono andati in onda il 5 gennaio 2015 e la trasmissione regolare della prima stagione \u00e8 proseguita dal 9 marzo al 27 novembre 2015. La seconda stagione \u00e8 andata in onda dal 1\u00ba febbraio 2016 al 12 novembre 2016, la terza dal 20 febbraio al 15 novembre 2017 e la quarta dal 26 febbraio 2018 al 20 febbraio 2019. La quinta stagione \u00e8 cominciata il 4 marzo 2019, il 20 novembre \u00e8 andato in onda l'episodio speciale \"Il Musical\" e la serie si \u00e8 conclusa il 27 luglio 2020 all'interno del Pop-up Channel di Nickelodeon +1 chiamato 100% Henry Danger.\nCrossover.\nSeconda stagione\nNella fine della seconda stagione \u00e8 stato fatto un crossover con I Thunderman (il doppio episodio Danger e Thunder), dove gli eroi combatteranno contro i cattivi spallegiati dalla supereroina Pheobe Thunderman (Kira Kosarin).\nQuarta stagione\nNei primi 3 episodi della quarta stagione fanno un crossover con Game Shakers (Danger Games), dove il quartetto di creatori di videogiochi aiuter\u00e0 gli eroi a sconfiggere il Dottor Miniak che voleva sabotare il concerto di Double G, padre di Trip.\nQuinta stagione\nNella quinta stagione gli eroi avranno a che fare con il tiranno Ryker, scomparso dal castello di Astoria (\"Fine di un cavaliere\") e arrivato a Swellview, dopo esser stato sconfitto, a causa di un portale di Bill Evil. Ad aiutarli e a fermare Ryker arriveranno i nemici di quest'ultimo: la principessa Ciara e il ladro Arc, che si sono iscritti sotto falsa identit\u00e0 alla scuola di cavalieri. L'unico crossover di un episodio non doppio o triplo, Ciara, Arc e Ryker provengono da Knight Squad.\nSpin-off.\nDopo il grande successo della serie venne creato uno spin-off animato intitolato \"Le avventure di Kid Danger\" che, con la durata di 3 minuti, fu presentata in anteprima su Nickelodeon il 19 gennaio 2018 e successivamente distribuita il 15 gennaio dello stesso anno. La serie \u00e8 stata creata da Dan Schneider e tuttora ha avuto 10 episodi in una sola stagione. In Italia la serie \u00e8 uscita il 21 maggio 2018, successivamente cancellata.\nIn occasione del finale della serie viene annunciato un altro spin-off, Danger Force diretto da Cooper Barnes e Jace Norman, la cui prima \u00e8 andata in onda il 28 marzo 2020.\nCuriosit\u00e0.\nNell'episodio \"Le Lacrime dell'Allegro Maggiolino\" per rallegrare i Maggiolini (cos\u00ec potevano usare le lacrime di gioia per ridare i poteri a Capitan Man) il team di Capitan Man fa vedere loro un episodio di Drake &amp; Josh.\nNell'episodio di Halloween della prima stagione, \"Il falso Kid Danger\", nell'ultima scena, quando Henry e Piper tornano a casa, vedono un bambino ed un uomo. Piper va con il bambino perch\u00e9 era vestito anche lui da Jonathan Swift, ma appena Henry entr\u00f2, l'uomo fece vedere occhi gialli e le pupille verticali come alla fine del videoclip di Thriller di Michael Jackson. Ma a differenza del video di Thriller, Henry vede l'uomo/lupo mannaro avere occhi gialli, mentre nel video di Jackson, nessuno lo vede.\nNell'episodio \"Piper Colpevole\" tra i sospettati c'\u00e8 Nathan Kress.\nNell'episodio \"Demolitori di sogni\" quando Schwoz cerca di accedere al cervello di Henry, quando mette HDMI1 si pu\u00f2 vedere un piccolo pezzo di \"Travestiti\", il programma preferito di Cat di Sam &amp; Cat.\nNell'episodio \"Capitan Idiota\" quando due dei visitatori toccano il telecomando della TV della Man Caverna, tra i programmi c'\u00e8 un episodio di iCarly."}
{"id": "5262439", "revid": "767487", "url": "https://it.wikipedia.org/wiki?curid=5262439", "title": "Il cavaliere del mistero", "text": "Il cavaliere del mistero (\"The Black Knight\") \u00e8 un film del 1954 diretto da Tay Garnett.\nTrama.\nAl castello del duca di Yeonil lavora il giovane maniscalco John, il quale \u00e8 molto ben visto dal suo padrone data la sua assoluta fedelt\u00e0, e anche dalla figlia Linet, della quale \u00e8 innamorato, ricambiato. Il duca, accortosi di ci\u00f2, ordina a John di andarsene per il suo bene, in quanto nulla lui e sua figlia potr\u00e0 mai esserci. Quella sera, per\u00f2, il castello del Duca viene assediato e incendiato dai vichinghi. Alla battaglia partecipa brevemente anche John che, assistendo all'uccisione della Duchessa da parte di uno di loro, decide di abbandonare il campo di battaglia per seguirlo. Ci\u00f2 lo conduce al castello di re Art\u00f9, che sta ospitando momentaneamente il re Marco di Cornovaglia. In seguito all'aggressione dell'uomo da parte di John, il re ordina di ucciderlo, ma l'intervento di Sir Oantzlake, anziano cavaliere devoto al giovane fabbro, gli concede in grazia tre mesi di libert\u00e0 per provare la sua accusa, in caso contrario morir\u00e0. Frattanto si scopre che re Marco sta architettando le varie razzie dei vichinghi, i quali in realt\u00e0 sono suoi stessi soldati, capitanati dall'infido cavaliere saraceno Sir Palamede, insieme al suo servo (colui che ha ucciso la Duchessa di Yeonil). Tutto questo \u00e8 un piano studiato per spodestare re Art\u00f9. John approfitta della sua libert\u00e0 per andare a trovare Linet, e qui si scopre che il Duca ha subito un'amnesia, e Linet non intende rivedere il fabbro, considerandolo un codardo, avendolo visto \"fuggire\", durante l'assedio. Frattanto John, tra le continue provocazioni di Sir Palamede, viene addestrato da Oantzlake alle arti di combattimento con la spada e la lancia. Non appena divenuto molto abile, John si crea da s\u00e9 armi e corazza, ornati con uno stemma raffigurante un grande uccello nero. In seguito a varie battaglie, John, ossia il cavaliere nero, riesce a guadagnarsi il rispetto del re Art\u00f9 e di Linet, ma Sir Palamede allo stesso tempo approfitta del fatto che si nasconda per farlo passare per criminale. Infatti, dopo essersi intrufolato nel castello del re Marco, John scopre che dal mare i soldati saraceni attaccheranno il castello del re e si impadroniranno dell'Inghilterra. Ma quando corre al castello per informare il sovrano, egli lo fa rinchiudere in prigione. Sir Oantzlake lo aiuta nuovamente facendolo evadere, dandogli cos\u00ec la possibilit\u00e0 di provare ci\u00f2 che dice. La mattina seguente al castello scoppia una grande battaglia, durante la quale Sir Palamede viene ucciso da John in duello. Alla fine, John viene accolto fra i cavalieri di re Art\u00f9, e, con somma gioia del Duca (che ha riacquisito la memoria), gli viene concessa la mano di Linet, da lui tanto sognata.\nProduzione.\nLuoghi delle riprese.\nLe scene ambientate nella foresta vennero girate nel Parco Nero di Iver Heath, nel Buckinghamshire; le scene del castello nel Castell Coch a Tongwynlais; altre scene vennero girate in Spagna, a Madrid e Avila."}
{"id": "5262440", "revid": "1543377", "url": "https://it.wikipedia.org/wiki?curid=5262440", "title": "Kure-nai", "text": " \u00e8 una serie di light novel scritta da Kentar\u014d Katayama ed illustrata da Yamato Yamamoto. Un adattamento manga \u00e8 stato serializzato sulla rivista \"Jump Square\" della Sh\u016beisha tra il 2 novembre 2007 e il 4 giugno 2012. Un adattamento anime, prodotto dalla Brain's Base, \u00e8 stato trasmesso in Giappone tra il 3 aprile e il 19 giugno 2008.\nTrama.\nIl sedicenne Shinkur\u014d Kurenai, uno specialista nella risoluzione di dispute tra le persone, riceve un giorno l'incarico dal suo datore di lavoro di fare da bodyguard alla figlia di una potente famiglia plutocratica.\nMedia.\nLight novel.\nLa serie, scritta da Kentar\u014d Katayama con le illustrazioni di Yamato Yamamoto, \u00e8 stata pubblicata dalla Sh\u016beisha sotto l'etichetta Super Dash Bunko. La storia \u00e8 divisa in quattro volumi, che sono stati messi in vendita tra il 20 dicembre 2005 e il 25 aprile 2008.\nManga.\nL'adattamento manga ha iniziato la serializzazione sul primo numero del \"Jump Square\" della Sh\u016beisha ed \u00e8 terminato sul numero di giugno 2012. I vari capitoli sono stati raccolti in dieci volumi \"tank\u014dbon\", pubblicati tra il 4 giugno 2008 e il 3 agosto 2012.\nAnime.\nLa serie televisiva anime, prodotta dalla Brain's Base e diretta da K\u014d Matsuo, \u00e8 andata in onda dal 3 aprile al 19 giugno 2008. La sigla di apertura \u00e8 \"Love Jump\" di Minami Kuribayashi, mentre quelle di chiusura sono \"Crossing Day\" (per gli episodi 1\u20137, 9\u201311) e (per l'episodio 8) di Ry\u014dko Shintani. In America del Nord i diritti sono stati acquistati dalla Sentai Filmworks. Due episodi OAV sono stati pubblicati rispettivamente il 2 luglio e il 3 dicembre 2010."}
{"id": "5262447", "revid": "113757", "url": "https://it.wikipedia.org/wiki?curid=5262447", "title": "Tartous", "text": ""}
{"id": "5262448", "revid": "1543377", "url": "https://it.wikipedia.org/wiki?curid=5262448", "title": "Vendor lock-in", "text": "Il vendor lock-in (blocco da fornitore), in economia, \u00e8 il rapporto di dipendenza che si instaura tra un cliente ed un fornitore di beni o servizi, tale che il cliente si trova nella condizione di non poter acquistare analoghi beni o servizi da un fornitore differente senza dover sostenere rilevanti costi e rischi per effettuare questo passaggio. I costi, dovuti a lock-in, che creano barriere all'entrata in un mercato possono comportare azioni antitrust contro chi detiene il monopolio di quel mercato.\nPrincipali caratteristiche.\nLe seguenti condizioni rappresentano tipici casi di vendor lock-in:\nIn merito al possibile nesso tra standardizzazione del servizio prestato e rapporto di dipendenza dal fornitore, nella best practice Information Technology Infrastructure Library (ITIL) viene affermato quanto segue:\nAlcuni casi di pubblico dominio.\nIBM.\nLa posizione di mercato dominante che IBM occupava a met\u00e0 degli anni sessanta negli USA comport\u00f2 l'avvio di indagini antitrust da parte del Dipartimento di Giustizia degli Stati Uniti ed il successivo coinvolgimento della societ\u00e0 nel procedimento Stati Uniti vs. IBM nel 1969. L'accusa nei confronti di IBM fu di monopolizzare il mercato dei computer, con particolare riferimento al settore business, in violazione della normativa vigente in materia di antitrust (Sherman Act).\nIl procedimento impegn\u00f2 le parti per tredici anni, fino a quando nel 1982 il Dipartimento di Giustizia degli Stati Uniti stabil\u00ec la non rilevanza del merito, ponendo fine al contenzioso. Pur essendosi concluso con tale esito, il procedimento ebbe comunque un rilevante impatto sulle scelte di mercato che IBM oper\u00f2 negli anni settanta e nei primi anni ottanta.\nGi\u00e0 nel 1969 IBM provvide a scorporare l'offerta di software e servizi da quella relativa all'hardware. Fino ad allora il costo dei software ed i servizi connessi (progettazione dei sistemi, installazione e formazione) veniva ricompreso in quello dell'hardware cui erano abbinati, precludendo di fatto per i propri clienti il ricorso ad altri fornitori. Nel 1969 IBM inizi\u00f2 a definire una offerta per software e servizi distinta da quella relativa all'hardware, rendendo cos\u00ec possibile per i clienti valutare l'offerta di altri fornitori. Tale passaggio, peraltro, contribu\u00ec allo sviluppo dell'allora nascente mercato del software e dei servizi IT.\nMicrosoft.\nIl software Microsoft mette a disposizione degli sviluppatori un esteso insieme di funzionalit\u00e0 di programmazione (API - application programming interface) di natura proprietaria. Questa caratteristica dell'offerta, assieme alla rilevante quota di mercato detenuta dalla societ\u00e0, hanno determinato il coinvolgimento di Microsoft in differenti procedimenti antitrust.\nNella decisione della Commissione Europea del 24 marzo 2004 in merito alle pratiche di mercato di Microsoft viene citato il contenuto di un memorandum interno scritto da un manager del settore sviluppo della societ\u00e0, diretto dall'allora CEO Bill Gates:\nNel mondo.\nItalia.\nIl fenomeno del vendor lock-in, in quanto \"abuso di dipendenza tra imprese\", \u00e8 disciplinato nei suoi termini pi\u00f9 generali dall'art. 9 della l. 18.6.1998, n. 192 (legge cd. sulla subfornitura).\nQuanto agli specifici settori bancario, assicurativo e degli intermediari finanziari, i presidi che gli operatori sono chiamati ad adottare per mitigare i rischi connessi al vendor lock-in sono oggetto delle seguenti previsioni normative:\nIn particolare, le citate \"Disposizioni di vigilanza prudenziale per le banche\", relativamente all'esternalizzazione del sistema informativo, prevedono tra l'altro che:\nQuanto al settore della Pubblica Amministrazione, \u00e8 opportuno menzionare la previsione contenuta all'art. 68 del Codice dell'Amministrazione Digitale relativa all'adozione di software libero."}
{"id": "5262451", "revid": "767487", "url": "https://it.wikipedia.org/wiki?curid=5262451", "title": "Sister Cristina", "text": "Sister Cristina \u00e8 il primo album in studio della cantante italiana Cristina Scuccia, pubblicato l'11 novembre 2014 dalla Universal Music Group.\nIl disco.\nProdotto da Elvezio Fortunato e registrato a Los Angeles (Megawatt Studios, North Hollywood, Henson Recording Studios, Speakeasy Studios), l'album ha visto la partecipazione di musicisti di spessore come Vinnie Colaiuta, Sean Hurley, Tim Pierce, Simone Sello, Ed Roth, Davide Rossi e Lisa Liu.\nIl disco, presentato in anteprima al programma televisivo \"Domenica in\", ha debuttato alla posizione 17 della classifica italiana degli album inoltre ha raggiunto il disco d'oro in Francia vendendo pi\u00f9 di 50.000 copie.\nIl primo singolo estratto dall'album \u00e8 stato \"Like a Virgin\", reinterpretazione del noto brano di Madonna e pubblicato il 20 ottobre 2014."}
{"id": "5262453", "revid": "729019", "url": "https://it.wikipedia.org/wiki?curid=5262453", "title": "Mario del Drago", "text": "Biografia.\nNato dalla nobile famiglia dei marchesi di Riofreddo e principi di Antuni, Mario Filippo Benedetto era figlio del marchese Luigi Gonzaga del Drago e di sua moglie, la marchesa Angela Pellegrini Quarantotti. Il fratello di suo nonno paterno era il cardinale Antonio Pellegrini, mentre sua bisnonna paterna era la principessa Maria Cristina di Borbone-Due Sicilie, figlia del re Francesco I. Attraverso suo fratello maggiore Clemente, inoltre, egli aveva legami di parentela con Alessandro Ruspoli, VII principe di Cerveteri, uno degli esponenti pi\u00f9 in vista della nobilt\u00e0 pontificia a cavallo tra Ottocento e Novecento, ed era discendente diretto delle famiglie Colonna, Massimo, Mastai Ferretti oltre che del principe Francesco Saverio di Sassonia.\nAvviato alla carriera militare nelle milizie pontificie, raggiunse il grado di comandante della Guardia nobile pontificia, rimanendo in tale posizione sino al 15 settembre 1970 quando il corpo venne disciolto dal pontefice Paolo VI.\nIl 24 aprile 1924 spos\u00f2 la principessa Giacinta Martini Marescotti di Parrano, dalla quale ebbe cinque figli.\nMor\u00ec a Roma il 20 dicembre 1981."}
{"id": "5262458", "revid": "599013", "url": "https://it.wikipedia.org/wiki?curid=5262458", "title": "Eur\u00edpedes Amoreirinha", "text": "Caratteristiche tecniche.\n\u00c8 un jolly difensivo: il suo ruolo naturale \u00e8 quello di terzino destro, ma pu\u00f2 essere impiegato con buoni risultati anche sulla fascia opposta e da centrale.\nCarriera.\nNazionale.\nCon la Nazionale Under-21 portoghese ha preso parte agli Europei Under-21 2007."}
{"id": "5262459", "revid": "116541031", "url": "https://it.wikipedia.org/wiki?curid=5262459", "title": "Como Calcio 1978-1979", "text": "Questa voce raccoglie le informazioni riguardanti il Como Calcio nelle competizioni ufficiali della stagione 1978-1979.\nStagione.\nNella stagione 1978-79 il Como ha vinto il girone A della Serie C1 con 50 punti in classifica, \u00e8 stato cos\u00ec promosso in Serie B assieme al Parma, secondo a 44 punti.\nIn Coppa Italia Semiprofessionisti il Como \u00e8 stato eliminato agli ottavi di finale dalla ."}
{"id": "5262460", "revid": "124871194", "url": "https://it.wikipedia.org/wiki?curid=5262460", "title": "Visemar di Navigazione", "text": "La Visemar di Navigazione \u00e8 una societ\u00e0 italiana di trasporti marittimi privata con sede a Porto Viro, nata da una \"partnership\" tra i Cantieri navali Visentini di Porto Viro (RO) e l'agenzia marittima e casa di spedizioni veneziana Tositti.\nFlotta.\nNavi del passato"}
{"id": "5262466", "revid": "113757", "url": "https://it.wikipedia.org/wiki?curid=5262466", "title": "Visemar", "text": ""}
{"id": "5262476", "revid": "812894", "url": "https://it.wikipedia.org/wiki?curid=5262476", "title": "Partecipazione straordinaria", "text": ""}
{"id": "5262483", "revid": "380453", "url": "https://it.wikipedia.org/wiki?curid=5262483", "title": "Mi\u0119dzyszkolny Klub Sportowy Muszynianka", "text": ""}
{"id": "5262490", "revid": "553400", "url": "https://it.wikipedia.org/wiki?curid=5262490", "title": "Unione Sportiva Avellino 1972-1973", "text": "Questa voce raccoglie le informazioni riguardanti l'Unione Sportiva Avellino nelle competizioni ufficiali della stagione 1972-1973.\nStagione.\nOttiene la prima promozione in Serie B della sua storia, con il primo posto a 62 punti, frutto di 28 vittorie, 6 pareggi e 4 sconfitte. Raggiunge inoltre la finale nella prima edizione della Coppa Italia Semiprofessionisti, perdendo del Flaminio di Roma per 4-2 contro l' dopo i tempi supplementari."}
{"id": "5262498", "revid": "256896", "url": "https://it.wikipedia.org/wiki?curid=5262498", "title": "Festival caraibico delle arti", "text": ""}
{"id": "5262500", "revid": "256896", "url": "https://it.wikipedia.org/wiki?curid=5262500", "title": "Festival jazz di Montreux", "text": ""}
{"id": "5262502", "revid": "76963", "url": "https://it.wikipedia.org/wiki?curid=5262502", "title": "Jessica Carlson", "text": "Biografia.\nPrima di \"Aiuto vampiro\", la Carlson \u00e8 apparsa in \"Wonder of the World\" e \"Blue Dress\", \"The Life Before Her Eyes\", \"Goyta\", \"Law &amp; Order\" (episodio \"Angelgrove\"), e \"The Big C\" (episodio \"Blue-Eyed Iris\").\nJessica ha interpretato Laurie in un'equa riproduzione del \"Brighton Beach Memoirs\" al teatro Emelin di Larchmont. La Carlson ha anche interpretato Liesel Meminger in un \"movie trailer\" per il romanzo \"The Book Thief\" ai Teen Book Video Awards.\nPer il suo ruolo in \"Aiuto vampiro\", la Carlson vinse il Best Supporting Actress in a Feature Film nei Young Artist Awards del 2010."}
{"id": "5262503", "revid": "1776051", "url": "https://it.wikipedia.org/wiki?curid=5262503", "title": "Roberto Barracco", "text": "Biografia.\nNato a Spezzano Grande (oggi Spezzano della Sila), fu il fratello dei senatori Alfonso e Giovanni.\nVita privata.\nEbbe come cognato il senatore Francesco Balbi Senarega, avendo sposato la sorella Artemisia."}
{"id": "5262504", "revid": "256896", "url": "https://it.wikipedia.org/wiki?curid=5262504", "title": "Festival del Doppiaggio Voci nell'Ombra", "text": ""}
{"id": "5262505", "revid": "256896", "url": "https://it.wikipedia.org/wiki?curid=5262505", "title": "Festival delle Rose 1964", "text": ""}
{"id": "5262507", "revid": "256896", "url": "https://it.wikipedia.org/wiki?curid=5262507", "title": "Festival delle Rose 1965", "text": ""}
{"id": "5262508", "revid": "70217", "url": "https://it.wikipedia.org/wiki?curid=5262508", "title": "Collarino", "text": ""}
{"id": "5262509", "revid": "256896", "url": "https://it.wikipedia.org/wiki?curid=5262509", "title": "Festival delle Rose 1966", "text": ""}
{"id": "5262510", "revid": "547034", "url": "https://it.wikipedia.org/wiki?curid=5262510", "title": "Lawrence Booth", "text": "Biografia.\nFiglio di John Booth, studi\u00f2 a Cambridge dove consegu\u00ec il dottorato in diritto: rest\u00f2 a Cambridge come professore, dopo \u00e8 diventato maestro di Pembroke Hall e nel 1456 venne eletto cancelliere dell'universit\u00e0.\nNominato decano della cattedrale di San Paolo a Londra il 2 novembre 1456 e poi principe-vescovo di Durham nel 1457, ha ricevuto la consacrazione episcopale il 25 settembre successivo nella cattedrale di Durham dalle mani di suo fratello maggiore il arcivescovo William Booth. Il 31 luglio 1476 fu trasferito come arcivescovo alla cattedrale metropolitana di York fino alla sua morte.\nSostenne sempre la causa dei York contro quella di Lancaster; fu lord del sigillo privato del regno da 1456 a 1460 e lord cancelliere da 1473 a 1474, assunse diversi incarichi nella corte inglese.\n\u00c8 morto nel palazzo di Southwell a Nottinghamshire il 19 maggio 1480.\nLo stemma della famiglia Booth.\nBlasone: \"D'argento tre teste recise di cinghiale erette di nero\".\nImpresa: \"Quod ero spero\" (\"lingua latina\")."}
{"id": "5262512", "revid": "256896", "url": "https://it.wikipedia.org/wiki?curid=5262512", "title": "Festival delle Rose 1967", "text": ""}
{"id": "5262515", "revid": "256896", "url": "https://it.wikipedia.org/wiki?curid=5262515", "title": "Mostra nazionale dello Sport", "text": ""}
{"id": "5262516", "revid": "256896", "url": "https://it.wikipedia.org/wiki?curid=5262516", "title": "Mostra della rivoluzione fascista", "text": ""}
{"id": "5262517", "revid": "256896", "url": "https://it.wikipedia.org/wiki?curid=5262517", "title": "Duomo di Arezzo", "text": ""}
{"id": "5262519", "revid": "287204", "url": "https://it.wikipedia.org/wiki?curid=5262519", "title": "Monte dei Cavalli", "text": "Monte dei Cavalli (o montagna dei Cavalli, o ancora monte San Lorenzo) \u00e8 un rilievo calcareo di 1.007\u00a0 della catena montuosa dei Sicani ricadente nel territorio di Prizzi, comune italiano della provincia di Palermo in Sicilia.\nStoria.\nSulla sua sommit\u00e0 si trovano i resti di un abitato indigeno fortemente ellenizzato e distrutto dai Romani durante la prima guerra punica, da vari studiosi identificato con il centro di Hippana (o Hipana) menzionato dalle fonti antiche.\nDescrizione.\nOronimo.\nIl monte deve il nome a una falsa interpretazione del toponimo dell'antica citt\u00e0 che verosimilmente ivi sorgeva, Hippana, il cui nome fu a lungo ritenuto connesso col greco \u1f35\u03c0\u03c0\u03bf\u03c2 (\"h\u00ecppos\"), 'cavallo', donde l'odierno oronimo.\nGeografia.\nRicoperto di foreste di conifere mediterranee e di vegetazione rupestre, \u00e8 delimitato da alte e ripide pareti rocciose a precipizio sull'alto corso del fiume Sosio. Nei pressi del monte affiora la sorgente di Montescuro."}
{"id": "5262523", "revid": "256896", "url": "https://it.wikipedia.org/wiki?curid=5262523", "title": "Duomo di Sovana", "text": ""}
{"id": "5262532", "revid": "339392", "url": "https://it.wikipedia.org/wiki?curid=5262532", "title": "Accademia Europea di Bolzano", "text": ""}
{"id": "5262537", "revid": "256896", "url": "https://it.wikipedia.org/wiki?curid=5262537", "title": "Federazione Italiana per il Superamento dell'Handicap", "text": ""}
{"id": "5262556", "revid": "37401", "url": "https://it.wikipedia.org/wiki?curid=5262556", "title": "Strada statale 121", "text": ""}
{"id": "5262565", "revid": "74801", "url": "https://it.wikipedia.org/wiki?curid=5262565", "title": "Laurana Lajolo", "text": "Biografia.\nDocente di filosofia e scienze umane, si occupa di questioni pedagogiche e di sperimentazione didattica, di politica culturale e di valorizzazione dei beni ambientali e culturali. Ha collaborato con il Ministero dell\u2019Istruzione e con le istituzioni scolastiche per corsi di aggiornamento e di formazione degli insegnanti e per attivit\u00e0 di ricerca sulla didattica della storia contemporanea. Attualmente collabora con alcune scuole su temi culturali, sociali, ambientali e di storia del territorio.\nHa diretto con Elio Archimede dal 1965 al 1969 \"I quaderni Nuovi Incontri\" (Asti Istituto Nuovi Incontri) e dal 1985 al 1987 \"I quaderni di Ulisse\" (Asti Centro culturale Davide Lajolo), la rivista culture dal 2001 al 2018 (Asti, Associazione culturale Davide Lajolo onlus), nel 2018 ha iniziato a dirigere la rivista online adlculture.it.\n\u00c8 stata assessore al Comune di Asti con delega all\u2019istruzione, sport, turismo, cultura dal 1975 al 1980, con delega alla cultura e ai servizi demografici dal 1980 al 1982, assessore per le culture, le manifestazione e la comunicazione dal 1995 al 1998. \n\u00c8 stata direttrice dell\u2019Istituto per la storia della Resistenza della provincia di Asti dalla sua istituzione, dal 1984 al 1996. In quel periodo ha diretto la rivista \"Asti contemporanea\". Dal 1993 \u00e8 stata eletta nel Consiglio direttivo dell\u2019INSMLI, presidente della Commissione didattica nazionale, dal 2000 al 2002 presidente nazionale dell\u2019INSMLI.\n\u00c8 stata componente del Consiglio di Amministrazione della Fondazione (1997- 2001) e componente del Consiglio di indirizzo della Fondazione CRA (2001-2005).\nHa progettato dal 2012 al 2017 la rassegna editoriale \"Libri in Nizza\" per il Comune di Nizza Monferrato.\n\u00c8 presidente dell\u2019Associazione culturale Davide Lajolo, fondata nel 1988, anno in cui ha allestito a Vinchio nella ex-sede del Municipio il museo dedicato allo scrittore Davide Lajolo \"Vinchio \u00e8 il mio nido\", ha progettato \"Gli itinerari letterari di Davide Lajolo\" e \"Bricco di Monte del mare - Il bosco incantato\". Dell'Associazione culturale Davide Lajolo onlus promuove un\u2019intensa attivit\u00e0: ricerche, passeggiate culturali, convegni, conferenze, pubblicazioni, festival del paesaggio agrario, cd, video, teatro, attivit\u00e0 didattica. Ha ideato le riviste \"culture\" (2001-2018) e dal 2018 la rivista online \"adlculture.it\". \n\u00c8 direttrice dal 2001 de \"Quaderno di storia contemporanea\" dell'Istituto per la storia della Resistenza della provincia di Alessandria, collabora ad alcune riviste. \u00c8 nel Comitato scientifico degli Istituti per la storia della resistenza di Alessandria e di Asti.\nHa una rubrica settimanale su \"La Stampa\". Collabora con alcune riviste, tra cui \"Il Platano\", \"Il presente e la storia\" dell'Istituto per la storia della Resistenza di Cuneo, \"Patria\" di ANPI, \"Astigiani\".\nTra le sue opere \"Brofferio l\u2019oppositore\" (1967); \"Gramsci un uomo sconfitto\" (1980), da cui ha tratto nel 2017 il testo teatrale \"Antonio Gramsci. Prigioniero\u201d\"; \"Mammissima \u2013 Cronaca tra ragione e amore di una donna e di una bambina\" (1983); \"Volont\u00e0 di futuro\" (1989); \"La strana fabbrica\" (1988); \"La guerra non finisce mai \u2013Diario di prigionia di un giovane contadino\" (1993); \"I ribelli di Santa Libera \u2013 Storia di un'insurrezione partigiana \u2013 agosto 1946\" (1995); \"I luoghi di Davide Lajolo \u2013 Itinerari letterari\" (Regione Piemonte, 1997), il romanzo di memorie contadine \"Catterina\" (2002); \"L\u2019esperienza del tempo. Memoria e insegnamento della storia\" (2003); \"Socrate e gli altri. Racconti di gatti, cani e casi della vita\" (Boves \u2013 CN, Araba Fenice 2006); \"Passeggiando con Pavese, Lajolo, Fenoglio\" (ADL 2006), da cui ha tratto il docufilm \"Terra di scrittori\" con la regia di Silvio Ciuccetti (Torino SGI 2014); \"Angelo Brofferio e l\u2019unit\u00e0 incompiuta\" (Torino Viglongo (2011), \"Taccuino sul paesaggio rurale. Le colline del vino Langhe-Roero e Monferrato\" (ADL 2014).\nHa curato il programma annuale di celebrazione del ventesimo anniversario della morte di Davide Lajolo \"I filari del mondo\": mostre, convegni, conferenze, pubblicazioni (Alessandria Edizioni dell\u2019Orso 2004). \nHa coordinato la ricerca storico-didattica INSMLI-MPI \"Memoria e insegnamento della storia contemporanea\" (1999-2002) e ha curato la pubblicazione relativa, uscita nei tipi dei Quaderni del MIUR \"Testimoni di storia. La ricerca. Memoria e insegnamento della storia contemporanea\", Istituto Statale di istruzione secondaria \u201cVittoria Colonna\u201d, Roma, 2004. \nHa scritto, tra gli altri, saggi su Beppe Fenoglio, Nuto Revelli e Lidia Rolfi Beccaria e introduzioni a ristampe di libri di Davide Lajolo.\nHa coordinato la ricerca didattica sugli archivi scolastici della provincia di Asti e ha curato la pubblicazione \"Scuola e societ\u00e0. Archivi scolastici e ricerca didattica\" (Asti, Diffusione Immagine, 2005). Ha curato la raccolta di testimonianze \"Gli anziani raccontano: luoghi ed eventi di Asti nel Novecento\" (Torino, EGA 2007) e con Massimo Tornabene, \"Memorie dal manicomio. L\u2019ospedale psichiatrico di Collegno a trent\u2019anni dalla 180\", (Boves Cn, Araba fenice, 2008), \"Felice Platone. Il sindaco della Liberazione \u2013 L\u2019attivit\u00e0 amministrativa ad Asti dal 1945 al 1951\", (Israt, 2014).\n\u00c8 coautrice di \"Lina Borgo Guenna. Un\u2019esperienza educativa laica\", (Asti Israt 2009).\n\u00c8 curatrice di \"Gli uomini e la Terra. Il patrimonio economico, ambientale e culturale del paesaggio agrario\" (Torino, Daniela Piazza editore, 2010), di Valorizzare un patrimonio Unesco, (MIBAC 2016).\nNel 2016 ha allestito a Palazzo Crova di Nizza Monferrato (At) \"Art \u2018900 - Collezione di Davide Lajolo\" esponendo 100 opere di autori contemporanei in collaborazione con l\u2019Amministrazione comunale a ingresso gratuito. Nelle sale di esposizione allestisce mostre temporanee. Nel 2018 ha curato la riedizione artistica dell\u2019ultimo libro di Davide Lajolo \"Gli uomini dell\u2019arcobaleno\" (Milano Editoriale Giorgio Mondadori) con la riproduzione delle opere esposte.\nPremi.\nNel 2016 ha ricevuto il Premio \"Amisa del me\u2019 pais\" dell\u2019Associazione L\u2019Erca di Nizza Monferrato e nel 2017 l'Ordine di S. Secondo per l'attivit\u00e0 amministrativa e culturale a favore della citt\u00e0 dall'Amministrazione comunale di Asti."}
{"id": "5262566", "revid": "73146399", "url": "https://it.wikipedia.org/wiki?curid=5262566", "title": "Messaggio di fine anno del presidente della Repubblica Italiana", "text": ""}
{"id": "5262572", "revid": "1305772", "url": "https://it.wikipedia.org/wiki?curid=5262572", "title": "Gods of War (disambigua)", "text": ""}
{"id": "5262582", "revid": "1573940", "url": "https://it.wikipedia.org/wiki?curid=5262582", "title": "Brookesia thieli", "text": "Brookesia thieli \u00e8 un piccolo sauro della famiglia Chamaeleonidae, endemico del Madagascar.\nDistribuzione e habitat.\nLa specie \u00e8 diffusa nelle foreste pluviali del versante orientale del Madagascar, da Ranomafana a sud sino a Anjanaharibe Sud a nord.\nConservazione.\nLa \"IUCN Red List\" classifica \"B. thieli\" come specie a basso rischio (\"Least Concern\").\nLa specie \u00e8 inserita nella Appendice II della \"Convention on International Trade of Endangered Species\" (CITES)."}
{"id": "5262590", "revid": "767487", "url": "https://it.wikipedia.org/wiki?curid=5262590", "title": "Giuseppe Cortese", "text": "Biografia.\nComponente della Commissione Igiene e Sanit\u00e0 della camera dei Deputati nella VI Legislatura, partecip\u00f2 attivamente alla elaborazione della LEGGE 2 dicembre 1975, n. 644 \"Disciplina dei prelievi di parti di cadavere a scopo di trapianto terapeutico e norme sul prelievo dell'ipofisi da cadavere a scopo di produzione di estratti per uso terapeutico\"."}
{"id": "5262591", "revid": "247222", "url": "https://it.wikipedia.org/wiki?curid=5262591", "title": "Standing ovation (Vasco Rossi)", "text": ""}
{"id": "5262592", "revid": "767487", "url": "https://it.wikipedia.org/wiki?curid=5262592", "title": "Jamie Marks Is Dead", "text": "Jamie Marks Is Dead \u00e8 un film del 2014 scritto e diretto da Carter Smith. La pellicola si basa sul romanzo a sfondo omosessuale \"La voce segreta dei corvi\" (\"One for Sorrow\") di Christopher Barzak.\nTrama.\nGrace, un'adolescente che frequenta la scuola pubblica della citt\u00e0 in cui vive, scopre, mentre sta girovagando per il fiume, il cadavere di un suo coetaneo: Jamie Marks. La sua morte diventa uno scandalo nazionale, visto che il ragazzo \u00e8 stato ucciso nel peggiore dei modi, ma nella scuola che frequentava la sua morte non ha influenzato la vita di nessuno, tranne quella di Adam. Adam McCormick incomincia a provare molti sensi di colpa per aver lasciato a persone come suo fratello, Aaron, di umiliarlo e denigrarlo, affidandogli soprannomi come Jamie lo Storpione. I professori se ne infischiano altamente della sua morte, confessando che \u00e8 molto pi\u00f9 importante il lavoro. Adam, visitando la scena del delitto, conosce Grace, rimanendo fortemente attratto dalla sua personalit\u00e0 misteriosa e ambigua.\nLa madre di Adam e Aaron, Linda, ha un incidente automobilistico, dove ne rimane paralizzata. Invece di inveire contro l'altra guidatrice del furgone, Lucy, le due fanno amicizie, legate dalla profonda fede in Dio. Grace si comporta in maniera molto strana e non finisce mai di parlare del defunto Jamie. Stranamente, quando Grace e Adam si baciano le luci si spengono e la ragazza intima al ragazzo di tornare il giorno successivo. Facendo come ordinato, Adam viene a conoscenza di qualcosa di soprannaturale: sia lui che Grace riescono a vedere i fantasma di Jamie. Grace decide di tenersi alla larga dallo spettro e ammette che anche se le autorit\u00e0 riuscissero a trovare il suo assassino, sarebbe inutile, perch\u00e9 Jamie \u00e8 morto e non pu\u00f2 tornare nel mondo dei vivi.\nAdam si reca a tarda notte sulla scena del delitto, dove incontra lo spettro del defunto. Jamie appare come un ragazzo indifeso, timido, ancora intimorito dal mondo. Adam gli pone la mano, dicendo che non lo insulter\u00e0 come tutti gli altri. Lo spettro dice inoltre di sapere che lui vorrebbe \u201cprovare come si sente\u201d e per questo lo fa spogliare e posizionare nell'esatto luogo della sua morte. Adam viene sorpreso da Aaron, che lo riporta a casa. Qui, Adam scopre che Jamie si \u00e8 \u201ctrasferito\u201d nel suo armadio. Il proprietario di casa gli offre ospitalit\u00e0 e inizia ad aprirsi rivelandogli l'odio profondo per il fratello, che intanto ha rivelato all'intera scuola quello che \u00e8 successo sulla scena del delitto facendolo diventare un emarginato.\nJamie ama farsi sussurrare parole all'orecchio, perch\u00e9 gli danno la sensazione di essere ancora in vita. Inoltre lo spettro rivela ad Adam dei suoi poteri, di com'\u00e8 in grado di viaggiare da armadio ad armadio. Adam ha il desiderio di andarsene via e Jamie gli d\u00e0 un semplice consiglio: recarsi da Frances la Passiva. Non sapendo chi sia, chiede informazioni a Grace. Frances era una ragazza della citt\u00e0 che soffriva di bullismo e maltrattamenti familiari. Impazzita dal dolore, si tolse la vita; stranamente, dopo un po' di tempo, morirono anche i genitori. Grace conosciuto il piano di Jamie ne \u00e8 completamente contraria, ma non pu\u00f2 impedire ad Adam di seguirlo. Quest'ultimo, insieme allo spettro si reca nel granaio di Frances, che appare in maniera molto fredda e distaccata. Jamie confessa all'amico che Frances, ogni giorno prima dell'alba, fa provare il sapore della morte all'anima dei genitori.\nTra Adam e Frances scoppia un litigio, che termina con la fuga dell'umano, uno scontro tra i due spettri e la distruzione della casa di Frances. Il ragazzo chiama Grace, dicendole quello che \u00e8 capitato. Poi viene avvicinato da Jamie che gli confessa che non \u00e8 affatto arrabbiato con lui per la sua fuga. I due si riconciliano e il loro rapporto diventa pi\u00f9 intenso e le cose continuano cos\u00ec per un po', fin a quando Adam non viene catturato dalla polizia e costretto a tornare a casa. Frances si fa viva a casa del ragazzo, reclamando vendetta per la sua abitazione distrutta, ma viene fermata da Jamie, che la porta in un tunnel che sarebbe in realt\u00e0 la porta per il paradiso. Grace mostra ad Adam un fogli in cui Jamie, in qualche modo, ammetteva di essere il responsabile della sua stessa morte. Jamie accusa la ragazza di essere gelosa della relazione tra lui e Adam e dicendo che tra loro potrebbe nascere una storia. L'altro ragazzo gli dice che questo \u00e8 impossibile, perch\u00e9 non funzionerebbe mai e lo convince ad attraversare il tunnel per giungere al Paradiso. Prima, tuttavia, Adam sussurra un'altra parola al suo amico spettro: \u201cAmore\u201d.\nDistribuzione.\nIl film \u00e8 stato presentato in anteprima e in concorso a gennaio 2014 al Sundance Film Festival. Successivamente \u00e8 stato proiettato in altri festival cinematografici internazionali, tra cui Festival del cinema americano di Deauville e London Film Festival."}
{"id": "5262593", "revid": "1851848", "url": "https://it.wikipedia.org/wiki?curid=5262593", "title": "Mary Ann Cotton", "text": "Biografia.\nMary Ann ebbe un'infanzia travagliata per le misere condizioni della sua famiglia che si sosteneva sul lavoro di minatore di suo padre Michael Robson, un uomo di profonda religione metodista che educ\u00f2 la figlia ad una severa disciplina. Quando Mary Ann aveva 8 anni la famiglia si trasfer\u00ec a Murton dove la bambina si trov\u00f2 in difficolt\u00e0 a relazionarsi con i compagni di scuola evidenziando un disagio che si accrebbe quando il padre mor\u00ec precipitando in un pozzo della miniera di carbone di Murton, il 23 febbraio 1842, quando Mary aveva 10 anni.\nMary Ann aveva 14 anni quando sua madre Margaret Londsdale (1813-1867) si rimarit\u00f2 con Robert Scott. Il patrigno prosegu\u00ec nell'impartire i principi di una rigida educazione a cui la fanciulla si sottrasse lasciando la famiglia e andando a lavorare come domestica in casa di Edward Potter a South Hetton, un vicino villaggio. Qui rimase per tre anni fino a quando torn\u00f2 da sua madre decidendo di imparare il mestiere di cucitrice. \nIl primo matrimonio e 8 figli.\nIn questo frattempo conobbe William Mowbray (1826-gennaio 1865), un minatore che spos\u00f2 nel 1852 quando raggiunse i 20 anni. La coppia si trasfer\u00ec a Plymouth dove nacquero 5 figli, quattro dei quali morirono per febbre gastrica. Mary Ann e William tornarono ad abitare nel Nord-Est dell'Inghilterra dove ebbero ancora tre figli che morirono in tenera et\u00e0. William, che nel frattempo era divenuto capomastro in una miniera di carbone e successivamente pompiere a bordo di una nave a vapore, mor\u00ec nel gennaio 1865 per una malattia intestinale lasciando a Mary un'eredit\u00e0 di 35 sterline ottenute come rimborso per un'assicurazione sulla vita stipulata precedentemente.\nDei figli che ebbe con William ricordiamo:\n1)Isabella (26 settembre 1858-Aprile 1867)\n2)Margaret Jane (1/10/1861-1865)\n3)una precedente Margaret Jane \n4)John Robert\nIl secondo matrimonio.\nRimasta vedova Mary Ann si trasfer\u00ec a Seaham Harbor dove intrecci\u00f2 con Joseph Nattrass una relazione che si interruppe quando questi, gi\u00e0 fidanzato con un'altra donna, si spos\u00f2. Nel frattempo con la morte della figlioletta di 3 anni Mary Ann, rimasta sola affid\u00f2 Isabella, l'unica bambina superstite dell'ampia figliolanza, alla nonna e si trasfer\u00ec nel Sunderland dove ottenne un lavoro da infermiera in un dispensario dove conobbe uno dei pazienti, Georges Ward (1833-1866), che spos\u00f2 nell'agosto del 1865 a Monkwearmouth. George, colpito da una malattia caratterizzata da paralisi e problemi intestinali, mor\u00ec nell'ottobre del 1866 lasciando Mary Ann beneficiaria di un'assicurazione sulla vita.\nIl terzo matrimonio e una figlia.\nJames Robinson, carpentiere a Pallion, rimasto da poco vedovo della moglie Hannah, assunse Mary Ann come governante nel novembre del 1866. Un mese dopo il figlio di James mor\u00ec per problemi gastrici. Nel frattempo Mary Ann era rimasta incinta di James e, poich\u00e9 sua madre si era ammalata, si rec\u00f2 a Seaham Harbour per assisterla. Dopo un apparente miglioramento la donna cominci\u00f2 a lamentarsi per dolori di stomaco e dopo poco mor\u00ec all'et\u00e0 di 54 anni nel 1867. Isabella che era stata affidata alla nonna torn\u00f2 con la madre nella casa di Robinson a Pallion dove dopo poco mor\u00ec quasi contemporaneamente con i due figli di James (i tre bambini furono sepolti negli ultimi giorni di aprile del 1867). Quattro mesi dopo James regolarizz\u00f2 la sua posizione sposando Mary Ann che diede alla luce nel novembre del 1867 una bimba chiamata Mary Isabelle che si ammal\u00f2 e mor\u00ec nel marzo del 1868 a 4 mesi. James cominci\u00f2 a sospettare della cattiva condotta della moglie che insisteva per fargli sottoscrivere un'assicurazione sulla vita; i dubbi sul suo conto divennero certezza quando scopr\u00ec che la moglie aveva debiti per 60 \u00a3, che aveva rubato pi\u00f9 di 50 \u00a3, che probabilmente aveva depositato in banca, e che aveva impegnato diversi suoi oggetti di valore. A questo punto James cacci\u00f2 di casa Mary Ann che si diede alla vita di strada.\nIl quarto matrimonio da bigama e un figlio.\nFu in questa situazione disperata che Mary Ann divenne amica di Margaret Cotton che le fece conoscere suo fratello Frederick, un minatore rimasto da poco vedovo e che aveva perso due dei suoi quattro figli. Margaret curava e badava ai due sopravvissuti: Frederick Jr. e Charles Edward sino a quando nel marzo 1870 mor\u00ec di una malattia indeterminata collegata allo stomaco. Mary Ann si assunse allora il compito di consolare Frederick che ben presto la mise incinta e che la spos\u00f2 nel settembre del 1870. Nel 1871 la bigama Mary mise alla luce Robert, che mor\u00ec nel 1872.\nUna convivenza e un figlio illegittimo.\nPoco dopo Mary Ann venuta a sapere che il suo ex amante Joseph Natrass abitava in un paese vicino e che non era pi\u00f9 sposato, riprese la sua relazione con lui. Frederick che aveva sottoscritto un'assicurazione sulla sua vita e su quella dei figli venne colpito da una \"febbre gastrica\" e mor\u00ec nel dicembre 1871 lasciando libero il campo per Natrass che divenne il convivente di Mary che, dopo aver trovato un lavoro da infermiera presso John Quick-Manning, un agente delle imposte, rimase incinta di quest'ultimo. Partor\u00ec il 10 gennaio 1873 una figlia che chiam\u00f2 Margaret, morta nel 1953 all'et\u00e0 di 80 anni.\nNel 1872 i due figli Frederick Jr. e Robert morirono di poco precedendo il padre Natrass, morto per febbre gastrica dopo aver fatto testamento a favore di Mary Ann che poco dopo ricevette la richiesta di un parrocchiano Thomas Riley di aiutare le infermiere di una donna colpita dal vaiolo. Mary Ann rispose che doveva prendersi cura dell'ultimo dei sopravvissuti dei figli di Cotton, Charles Edward di 8 anni, e anzi chiedeva di farlo ricoverare nell'ospedale aggiungendo che le sue condizioni di salute ben presto lo avrebbero portato a raggiungere i suoi fratelli. Riley, che era stato medico legale a West-Auckland e che ebbe modo di visitare il ragazzo trovandolo in buona salute, fu sorpreso nell'apprendere della sua morte avvenuta qualche giorno dopo. Riley avvis\u00f2 quindi la polizia dei suoi sospetti e convinse il medico competente a non compilare per il momento il certificato di morte sino a quando non fossero chiarite le cause del decesso.\nL'arresto, il processo e la condanna.\nFu aperta un'inchiesta durante la quale Mary Ann sostenne che Riley l'aveva accusata perch\u00e9 ella aveva respinto le sue avances. L'inchiesta preliminare concluse che il ragazzo era morto per cause naturali. La decisione fu contestata duramente dai giornali che misero in evidenza le numerosi morti per febbre gastrica (tre mariti, un amante, un'amica, la madre, e una dozzina di bambini) di coloro che avevano convissuto per qualche tempo con Mary Ann.\nSi giunse cos\u00ec ad una perizia medico legale che accert\u00f2 la presenza di arsenico nel corpo di Charles Edward. Mary Ann fu arrestata con l'accusa di omicidio. Per l'apertura del processo che avvenne il 5 marzo 1873 si attese che l'imputata partorisse la figlia di John Quick-Manning che in seguito venne adottata.\nLa difesa dell'accusata avanz\u00f2 la tesi che Charles fosse morto per aver inalato particelle di arsenico provenienti dalla tintura verde utilizzata per i parati della casa dei Cotton e prospett\u00f2 l'ulteriore ipotesi che l'avvelenamento fosse dovuto al fatto che Mary Ann utilizzava per pulire i pavimenti una mistura di sapone ed arsenico che permaneva dopo il lavaggio avvelenando gli ambienti. La giuria non credette a queste ipotesi e in appena 90 minuti giudic\u00f2 Mary Ann colpevole.\nIl cronista del Times scrisse il 20 maggio 1873:\nMolte domande di grazia furono rivolte al Ministero dell'Interno ma nessuna fu accolta. Mary Ann fu impiccata nella prigione della contea di Durhan il 24 marzo 1873. Il boia utilizz\u00f2 per l'esecuzione la tecnica detta della \"piccola caduta\" che provocava la morte non per la rottura delle vertebre del collo ma per il lento soffocamento. \nLa filastrocca.\nDopo la morte di Mary Ann una popolare filastrocca ne rievoc\u00f2 la spaventosa figura:\n&lt;poem&gt;\n\u00abMary Ann Cotton\n\u00e8 morta e putrefatta \ngiace nella tomba\ncon gli occhi spalancati.\nCantare, cantare, cosa posso cantare?\nMary Ann Cotton ha al collo una corda.\nDov'\u00e8, dov'\u00e8? Penzola in aria \nvendendo manine rinsecchite, un penny al paio\u00bb\n&lt;/poem&gt;"}
{"id": "5262595", "revid": "1008732", "url": "https://it.wikipedia.org/wiki?curid=5262595", "title": "Kazuo Kubokawa", "text": "Laureatosi in astronomia all'Universit\u00e0 Imperiale di Tokyo, inizi\u00f2 lavorando presso l'osservatorio dell'istituto stesso, per essere poi nominato nel 1938 presidente dell'Astronomical Association sezione di Taiwan, all'epoca territorio giapponese. Nel 1942 avvi\u00f2 i lavori per la costruzione dell'osservatorio Shintakayama sul monte Yu Shan, tuttavia l'esito degli eventi bellici e la sua morte, avvenuta nel 1943 per febbre tifoide, causarono l'interruzione del progetto.\nIl Minor Planet Center gli accredita la scoperta dell'asteroide 1139 Atami effettuata il 1\u00ba dicembre 1929 in collaborazione con Okuro Oikawa.\nGli \u00e8 stato dedicato l'asteroide 6140 Kubokawa."}
{"id": "5262596", "revid": "1543377", "url": "https://it.wikipedia.org/wiki?curid=5262596", "title": "Riserva speciale di Anjanaharibe Sud", "text": "La riserva speciale di Anjanaharibe Sud \u00e8 un'area naturale protetta del Madagascar nord-orientale.\nTerritorio.\nLa riserva sorge nella parte nord-orientale del Madagascar, circa 25\u00a0km a sud-ovest della citt\u00e0 di Andapa, nella regione di Sava. Copre un'area di circa 180\u00a0km2 comprendente il massiccio di Anjanaharibe, alto 2.064 m.\nFlora.\nLa riserva ospita una variet\u00e0 di ecosistemi che vanno dalla foresta umida, presente nella fascia altitudinale tra 600 e 1.200 m, alla foresta montana sclerofilla, sino ai 1.400 m. Sono state censite 300 differenti specie di felci, numerose essenze pregiate come il palissandro e l'ebano e oltre 40 specie di palme.\nMerita una menzione particolare la presenza di una cospicua popolazione di \"takhtajania\" (\"Takhtajania perrieri\"), un arbusto sempreverde aromatico, endemico del Madagascar, considerato una delle pi\u00f9 antiche piante angiosperme esistenti.\nFauna.\nIl territorio della riserva ospita dodici specie differenti di lemuri tra cui il raro sifaka setoso (\"Propithecus candidus\"), specie in pericolo critico di estinzione, e l'indri (\"Indri indri\"), che in quest'area ha un mantello molto pi\u00f9 scuro delle popolazioni pi\u00f9 meridionali. Altri lemuri che \u00e8 possibile incontrare sono il maki lanoso (\"Avahi laniger\"), il lemure dal ventre rosso (\"Eulemur rubriventer\"), il lemure dalla fronte bianca (\"Eulemur albifrons\"), l'apalemure occidentale (\"Hapalemur occidentalis\"), il lepilemure di Seal (\"Lepilemur seali\"), il microcebo di Mittermeier (\"Microcebus mittermeieri\"), l'aye-aye (\"Daubentonia madagascariensis\"), il chirogaleo bruno (\"Cheirogaleus major\") e il chirogaleo dalle orecchie pelose (\"Allocebus trichotis\").\nMolto ricca l'avifauna, con oltre 100 specie differenti tra le quali l'aquila serpentaria del Madagascar (\"Eutriorchis astur\"), il gheppio fasciato (\"Falco zoniventris\"), la ghiandaia marina di Crossley (\"Atelornis crossleyi\"), la ghiandaia marina terricola (\"Brachypteracias leptosomus\"), la ghiandaia marina terricola squamosa (\"Geobiastes squamiger\"), la ghiandaia marina pitta (\"Atelornis pittoides\"), il vanga dall'elmo (\"Euryceros prevostii\"), la newtonia di Fanovana (\"Newtonia fanovanae\") e la silvicola criptica (\"Cryptosylvicola randrianasoloi\")."}
{"id": "5262612", "revid": "767487", "url": "https://it.wikipedia.org/wiki?curid=5262612", "title": "Pietro Taverna", "text": "Carriera.\nNella stagione 1929-1930 ha vinto il campionato di Prima Divisione con il Derthona.\nNella stagione 1930-1931 ha segnato 6 gol in 33 presenze con il Derthona, squadra di cui \u00e8 stato il miglior marcatore stagionale e con cui a fine campionato \u00e8 retrocesso in Prima Divisione. Ha giocato in seconda serie con la squadra piemontese anche nella stagione 1933-1934, nella quale ha giocato 24 partite, e nella stagione 1934-1935. Nella stagione 1936-1937 ha giocato nell'Andrea Doria in Serie C."}
{"id": "5262623", "revid": "767487", "url": "https://it.wikipedia.org/wiki?curid=5262623", "title": "Unione Sportiva Carrarese &quot;Pietrino Binelli&quot; 1950-1951", "text": "Questa voce raccoglie le informazioni riguardanti l'Unione Sportiva Carrarese \"Pietrino Binelli\" nelle competizioni ufficiali della stagione 1950-1951."}
{"id": "5262626", "revid": "247222", "url": "https://it.wikipedia.org/wiki?curid=5262626", "title": "Io nascer\u00f2", "text": ""}
{"id": "5262628", "revid": "2024225", "url": "https://it.wikipedia.org/wiki?curid=5262628", "title": "Sarbel", "text": "Biografia.\nNato a Londra da padre cipriota, si \u00e8 trasferito a Creta da ragazzo.\nNel 2004 ha registrato il brano \"Se pira sovara\" con la cantante Irini Merkouri. L'anno seguente ha pubblicato il suo primo album \"Parakseno sinesthima\", in cui sono inseriti elementi di la\u00efk\u00f3.\nNel luglio 2006 esce il suo secondo album, nella cui edizione speciale \u00e8 presente un duetto con Natasa Theod\u014dridou.\nNel 2007 ha partecipato all'Eurovision Song Contest 2007 come rappresentante della Grecia, presentando il brano \"Yassou Maria\" e classificandosi settimo.\nHa pubblicato il terzo album in studio nel 2008."}
{"id": "5262630", "revid": "729019", "url": "https://it.wikipedia.org/wiki?curid=5262630", "title": "Associazione Calcio Perugia 1950-1951", "text": "Questa voce raccoglie le informazioni riguardanti l'Associazione Calcio Perugia nelle competizioni ufficiali della stagione 1950-1951."}
{"id": "5262641", "revid": "767487", "url": "https://it.wikipedia.org/wiki?curid=5262641", "title": "Scooch", "text": "Gli Scooch sono un gruppo musicale britannico di genere europop, formatosi nel 1998.\nIl gruppo ha partecipato all'Eurovision Song Contest 2007 come rappresentante del Regno Unito, presentando il brano \"Flying the Flag (For You)\"."}
{"id": "5262643", "revid": "125600027", "url": "https://it.wikipedia.org/wiki?curid=5262643", "title": "Berengario Carroz", "text": "Biografia.\nEra figlio dell'ammiraglio d'Aragona Francesco Carroz e di Stefania di Lauria. Spos\u00f2 Teresa Gonibau de Entenza, sorellastra della moglie dell'infante Alfonso. Alla sua morte si rispos\u00f2 con Geraldona de Ribelles dalla quale ebbe il suo unico figlio chiamato, come lui, Berengario.\nInizialmente serv\u00ec Roberto d'Angi\u00f2 durante la guerra contro Federico III di Sicilia e nel 1314 fu inviato con 40 galee nell'isola di Djerba.\nDurante la conquista aragonese della Sardegna (1323-1324) si distinse nella difesa dell'infante Alfonso e fu nominato capitano della gente d'arme di Bonaria. Due mesi dopo, a seguito della morte di Filippo di Saluzzo, assunse anche la carica di governatore generale dell'isola.\nNel 1326 represse duramente la rivolta di Sassari, condannando a morte il ribelle Vinciguerra Doria e incarcerando il marchese Federico Malaspina. Ottenne ampi feudi e propriet\u00e0 in tutta l'isola tra cui il Castello di San Michele di Cagliari. Mor\u00ec probabilmente nel Regno di Valencia nel 1336."}
{"id": "5262644", "revid": "83531", "url": "https://it.wikipedia.org/wiki?curid=5262644", "title": "Unione Sportiva Grosseto 1950-1951", "text": "Questa pagina raccoglie le informazioni riguardanti l'Unione Sportiva Grosseto nelle competizioni ufficiali della stagione 1950-1951."}
{"id": "5262648", "revid": "767487", "url": "https://it.wikipedia.org/wiki?curid=5262648", "title": "Les Fatals Picards", "text": "Les Fatals Picards sono un gruppo musicale rock francese formatosi nel 1998.\nNel 2007 il gruppo ha partecipato all'Eurovision Song Contest 2007 come rappresentante della Francia, presentando il brano \"L'amour \u00e0 la fran\u00e7ais\".\nFormazione.\nAttuale\nEx membri"}
{"id": "5262650", "revid": "466539", "url": "https://it.wikipedia.org/wiki?curid=5262650", "title": "Howard Chaykin", "text": "Biografia.\nInizi\u00f2 la sua carriera diciannovenne come assistente di Gil Kane, dal quale fu fortemente influenzato. I primi lavori autonomi di Chaykin sono stati per la DC Comics, con i disegni per l'adattamento di \"Fafhrd and the Gray Mouser\" di Fritz Leiber, su testi di Denny O'Neal, apparso su \"Sword of Sorcery\". Successivamente pubblic\u00f2 per la Marvel Comics, contribuendo al personaggio Killraven insieme a Neal Adams nel 1973 e creando il personaggio di Dominic Fortune sull'antologico \"Marvel Preview\" nel 1975.\nNel 1983 scrisse e disegn\u00f2 per la First Comics una nuova serie, \"American Flagg!,\" ambientata nella Chicago del 2031. Nel 1986 scrisse e disegn\u00f2 una miniserie per la DC Comics sull'Uomo Ombra, personaggio della letteratura pulp, ripreso sempre per la DC negli anni settanta da Denny O'Neal e Mike Kaluta, ma con ambientazione contemporanea. Sempre nel 1986 fu pubblicata dalla First una ambiziosa graphic novel, \"Time\u00b2\", ambientata a New York e nella quale Chaykin mescola il suo interesse per il jazz e i film noir ad elementi autobiografici.\nNegli anni novanta Chaykin scrive per la DC Comics \"Twilight\" su disegni di Jos\u00e8 Luis Garzia-Lopez, scrive e disegna la miniserie \"Power &amp; Glory\" per la Malibu, ma a met\u00e0 del decennio abbandona progressivamente il mondo dei fumetti per dedicarsi alla scrittura televisiva.\nNel 2004 si dedica con David Tischman alla scrittura della serie \"Bite club\" disegnata da David Hahn."}
{"id": "5262653", "revid": "599013", "url": "https://it.wikipedia.org/wiki?curid=5262653", "title": "Castel Romano (Pieve di Bono-Prezzo)", "text": "Castel Romano \u00e8 un castello medievale in rovina che si trova nel comune di Pieve di Bono-Prezzo in provincia di Trento.\nStoria.\nIl maniero risale probabilmente al XII secolo ed era originariamente una casatorre che sorgeva in una posizione strategica per il controllo della valle del Chiese. Fu prima feudo degli Appiano e in seguito degli Arco. Nel XIV secolo pass\u00f2 definitivamente ai Lodron e divenne la sede di uno dei rami pi\u00f9 importanti di questa famiglia. Proprio in questo periodo il castello venne ristrutturato con l'aggiunta di alcuni edifici residenziali ornati da pregevoli affreschi, come dimostra quello strappato e oggi conservato al museo diocesano di Trento.\nNel 1848 fu saccheggiato dai Corpi Franchi e nel 1866 fu occupato dalle truppe al comando di Giuseppe Garibaldi. Durante la prima guerra mondiale venne a trovarsi a ridosso del fronte e fu pesantemente bombardato dalle artiglierie italiane che lo ridussero a rudere.\nNegli ultimi anni \u00e8 stato sottoposto a un profondo restauro che ne ha permesso una migliore conservazione e fruizione da parte del pubblico. Spesso vi vengono organizzati anche eventi pubblici."}
{"id": "5262656", "revid": "44876", "url": "https://it.wikipedia.org/wiki?curid=5262656", "title": "Le Signe Societ\u00e0 Sportiva 1950-1951", "text": "Questa pagina raccoglie le informazioni riguardanti la Societ\u00e0 Sportiva Le Signe nelle competizioni ufficiali della stagione 1950-1951."}
{"id": "5262657", "revid": "188323", "url": "https://it.wikipedia.org/wiki?curid=5262657", "title": "Mini-PCIexpress", "text": ""}
{"id": "5262660", "revid": "76963", "url": "https://it.wikipedia.org/wiki?curid=5262660", "title": "Maria Menounos", "text": "Biografia.\nNata in Massachusetts, \u00e8 di origine greca.\n\u00c8 nota negli Stati Uniti come corrispondente per i rotocalchi televisivi \"Entertainment Tonight\" (2002-2005), \"Access Hollywood\" (2005-2011) e \"Extra\" (2011-2014).\nNel 2004-2005 appare in dieci episodi di \"One Tree Hill\".\nHa condotto l'Eurovision Song Contest 2006 in Grecia assieme a Sakis Rouvas.\nNel 2012 ha partecipato al programma \"Dancing with the Stars\" e a WrestleMania XXVIII."}
{"id": "5262681", "revid": "83719849", "url": "https://it.wikipedia.org/wiki?curid=5262681", "title": "Unione Sportiva Foggia 1950-1951", "text": "Questa voce raccoglie le informazioni riguardanti l'Unione Sportiva Foggia nelle competizioni ufficiali della stagione 1950-1951."}
{"id": "5262685", "revid": "547034", "url": "https://it.wikipedia.org/wiki?curid=5262685", "title": "Thomas Dessoulavy", "text": "Biografia.\nBritannico di nascita, ma romano d'azione, per i tantissimi anni trascorsi nella capitale dello Stato Pontificio, ben 53, come testimonia anche l'epitaffio sulla lapide della sua tomba nel Cimitero acattolico di Roma a Testaccio, presso la Piramide Cestia (dove riposa, tra l'altro, insieme all'altro pittore contemporaneo Carl Philipp Fohr): \"Beneath these flowers are the remains of Thomas Dessoulavy an English Landscape Painter who during 53 years painted the classic scenes of Rome with truth and beauty and never ceased to be an Englishman he was 68 years of age and died on the 28th October 1869\". \u201cSotto questi fiori ci sono i resti di Thomas Dessoulavy, un pittore paesaggista inglese, che in 53 anni dipinse scene classiche di Roma con la verit\u00e0 e la bellezza, e non cess\u00f2 mai di essere un inglese; aveva 68 anni di et\u00e0 e mor\u00ec il 28 ottobre 1869\u201d.\nDessoulavy si trasfer\u00ec appunto giovanissimo a Roma e nel censimento del 1819 viene registrato come studente residente nella casa del celebre acquerellista svizzero Franz Kaisermann (1765-1833), al quarto piano di piazza di Spagna 31. \nLa notoriet\u00e0 del suo mentore, giov\u00f2 molto a Dessoulavy, ma era in possesso di indubbie qualit\u00e0 artistiche, se gi\u00e0 nel 1824 lo scultore svizzero Heinrich Keller lo cita nel suo prezioso Elenco tra i \u201cpittori paesisti\u201d; a quell'epoca aveva uno studio al numero 9 di San Giuseppe a Capo le Case. Dalla datazione di alcune opere pervenutaci, si pu\u00f2 desumere che nel 1828/1829 egli soggiornasse a Napoli e dintorni. A quell'epoca Dessoulavy era artista noto e affermato della colonia artistica britannica a Roma: lo provano i repertori tradizionali e tra l'altro una lettera inviata in data 21 gennaio 1838 dal pittore Samuel Palmer all'amico John Linnen. Dessoulavy parlava correttamente l'italiano ed era sovente richiesto quale cicerone per i visitatori britannici. Nel 1839 prese parte per la prima volta all'annuale esposizione della Societ\u00e0 degli Amatori e Cultori di Belle Arti di Roma; ed in quell'anno tenne uno studio in via dell'Orto di Napoli 7. Nel 1846 invi\u00f2 alla Royal Academy di Londra una Veduta del Palazzo dei Cesari, mentre l'anno successivo espose un non specificato Paesaggio nella stessa sede. \nParticolare interesse suscita il commento sull'arte di Dessoulavy contenuto nella prima edizione del 1843 del celebre \"Murray's Handbook\" dedicato all'Italia centrale: \u201cDessoulavy \u00e8 uno dei rari esempi di paesaggista storico; i suoi grandi meriti sono ben noti agli amatori di questa superiore categoria artistica\u201d. In un altro passo della celebre guida, nell'illustrare il contenuto della raccolta di Bertel Thorvaldsen, i curatori ricordano come \u201cnel corso della nostra ultima visita a Thorvaldsen lo abbiamo sentito dire che egli non considerava completa la propria raccolta finch\u00e9 non avesse posseduto un paesaggio uscito dalla mano di Dessoulavy\u201d. Del 1848 \u00e8 l'ultima presenza di Dessoulavy alle mostre annuali della Royal Academy, con il dipinto Porta San Giovanni a Roma. Fece ritorno a Londra per brevi periodi nel 1849, 1852 e 1854: \u00e8 probabile che in tali occasioni risalgano le due presenze alle mostre del British Institute. Nel 1856 Dessoulavy figura per la prima volta nell'elenco dei soci degli Amatori e Cultori. Mor\u00ec nel 1869."}
{"id": "5262686", "revid": "767487", "url": "https://it.wikipedia.org/wiki?curid=5262686", "title": "Anima Mundi (film)", "text": "Anima Mundi \u00e8 un documentario del 1992 diretto da Godfrey Reggio. Nonostante le somiglianze con gli altri film della \"trilogia qatsi\", \"Anima Mundi\" non viene considerato parte di essa.\nTrama.\n\"Anima Mundi\" \u00e8 documentario privo di dialoghi. Esso si concentra sulla natura, la fauna selvatica e analizza diversi ecosistemi e popolazioni animali: giungle, insetti e forme di vita marine.\nColonna sonora.\nLa colonna sonora \u00e8 un elemento centrale del documentario, ed \u00e8 stata creata da Philip Glass (gi\u00e0 autore delle colonne sonore per i film della \"trilogia qatsi\")."}
{"id": "5262696", "revid": "767487", "url": "https://it.wikipedia.org/wiki?curid=5262696", "title": "A Touch of Fever", "text": "A Touch of Fever (\"Hatachi no binetsu \") \u00e8 un film del 1993 diretto da Ry\u014dsuke Hashiguchi.\nLa pellicola, prodotto in Giappone e sceneggiata da Bobby White, \u00e8 stata anche intitolata The Slight Fever of a Twenty Year Old.\nTrama.\nTatsuru Shinamori e Shin Miyajima sono due ragazzi che hanno meno di vent'anni e si prostituiscono in segreto per soldi, per carenza di alimenti e per pagarsi la rispettiva scuola o universit\u00e0. Yoriko e Atsumi, le loro rispettive amiche, sono all'oscuro di quello che stanno facendo, altrimenti li avrebbero fermati o aiutati in qualche modo. Tatsuro, col passare del tempo, diventa freddo e distaccato, per poter svolgere al meglio il suo lavoro, diventando quasi apatico. Shin ha invece un animo pi\u00f9 sensibile e si sente molto in colpa per quello che sta facendo. Nonostante la sua situazione familiare (i genitori non accettano la sua omosessualit\u00e0) Shin decide di smettere di prostituirsi, iniziando a studiare per diventare un designer, dimostrando a tutti che pu\u00f2 diventare qualcuno. Intanto, crescono i suoi sentimenti per Tatsuru, inevitabilmente fonti di guai con l'organizzazione di prostituzione."}
{"id": "5262700", "revid": "767487", "url": "https://it.wikipedia.org/wiki?curid=5262700", "title": "An\u017eej De\u017ean", "text": "Ha partecipato all'Eurovision Song Contest 2006 come rappresentante della Slovenia, presentando il brano \"Mr. Nobody\".\nBiografia.\nAn\u017eej ha iniziato la sua carriera musicale vincendo lo show televisivo \"Karaoke\" a soli dieci anni. Il suo primo grande successo, per\u00f2, giunge nel 2005 durante il talent show \"SPET Doma\" trasmesso da RTV Slovenija, dove viene per\u00f2 battuto da Omar Naber, il quale rappresent\u00f2 la Slovenia l'anno successivo all'Eurovision Song Contest 2005.\nIl suo potenziale venne riconosciuto dai compositori e parolieri Ur\u0161a e Matja\u017e Vlasic e Bo\u0161tjan Grabnar, che divennero il team creativo di An\u017eej. Insieme a loro, An\u017eej ha pubblicato il suo primo singolo \"C'est la vie\" che \u00e8 stato uno dei singoli pi\u00f9 trasmessi dalle radio slovene.\nNel febbraio 2005, An\u017eej cant\u00f2 come corista di Nu\u0161a Derenda all'Evrovizijska Melodija, la preselezione slovena all'Eurovision Song Contest, mentre nel maggio dello stesso anno partecip\u00f2 al festival \"Melodije morja in sonca\" con il suo secondo singolo \"\"Vro\u010de\", che vinse il primo premio.\nNel 2006 An\u017eej gareggi\u00f2 nuovamente all'EMA con la canzone \"Plan B\" (Piano B), vincendo il primo premio e guadagnandosi di rappresentare la Slovenia nell'Eurovision Song Contest 2006. La canzone venne per\u00f2 interpretata in lingua inglese , con il titolo \"Mr Nobody\" (Signor Nessuno), classificandosi al 16\u00ba posto della semifinale, per\u00f2, cos\u00ec e non riusc\u00ec a qualificarsi per la finale. La canzone Plan B \u00e8 stata registrata anche in lingua serba con il titolo \"Srce od Kristala\".\nNel 2007 partecipa al festival della canzone slovena, con la canzone \"Zarja\" (Alba).\nNel 2008 si classifica al 4\u00ba posto e vince il premio della giuria per la miglior canzone e per la iglior interpretazione al festival della canzone slovena con il brano \"\"\u0160opek maka\" (Mazzo di papaveri).\nDopo la carriera di cantante, si dedica al mondo dell'informazione come presentatore e giornalista televisivo e radiofonico di cronache sociali nelle trasmissioni \"Jasno in glasno\", \"NLP\" e \"Vro\u010de\"\"."}
{"id": "5262701", "revid": "619191", "url": "https://it.wikipedia.org/wiki?curid=5262701", "title": "C3 (light novel)", "text": "C3, altres\u00ec nota come oppure \"Cube\u00d7Cursed\u00d7Curious\", \u00e8 una serie di light novel scritta da Hazuki Minase ed illustrata da Sasorigatame. Un adattamento manga di Tsukako Akina \u00e8 stato serializzato tra i numeri di aprile 2011 e marzo 2013 del \"Dengeki Daioh\" della ASCII Media Works. Un adattamento anime, prodotto dalla Silver Link, \u00e8 stato trasmesso in Giappone tra il 1\u00ba ottobre e il 17 dicembre 2011.\nTrama.\nUn giorno il liceale Haruaki Yachi riceve da suo padre un pacco misterioso, contenente un cubo nero incredibilmente pesante. Quella notte Haruaki, svegliatosi di colpo a causa di un rumore sospetto in cucina, coglie in flagrante una bella ragazza completamente nuda intenta a mangiare cracker di riso. Dopo un momento d'imbarazzo, la ragazza si presenta come Fear, ma questa \u00e8 solo la prima di una serie di sorprese che Haruaki deve ancora ricevere.\nMedia.\nLight novel.\nLa serie, scritta da Hazuki Minase con le illustrazioni di Sasorigatame, \u00e8 composta da diciassette volumi che sono stati pubblicati dalla ASCII Media Works, sotto l'etichetta Dengeki Bunko, tra il 10 settembre 2007 e il 7 giugno 2013.\nManga.\nL'adattamento manga di Tsukako Akina \u00e8 stato serializzato sulla rivista \"Dengeki Daioh\" della ASCII Media Works tra i numeri di aprile 2011 e marzo 2013. I capitoli sono stati raccolti in tre volumi \"tank\u014dbon\", pubblicati tra il 27 ottobre 2011 e il 27 marzo 2013.\nAnime.\nLa serie televisiva anime, scritta da Michiko Yokote e coprodotta da StarChild e Silver Link per la regia di Shin \u014cnuma, \u00e8 stata annunciata sul numero di aprile 2011 del pamphlet \"Dengeki AnimeStyle\" della ASCII Media Works. Le sigle di apertura e chiusura sono rispettivamente \"Endless Story\" di Yukari Tamura ed di Eri Kitamura, per poi cambiare dall'episodio nove in di Eri Kitamura e \"Sympathy of Love\" di Yukari Tamura. In America del Nord i diritti sono stati acquistati dalla Funimation."}
{"id": "5262705", "revid": "767487", "url": "https://it.wikipedia.org/wiki?curid=5262705", "title": "Palina Smolava", "text": "Ha partecipato all'Eurovision Song Contest 2006 come rappresentante della Bielorussia, presentando il brano \"Mum\".\nBiografia.\nInizia a cantare da giovanissima in alcuni festival per bambini. La cantante si \u00e8 esibita nell'ensemble del teatro \"Gostsitsa\" durante il festival della canzone popolare bielorussa \"Zhavoronochki\".\nDopo il diploma in pianoforte presso il collegio musicale di Minsk Musical, frequenta il dipartimento di canto popolare presso l'Universit\u00e0 di Cultura e delle Arti della Bielorussia.\nNel 2004 partecipa per la prima volta alle selezioni nazionali per l'Eurovision Song Contest.\nNel 2005 esce il primo album \"Smile\" (\"Sorriso\"), contenente i brani \"\u0414\u043e\u0436\u0434\u044c\", \"Song of Love\" e \"\u041f\u0442\u0438\u0446\u0435\u043b\u043e\u0432\", che riscuotono molto successo in Russia e rimangono a lungo in vetta alle classifiche dei singoli. Nello stesso anno vince il Grand Prix al concorso per giovani interpreti al festival internazionale d'arte \"Slavianski Bazaar 2005\".\nNel 2006 rappresenta il proprio paese all'Eurovision Song Contest, svoltosi ad Atene.\nNel 2007 partecipa al festival New Wave a J\u016brmala, classificandosi al 4\u00ba posto.\nNel 2008 e nel 2012 prende parte nuovamente alle selezioni russe per l'Eurovision Song Contest."}
{"id": "5262709", "revid": "767487", "url": "https://it.wikipedia.org/wiki?curid=5262709", "title": "Luiz Ejlli", "text": "Ha partecipato all'Eurovision Song Contest 2006 come rappresentante dell'Albania, presentando il brano \"Zjarr e ftoht\u00eb\".\nBiografia.\nNel dicembre 2005 Luiz Ejlli partecip\u00f2 nuovamente al Festivali i K\u00ebng\u00ebs, vincendolo con il brano \"Zjarr e Ftoht\u00eb\" (\"Fuoco e freddo\"), che fu scelto per rappresentare l'Albania all'Eurovision Song Contest 2006, dove non riusci a qualificarsi per la finale.\nEjlli \u00e8 stato il primo concorrente maschile a rappresentare l'Albania e il primo con una canzone in lingua albanese.\nNel 2007 e 2008 partecipa al Festivali i K\u00ebng\u00ebsin in duetto con Juliana Pasha cantando rispettivamente le canzoni \"Qielli i ri\" (classificandosi al terzo posto) e \"Nj\u00eb jet\u00eb\" (secondo posto). Con la stessa cantante ha partecipato e vinto al concorso canoro K\u00ebnga Magjike 2010.\nEjlli \u00e8 attualmente impiegato come addetto culturale presso l'ambasciata albanese a Parigi."}
{"id": "5262716", "revid": "1027759", "url": "https://it.wikipedia.org/wiki?curid=5262716", "title": "Obiezione di coscienza in Italia", "text": "L'obiezione di coscienza in Italia fa riferimento ad alcuni istituti giuridici volti a regolare l'esercizio dell'obiezione di coscienza.\nObiezione al servizio militare di leva.\nEvoluzione storica.\nFino alla promulgazione di una legge che regolamentasse la fattispecie, l'obiezione di coscienza in Italia fu sempre trattata alla stessa stregua della renitenza alla leva (mancata presentazione al distretto militare per le visite di leva, o alla destinazione assegnata per lo svolgimento del servizio), oppure alla diserzione (rifiuto di proseguire il servizio di leva dopo averlo intrapreso). Il primo obiettore in Italia di cui esiste una documentazione fu Remigio Cuminetti, un Testimone di Geova. In piena Grande Guerra, finirono sotto processo per diserzione a causa del loro rifiuto di indossare l'uniforme anche Luigi Lu\u00e8 e Giovanni Gagliardi. Nel 1940, ancora vigente il regime fascista, 26 Testimoni di Geova furono processati e condannati perch\u00e9 rifiutarono l'obbligo militare.\nNel secondo dopoguerra, spiccano anche i casi di Rodrigo Castello, di Pietrelcina (BN), cristiano pentecostale condannato dal Tribunale militare e successivamente tornato in libert\u00e0 a seguito di amnistia, e di Enrico Ceroni, altro Testimone di Geova che, dopo perizia psichiatrica, fu condannato a 5 mesi e 20 giorni di reclusione con il beneficio della condizionale. Il primo processo penale di notevole risonanza fu quello a Pietro Pinna, svoltosi nel 1949. Pietro Pinna, che si appellava semplicemente ai principi della non violenza, fu condannato a 10 mesi di reclusione con il beneficio della condizionale da parte del Tribunale militare di Torino, poi a otto mesi da quello di Napoli. La notoriet\u00e0 che assunse il caso Pinna port\u00f2 alla prima presentazione del progetto di legge relativo al riconoscimento dell'obiezione di coscienza da parte di Umberto Calosso, deputato del Psdi, e Iginio Giordani, parlamentare della Dc. Cominci\u00f2 un dibattito ventennale - non privo di asprezze, polemiche e accuse di vilt\u00e0, scarso patriottismo e alto tradimento - sull'obiezione di coscienza, che si concluse con il suo riconoscimento nel 1972.\nIl 1950 vede i processi per obiezione di Elevoine Santi, Pietro Ferrua e Mario Barbani. Negli anni sessanta si terranno poi i processi agli obiettori cattolici, Giuseppe Gozzini e Fabrizio Fabbrini. A questo si aggiunsero le forti prese di posizione in favore dell'obiezione di coscienza da parte di padre Ernesto Balducci e di don Lorenzo Milani che intervenne, contestando un comunicato dei cappellani in congedo della regione Toscana, che accusarono gli obiettori di vilt\u00e0. La sua lettera ai cappellani militari, pubblicata da \"Rinascita\", sarebbe diventato un testo famosissimo. Per questo sarebbe stato incriminato insieme al direttore responsabile del periodico, Luca Pavolini. Assolti in primo grado, vengono condannati in appello, ma per don Milani il reato sarebbe stato dichiarato estinto, \"per morte del reo\". Tra il 1969 e il 1970 vengono presentati vari progetti di legge per il riconoscimento dell'obiezione di coscienza da parte del senatore della sinistra indipendente Luigi Anderlini e dei democristiani Giovanni Marcora e Carlo Fracanzani. La proposta viene approvata dal Parlamento nel 1972, con l'istituzione del servizio civile obbligatorio per chi rifiuta di prestare il servizio militare.\nLa prima norma nell'ordinamento italiano a disciplinare formalmente l'obiezione di coscienza fu la legge 15 dicembre 1972 n. 772 (la cosiddetta \"Legge Marcora\" dal nome del suo relatore) seguita dal relativo regolamento di attuazione di cui al D.P.R. 28 novembre 1977 n. 1139 (\"Norme di attuazione della legge 15 dicembre 1972, n. 772, sul riconoscimento dell'obiezione di coscienza\"). Tale legge permise agli obiettori di scegliere il servizio civile sostitutivo obbligatorio, di durata di 8 mesi superiore alla durata del servizio che si sarebbe dovuto svolgere. Per protestare contro una legge giudicata non equa, nel gennaio del 1973 venne fondata la Lega degli obiettori di coscienza (LOC) per iniziativa del Partito Radicale, di Pietro Pinna divenuto fondatore con Aldo Capitini del Movimento Nonviolento, del Senatore Luigi Anderlini e del valdese Giorgio Peyrot, esponente del gruppo cristiano Movimento Internazionale di Riconciliazione (MIR). \nLa durata superiore del servizio civile sostitutivo di quello armato fu dichiarata costituzionalmente illegittima dalla Corte Costituzionale con la sentenza 19 luglio 1989, n. 470 che considerava la maggior durata del servizio alternativo a quello armato una: \nUna disciplina organica della materia per\u00f2 si ebbe solo con la legge 8 luglio 1998 n. 230 che, abrogando la precedente legge n. 772/1972, e riconobbe compiutamente per la prima volta il diritto all'obiezione di coscienza, configurando la stessa non pi\u00f9 come un beneficio concesso dallo Stato, bens\u00ec come un diritto della persona. Pertanto, tale diritto non \u00e8 religiosamente orientato, vale a dire che non impone all'obbiettore n\u00e9 di appartenere ad una specifica confessione religiosa contraria in linea di principio al servizio di leva n\u00e9 di professare pubblicamente la propria eventuale appartenenza: la lettera della norma parla, infatti, di \u00abobbligati alla leva militare che dichiarino di essere contrari all'uso personale delle armi per imprescindibili motivi di coscienza ... attinenti a una concezione generale della vita basata su profondi convincimenti religiosi o filosofici o morali professati dal soggetto\u00bb.\nCon la sospensione delle chiamate al servizio militare di leva in Italia ad opera della legge 23 agosto 2004, n. 226, risult\u00f2 sospesa di fatto anche l'opzione del servizio civile obbligatorio per obiezione di coscienza.\nLe conseguenze giuridiche.\nL'essere obiettori di coscienza al servizio militare obbligatorio comportava tuttavia alcune conseguenze sullo stato giuridico, come conseguenza l'irrinunciabilit\u00e0 di tale \"status\" e l'impossibilit\u00e0, vita natural durante, di ottenere licenza di porto d'armi in Italia e di essere reclutato nelle forze armate italiane e nelle altre forze di polizia italiane. Tali limitazioni permasero tuttavia con la riforma del 1998, bench\u00e9 altre disposizioni potenzialmente discriminatorie siano state comunque eliminate da tale legge. Inoltre, l'essersi dichiarati obiettori poteva rendere molto difficile lavorare nel campo dell'industria della difesa.\nL'emanazione della legge 2 agosto 2007 n. 130 ha reso tuttavia possibile esercitare la rinuncia allo stato di obiettore: infatti la norma ha modificato la legge del 1998, stabilendo che l'obiettore ammesso al servizio civile, decorsi almeno cinque anni dalla data in cui \u00e8 stato collocato in congedo secondo le norme previste per il servizio di leva, possa rinunziare allo status di obiettore di coscienza presentando apposita dichiarazione, non revocabile, da inoltrare all'Ufficio nazionale per il servizio civile, facendo cos\u00ec venire meno le limitazioni residue di cui alla legge n. 230/1998 e ponendo fine in modo effettivo a talune discriminazioni cui obiettivamente andavano incontro i cittadini, che avessero scelto di prestare il servizio civile in luogo di quello militare Il d.lgs 15 marzo 2010, n. 66 dispone che agli obiettori di coscienza che sono stati ammessi a prestare servizio civile sia vietato partecipare ai concorsi per qualsiasi impiego (pubblico o privato) che comporti l'uso delle armi e comunque partecipare a qualsiasi procedura concorsuale per l'arruolamento nelle forze armate italiane e nelle forze di polizia italiane, facendo per\u00f2 salva la possibilit\u00e0 di rinuncia allo \"status\" di obiettore.\nObiezione alla sperimentazione animale.\nAlla fine del 1989, ventisette tecnici di Radiologia medica dell\u2019Istituto Rizzoli di Bologna, in previsione dell\u2019apertura all\u2019interno dell\u2019ospedale di un laboratorio in cui sarebbero stati usati conigli, suini, ovini, cavie e ratti, si dichiararono obiettori di coscienza a questo tipo di sperimentazione. Nello stesso periodo si verific\u00f2 un caso analogo nella USL n.4 di Chieti. Dopo alterne vicende, nell\u2019aprile 1992 il Consiglio di Amministrazione dell\u2019ospedale bolognese riconobbe come legittima la richiesta dei medici di radiologia. In quei due anni e mezzo vi furono molte iniziative di solidariet\u00e0 con i tecnici bolognesi e da pi\u00f9 parti venne sostenuta l\u2019opportunit\u00e0 di una legge a sostegno dell\u2019obiezione di coscienza alla sperimentazione animale. Venne di conseguenza presentato un disegno di legge definitivamente approvato e promulgato con la legge 12 ottobre 1993, n. 413\nAi sensi della norma del 1993, qualsiasi ente che svolga sperimentazione animale deve obbligatoriamente rendere noto agli operatori la possibilit\u00e0 dell'obiezione di coscienza e tale scelta non deve avere in alcun modo conseguenze sfavorevoli.\nObiezione nella pratica medica.\nObiezione nell'ambito dell'interruzione volontaria di gravidanza (IVG).\nL'obiezione di coscienza per i professionisti sanitari \u00e8 prevista per l'interruzione volontaria di gravidanza (IVG): introdotta in Italia dalla legge 22 maggio 1978, n. 194. L'obiezione di coscienza sollevata da un medico \u00e8 revocata con effetto immediato in caso di sua partecipazione diretta in pratiche di IVG, ad eccezione dei casi in cui sussiste una condizione di imminente pericolo di vita per la donna..\nLo \"status\" di obiettore non esonera il professionista sanitario dall'assistenza antecedente e conseguente all'intervento. Il SSN \u00e8 tenuto a assicurare che l'IVG si possa svolgere nelle varie strutture ospedaliere deputate a ci\u00f2, e quindi qualora il personale assunto sia costituito interamente da obiettori dovr\u00e0 supplire a tale carenza in modo da poter assicurare il servizio, ad es. tramite trasferimenti di personale.\nIl professionista sanitario, anche se obiettore, non pu\u00f2 invocare l'obiezione di coscienza qualora l'intervento sia indispensabile per salvare la vita della donna in imminente pericolo (esempio: donna che giunge presso il pronto soccorso ospedaliero con grave emorragia in atto a causa di un aborto clandestino: il medico, anche se obiettore, ha in tale situazione l'obbligo di portare a termine la procedura di aborto se questo \u00e8 indispensabile per salvare la vita della donna).\nIn caso di massiccia adesione all'obiezione di coscienza la cittadinanza ivi residente pu\u00f2 ritrovarsi in difficolt\u00e0 per l'erogazione di talune prestazioni, portando alla perdita di alcuni diritti, per tale motivo nel 2014 l'Europa ha richiamato l'Italia e in particolar modo la regione Marche.\nLe percentuali di obiettori di coscienza sono, stando al 2012, del 69,6% fra i ginecologi, del 47,5% per gli anestetisti e del 45% per il personale non medico, con un'ampia variazione regionale, in particolare al Sud, dove le percentuali possono anche arrivare al 90%. Per quanto riguarda gli ostetrici le percentuali sono superiori al 70%.\nObiezione nell'ambito delle disposizioni anticipate di trattamento (DAT).\nNella c.d. legge sul biotestamento si prevede che nel caso in cui le disposizioni anticipate di trattamento (DAT) siano contrarie a norme di legge, alla deontologia professionale o alle buone pratiche clinico-assistenziali il medico non sia tenuto a prestare le stesse e quindi a rispettare la volont\u00e0 espressa dal paziente. A fronte di tali richieste il medico non ha, quindi, obblighi professionali e pu\u00f2 rifiutarsi di dare corso alle DAT, tuttavia ogni azienda sanitaria pubblica o privata garantisce la piena e corretta attuazione dei principi della legge sul biotestamento."}
{"id": "5262717", "revid": "767487", "url": "https://it.wikipedia.org/wiki?curid=5262717", "title": "Societ\u00e0 Polisportiva Ars et Labor 1907 2009-2010", "text": "Questa pagina raccoglie le informazioni riguardanti la Societ\u00e0 Polisportiva Ars et Labor 1907 nelle competizioni ufficiali della stagione 2009-2010.\nStagione.\nNella stagione 2009-2010 la SPAL ha disputato il girone B della Lega Pro Prima Divisione. Gli acquisti degli esperti bomber Fabio Bazzani e Giacomo Cipriani (arrivato a stagione in corso per rimpiazzare Rachid Arma, ceduto ad agosto al ) non basteranno per fare il salto di qualit\u00e0: la squadra soffre nel girone di andata e a farne le spese sar\u00e0 l'allenatore Dolcetti, rimpiazzato dopo 13 partite da Egidio Notaristefano. Sotto la guida del nuovo trainer i biancazzurri lentamente scalano la graduatoria, piazzandosi infine in settima posizione di classifica con 45 punti. Il torneo \u00e8 stato vinto dal , che con 59 punti ha ottenuto la promozione diretta in Serie B; lo ha seguito tra i cadetti il , vincitore dei play-off.\nIn Coppa Italia, dopo le vittorie ottenute contro e , la SPAL viene eliminata dal "}
{"id": "5262726", "revid": "767487", "url": "https://it.wikipedia.org/wiki?curid=5262726", "title": "Annet Artani", "text": "Biografia.\nNata a New York, il suo nome di battesimo \u00e8 Annette Denise Stamatelatos.\nTra il 1994 e il 1995 si \u00e8 avviata nell'attivit\u00e0 di cantante collaborando dal vivo con la cantante Mando.\nNel 2002 ha partecipato al talent-show televisivo greco \"Fame Story\".\nNel 2004 ha co-scritto il brano \"Everytime\" di Britney Spears inserito nell'album \"In the Zone\".\nCon Britney Spears ha anche lavorato da corista nei primi anni 2000.\nNel 2006 ha rappresentato Cipro all'Eurovision Song Contest 2006 dove ha presentato il brano \"Why Angels Cry\".\nSuccessivamente, nell'aprile dello stesso anno, ha pubblicato il suo primo album in studio \"Mia foni\", che contiene brani in greco e inglese.\nDopo aver firmato un contratto con l'etichetta statunitense Ultra Records, ha pubblicato il singolo \"Alive\" nel marzo 2009.\n\u00c8 tra gli autori del brano \"Nothing Lasts Forever\" delle Girl's Day inserito nell'EP \"Everyday\" (2011)."}
{"id": "5262730", "revid": "1782831", "url": "https://it.wikipedia.org/wiki?curid=5262730", "title": "Casa FIM", "text": "Casa FIM \u00e8 un programma televisivo italiano musicale, ideato da Verdiano Vera e prodotto da Maia, condotto da Jocelyn Hattab, Giulia Iannello e Piero Chianura, andato in onda su Odeon TV, Teleliguria e MusicOnTv dal 2013.\nLa trasmissione.\n\"Casa FIM\" \u00e8 il primo programma televisivo in Italia ad interessarsi di formazione e innovazione musicale. Il suo slogan \u00e8 \"La casa della musica e dei musicisti\".\nLa trasmissione \u00e8 un talk-evento di networking. Una programmazione di video panel con importanti ospiti, attori protagonisti della filiera musicale nazionale, artisti, imprenditori e innovatori nel campo della musica, dello spettacolo, della formazione e dell'innovazione musicale inframmezzati da show-case e pocket concert.\n\u00c8 stato il primo e unico programma televisivo italiano ad ospitare nel 2014 Eddie Kramer, produttore discografico di Jimi Hendrix, giunto da Los Angeles apposta per l'intervista, e Bobby Kimball, cantante dei Toto. \u00c8 stato il primo e unico programma televisivo italiano ad ospitare nel 2017 David Knopfler co-fondatore dei Dire Straits e Arthur Brown.\nIl 25 maggio 2013 \"Casa FIM\" viene registrata per Odeon TV la prima puntata del programma. La produzione fa esordire come conduttrice una ragazza trentenne che svolgeva il ruolo di addetta stampa per l'emittente televisiva Teleliguria, Giulia Iannello, divenuta successivamente presentatrice ufficiale della trasmissione televisiva. La particolarit\u00e0 \u00e8 che tutti gli ospiti sono musicisti, cantanti, gruppi musicali professionisti e operatori musicali.\nA partire dalla seconda edizione, la trasmissione viene condotta da Giulia Iannello e da Piero Chianura, quest'ultimo editore e giornalista di diverse testate giornalistiche nazionali di carattere tecnico musicale e gli ospiti hanno anche la possibilit\u00e0 di effettuare delle performance musicali direttamente all'interno dello studio televisivo.\nIl 16 maggio 2014 viene trasmessa la prima puntata della seconda edizione, in diretta streaming su un nuovo canale Web Chiamato \"FIM Live TV\", diventato poi \"MusicOnTV\", che trasmette dalla Fiera di Genova e la stessa puntata registrata viene trasmessa successivamente su Odeon TV, Teleliguria, 7 Gold e Telecity.\nIl 9, 10 e 11 settembre 2016 il programma viene trasmesso in diretta dal centro espositivo LarioFiere di Erba su Antenna Blu e \"FIM Live TV\", condotto da Jocelyn Hattab insieme a Giulia Iannello e a Piero Chianura e in differita suddiviso a puntate su Teleliguria e FIM Live TV.\nIl 26, 27 e 28 maggio 2017 il programma viene trasmesso in diretta streaming dal centro espositivo LarioFiere di Erba in esclusiva su \"FIM Live TV\", condotto da Jocelyn Hattab insieme a Giulia Iannello e a Piero Chianura.\nil 31 maggio, 1, 2 e 3 giugno 2018 il programma viene trasmesso in diretta streaming da Piazza Citt\u00e0 di Lombardia, a Milano su \"FIM Live TV\", condotto da Jocelyn Hattab insieme a Giulia Iannello e a Piero Chianura.\nGli ospiti pi\u00f9 importanti di \"Casa FIM\" sono stati Steve Hackett, David Knopfler, Arthur Brown, Patty Pravo, Paolo Maria Jannacci, Paul Buckmaster, Steve Lyon, Eugenio Finardi, David Cross (musicista), David Jackson (musicista), Franco Mussida, Tiromancino, Mara Maionchi, Omar Pedrini, Joe Lynn Turner, Ken Hensley, Eddie Kramer, Niccol\u00f2 Fabi, Almamegretta, Mirkoeilcane, Christian Meyer, Cesareo, gli Anekdoten, Mauro Di Domenico, Fabrizio Poggi, The Trip, Saturnino, Gareth Brown, Mario Guarini, Bebo Ferra, Povia, Don Backy, Mariella Nava, i Camaleonti, Bobby Kimball, Michael Baker, Alan Sorrenti, Iskra Menarini, Marco Ferradini, i Dhamm, Francesco Tricarico, Alberto Fortis, New Trolls, Andrea Sambucco, gli Statuto, Roberta Bonanno, Loredana Errore, Luca Colombo, i Jalisse, Colin Norfield, Nicol\u00f2 Noto, Andrea Braido, Gem Boy, Fabrizio Casalino, Ivan Cattaneo, Mal, i Delirium, i Buio Pesto, l'Orchestra Bailam, i Tuamadre, Nicol\u00f2 Noto, Claudia Pastorino e Roberto Tiranti, Giovanni Caccamo, Ermal Meta, Mario Lavezzi, Dario Baldan Bembo, Cristiano Minellono, Fabio Zaffagnini, Floraleda Sacchi, Patrizio Fariselli, Marianne Mirage, Alessandro Marangoni (pianista), Corrado Rustici, Kaball\u00e0, Antonio Righetti, Davide Van De Sfroos e Max Casacci."}
{"id": "5262736", "revid": "1632387", "url": "https://it.wikipedia.org/wiki?curid=5262736", "title": "Six4one", "text": "I six4one sono stati un gruppo musicale che ha rappresentato la Svizzera all'Eurovision Song Contest 2006, dove ha presentato il brano \"If We All Give a Little\".\nIl gruppo era composto da sei artisti scelti dal produttore discografico tedesco Ralph Siegel nel 2005."}
