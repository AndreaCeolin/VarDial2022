{"id": "5170830", "revid": "1543377", "url": "https://it.wikipedia.org/wiki?curid=5170830", "title": "Letteratura gay", "text": "Quello di letteratura gay o meglio omosessuale \u00e8 un termine collettivo utilizzato genericamente per indicare quel tipo di letteratura prodotta da o per la comunit\u00e0 gay e che viene a coinvolgere personaggi, trama, linee narrative o temi che ritraggono il comportamento omosessuale maschile; mentre quella che si occupa delle relazioni sentimentali e amorose tra donne viene chiamata letteratura lesbica.\nAncora al giorno d'oggi la \"letteratura gay\" sembra esistere nello spazio intermedio posto tra due estremi:\nLa categoria \"letteratura omosessuale\" \u00e8 stata d'altronde definita come \"discussa\" e \"trasversale\": essa non pretende di imporre letture in cui un testo, per la presenza di contenuti omosessuali, diventi automaticamente \"gay\", ma solo rilevare che l'omosessualit\u00e0 \u00e8 stata una componente di determinate epoche e culture.\nAntichit\u00e0.\nEra molto comune nelle prime opere di letteratura gay moderna, tra il XVIII e il XIX secolo, includere allusioni a personaggi mitologici greci come una qual specie di codice che sicuramente gli avveduti lettori gay avrebbero riconosciuto.\nGli omosessuali in questo momento storico condividevano l'idea \"d'interpretare il mondo dell'antica Grecia e dell'antica Roma come una societ\u00e0 dove i rapporti d'amore tra persone dello stesso sesso venivano in parte largamente tollerati se non addirittura incoraggiati (vedi la pederastia greca); pertanto i riferimenti a quelle culture potevano con certezza identificare un autore simpatizzante o comunque un libro contenente temi gay che probabilmente sarebbero stati del tutto trascurati dai lettori comuni.\nJames Jenkins della \"Valancourt Books\" osserva che \"queste tipologie di codice, tali modi sub-testuali di scrivere dell'omosessualit\u00e0 erano spesso necessari, dal momento che fino agli anni '50 del '900 gli autori britannici potevano essere perseguiti penalmente per aver scritto apertamente di argomenti riguardanti l'omosessualit\u00e0, mentre negli Stati Uniti gli autori e gli editori avrebbero potuto anche affrontare un'azione legale con relativo sequestro e distruzione dei loro libri, per non parlare della condanna sociale o morale che avrebbe definitivamente distrutto la loro carriera.\nMitologia.\nMolte tra le mitologie e le religioni antiche includono storie di affetto romantico o finanche sessuale tra uomini, comprendendo inoltre azione divine che si osano tradurre in cambiamenti di identit\u00e0 di genere. Questi miti sono stati di volta in volta interpretati anche come forme di espressione LGBT venendo a loro applicate le moderne concezioni della sessualit\u00e0 e del genere. Tali racconti mitici sono stati inoltre utilizzati, almeno in parte, per spiegare e convalidare le istituzioni sociali di una particolare cultura o per spiegare le \"origini\" della transessualit\u00e0 o dell'omosessualit\u00e0.\nNell'ambito della mitologia classica (mitologia greca e mitologia romana) amanti maschi sono stati attribuiti alla quasi totalit\u00e0 degli Dei e degli eroi Greci da Zeus ad Apollo, da Poseidone a Eracle - nei confronti rispettivamente di Ganimede, Giacinto, Nerito e Ila - come riflesso e valorizzazione \"oltre-terrena\" della tradizione istituzionalizzata della pederastia greca.\nLetteratura.\nSebbene Omero non ritragga mai esplicitamente i due eroi degli Achei Achille e Patroclo come amanti nel suo poema epico \"Iliade\" (risalente almeno all'VIII secolo a.C.) il quale raffigura una piccola parte della vicenda conosciuta sotto il nome di guerra di Troia, gi\u00e0 gli autori antichi pi\u00f9 tardi presentano questo loro rapporto come estremamente intenso ed esclusivo.\nNella sua tragedia greca perduta del V secolo a.C. intitolata \"I Mirmidoni\" il drammaturgo Eschilo rappresenta i due come un perfetto esempio di coppia pederastica; in un frammento superstite del dramma Achille parla dei \"\"nostri frequenti baci\" e di \"unione devota delle cosce\"\" (riferendosi in tal maniera al sesso intercrurale, quello maggiormente utilizzato nelle relazioni di pederastia).\nPlatone fa lo stesso nel \"Simposio\": il narratore Fedro cita espressamente Eschilo innalzando proprio Achille ad esempio di come si possa diventare coraggiosi e anche sacrificarsi in nome dei propri amanti. Nella sua orazione intitolata \"Contro Timarco\" Eschine sostiene che anche se Omero \"nasconde il loro amore evitando di dare il nome appropriato alla loro amicizia\", il poeta cieco presume che i lettori istruiti avrebbero certamente compreso \"la natura superiore del loro reciproco affetto\".\nLo stesso dialogo platonico include anche il mito dell\u2019androgino, che spiega sia l\u2019origine dell'eterosessualit\u00e0 che quella dell'omosessualit\u00e0 - si tratta del discorso fatto pronunciare da Aristofane - e che celebra la tradizione pederastica e l'amore erotico tra gli uomini - cos\u00ec come fa anche un altro dialogo platonico, il \"Fedro\".\nLa consuetudine dell'amore pederastico nell'antica Grecia, ben presente gi\u00e0 nel 650 a.C., evolutosi poi nella varie specificit\u00e0 cittadine (vedi pederastia cretese, pederastia spartana, pederastia ateniese e pederastia tebana) e successivamente la limitata accettazione dell'omosessualit\u00e0 nell'Antica Roma infuse la consapevolezza dell'attrazione omoerotica e della sessualit\u00e0 omosessuale nella lirica greca prima e nella poesia latina poi.\nNella II Egloga delle \"Bucoliche\" di Publio Virgilio Marone (I secolo a.C.) sentiamo il giovane pastore Coridone proclamare a gola spiegata tutto il proprio amore nei confronti del bel ragazzo chiamato Alessi (Alexis).\nMolti tra i versi dei \"Liber\" di Gaio Valerio Catullo sono poesie erotiche dirette a un giovinetto di nome Giovenzio (Juventius); si tratta dei Carmina 48, 50, 99, ma anche vari altri contengono il medesimo tema: nel numero 61, un epitalamio presenta un concubino che sta per essere soppiantato alla futura moglie del padrone. Infine il celebre primo verso del Carmen 16 \u00e8 un'invettiva contro suoi due conoscenti, che \u00e8 stata considerata come \"una delle espressioni pi\u00f9 sporche mai scritte in latino, ma anche in qualsiasi altra lingua\", contenente atti sessuali omosessuali espliciti: \"Pedicabo ego vos et irrumabo!\" (Io ve lo metto nel sedere e poi in bocca!)\nIl \"Satyricon\" di Petronio Arbitro \u00e8 un'opera narrativa appartenente alla letteratura latina che narra le vicissitudini, per lo pi\u00f9 disavventure, di Encolpio e del suo amante Gitone, un ragazzo effeminato e infedele: scritto nella met\u00e0 del I secolo durante il principato dell'imperatore Nerone, \u00e8 il pi\u00f9 antico testo conosciuto nel suo genere che rappresenta apertamente l'omosessualit\u00e0.\nXVII secolo.\n\"L'Alcibiade fanciullo a scola\" di Antonio Rocco ma pubblicato anonimo nel 1652, \u00e8 un testo in forma di dialogo scritto esplicitamente in qualit\u00e0 di apologia della sodomia; \u00e8 la prima opera apertamente a contenuto omosessuale dai tempi antichi, anche se il suo autentico scopo (satira, carnevalata, autentica difesa della pederastia o testo di letteratura erotica) rimane ancor oggi dibattuto e oggetto di controversie.\nSecoli XVIII e XIX.\nDal momento in cui l'amore omosessuale \u00e8 stato dichiarato ufficialmente illegale in Inghilterra e, per estensione, anche nelle colonie oltreoceano (i futuri Stati Uniti) a partire dal Buggery Act 1533 ha cominciato a diventare assai pericolosa la pubblicazione - o anche la sola semplice distribuzione - di qualsiasi opera letteraria che avesse palesi tematiche a contenuto e a sfondo che oggi definiamo LGBT.\nMolti tra i primi e maggiori autori di narrativa gotica tra cui Matthew Gregory Lewis, William Beckford e Francis Lathom erano omosessuali; essi sublimarono queste tematiche omoerotiche nei propri scritti esprimendole in forme pi\u00f9 accettabili, utilizzando a tal scopo generi trasgressivi quali per l'appunto il gotico e l'horror.\nIl personaggio protagonista del romanzo \"Il monaco\" (1796) di Lewis s'innamora perdutamente del giovane novizio Rosario e sebbene in seguito quello ch'era creduto esser un ragazzo si riveli in realt\u00e0 come una donna di nome Matilda, il sottotesto gay risulta quantomai evidente.\nUna situazione simile si verifica anche in \"The Fatal Revenge o the Family of Montorio\" (1807) di Charles Robert Maturin - prozio di Oscar Wilde -, quando il cameriere Cipriano chiede al suo padrone Ippolito di baciarlo come se fosse la sua amante femminile; anche in \"Melmoth l'errante\" (1820), sempre dello stesso autore, la strettissima relazione d'amicizia e affetto sorta tra un giovane monaco e un novizio viene esaminato come potenzialmente \"troppo forte, quasi fosse amore\".\n\"\" (Giuseppe e il suo amico, 1870), di Bayard Taylor racconta la storia di un'amicizia intima tra due uomini; \u00e8 considerato come il primo vero e proprio romanzo gay della letteratura americana. Alla fine per\u00f2 uno dei due lascia il compagno andando alla ricerca di una donna.\n\"Fridolins heimliche Ehe\" (Il matrimonio segreto di Fridolin, 1875), di Adolf Wilbrandt \u00e8 il primo romanzo gay in lingua tedesca a lieto fine; vi sono inserite molte delle teorie di Karl Heinrich Ulrichs.\nNella novella \"Carmilla\" (1872) Joseph Sheridan Le Fanu sostanzialmente inventa e d\u00e0 il via alle storie del cosiddetto vampirismo lesbico le quali influenzarono anche il \"Dracula\" (1897) dello scrittore irlandese Bram Stoker; quest'ultimo romanzo contiene notevoli aspetti omoerotici e la figura del vampiro sempre pronto ad assalire alle spalle i giovani uomini per penetrare con i suoi affilati canini il loro collo ha decise suggestioni omo-sessuali: famosa la frase di Dracula quando avverte i vampiri di sesso femminile di lasciar a lui Jonathan Harker in quanto \"\"\"Quest'uomo mi appartiene\"!\"\n\"I peccati delle citt\u00e0 della pianura\" (1881) e \"Teleny\" (o il rovescio della medaglia, 1893) sono due tra i primissimi libri di letteratura erotica a trattare quasi esclusivamente e in maniera del tutto esplicita la sessualit\u00e0 omosessuale; sono stati entrambi pubblicati in forma anonima, anche se per il secondo vi \u00e8 stata un'attribuzione almeno parziale riconducente a Oscar Wilde.\nIl primo testo narra la vicenda di un giovane che pratica la prostituzione maschile ed \u00e8 ambientato a Londra proprio attorno al periodo precedente a quello cui si verific\u00f2 lo scandalo di Cleveland street riguardante numerosi aristocratici che frequentavano assiduamente omosessuali in un bordello ubicato nella capitale inglese.\nTeleny \u00e8 invece la cronaca riguardante la relazione passionale avvenuta tra un francese e un pianista ungherese e viene spesso attribuita a uno sforzo collaborativo di pi\u00f9 autori contemporanei di Wilde. Lo stesso romanzo \"Il ritratto di Dorian Gray\" (1890) infine colp\u00ec molto i lettori dell'epoca per l'aperta sensualit\u00e0 intrisa di omoerotismo dei suoi personaggi.\n\"Tim: A Story of School Life\" (1893), di Howard O. Sturgis, inizialmente pubblicato anonimo, narra della storia d'amore tra due studenti maschi all'interno dell'ambiente scolastico e ispirato da un'esperienza autobiografica dell'autore fatta a Eton.\n\"Il garofano verde\", di Robert Hichens, pubblicato in forma anonima nel 1894. Il romanzo narra la storia d'amore tra Esm\u00e9 Amarinth (Oscar Wilde) e Lord Reginald (Lord Alfred Douglas). Nel 1895 venne ritirato dalla circolazione e fu usato contro Wilde nei processi che lo videro imputato per sodomia.\n\"Bom Crioulo\", di Adolfo Caminha, \u00e8 un celebrato romanzo brasiliano, pubblicato nel 1895. Fu fin da prima \"messo all'indice\" dal Governo nazionale, e dopo qualche decennio ripreso e riconosciuto di valore.\nXX secolo.\nCol '900 la discussione sull'omosessualit\u00e0 \u00e8 divenuta man mano pi\u00f9 aperta e la comprensione della societ\u00e0 sul fenomeno si \u00e8 via via evoluta. Un certo numero di romanzi con temi e personaggi esplicitamente omosessuali cominciarono ad affacciarsi sempre pi\u00f9 frequentemente nelle principali correnti letterarie; alcuni tra gli autori di tali romanzi sono Gore Vidal, James Baldwin, Christopher Isherwood, Umberto Saba, Edward Morgan Forster, Yukio Mishima, Pier Paolo Pasolini, Marcel Proust, Virginia Woolf, Henry James e i due premio Nobel per la letteratura Thomas Mann e Andr\u00e9 Gide. Per quanto riguarda l\u2019omoerotismo nella poesia (che qui non \u00e8 specificamente trattata), si possono annoverare tra i maggiori poeti del secolo scorso Federico Garc\u00eda Lorca e Luis Cernuda, Wystan Hugh Auden, Fernando Pessoa (nella persona del suo alter ego \u00c1lvaro de Campos), Konstantinos Kavafis, Dario Bellezza, Sandro Penna e Allen Ginsberg.\n\"L'immoralista\" di Andr\u00e9 Gide (1902) narra la vicenda semi-autobiografica di un uomo sposato e della sua aperta attrazione nei confronti di un gruppo di giovani ragazzi arabi. Per guarire da un inizio di tubercolosi, mentre si trova ancora in luna di miele a Tunisi, il protagonista Michel acquisisce un rinnovato apprezzamento per la vita; il suo chiaro omoerotismo verso una serie di adolescenti maghrebini scandisce il suo viaggio alla scoperta di s\u00e9, trovando presto inoltre uno spirito affine nel ribelle M\u00e9nalque.\nLa storia raccontata da Forster narra la vicenda di due relazioni intraprese dal protagonista e del proprio rapporto con la societ\u00e0 dominante britannica la quale spesso non comprende e gli si dimostra ostile. Ma il libro \u00e8 notevole soprattutto per il suo tono affermativo, in definitiva positivo e oltretutto con un lieto fine: \"Un lieto fine era indispensabile\" ha commentato in seguito l'autore, \"ero determinato in ogni caso a narrare la storia di due uomini che si innamoravano e decidevano di rimanere insieme condividendo il resto dei loro giorni... La felicit\u00e0 \u00e8 il suo fulcro finale e ragion d'essere\".\nLa vicenda racconta la storia del giovane Andreas, un ragazzo omosessuale proveniente da una famiglia distinta e benestante; appena compiuti i 18 anni, si reca a Berlino per scoprire la vita che si svolge in una grande citt\u00e0. S'immerge cos\u00ec immediatamente nell'esistenza boh\u00e8mienne e tenta di elaborare letterariamente le speranze e ambizioni della sua generazione. In seguito, desiderando intraprendere nella vita la carriera di poeta, si reca a Parigi, capitale artistica e intellettuale d'Europa: qui per un periodo di tempo convive col suo amante, fino a quando non viene da questi abbandonato.\nSebbene lodato per il suo approccio giornalistico, la naturale simpatia che promana col sentimento misto di tolleranza e compassione nei confronti del personaggio gay, il romanzo di Niles \u00e8 stato annoverato tra quel primo gruppo di letteratura gay statunitense \"prodotto in forma di tragico melodramma\"; secondo l'autore e critico Anthony Slide esso illustra ancora troppo l'assunto di base per cui i personaggi gay in letteratura debbono giungere in ogni caso a una tragica conclusione.\nSlide fa poi i nomi di quattro opere di narrativa che propongono una storia gay-familiare, considerati tra quelli di maggior rilievo creati nella prima met\u00e0 del '900 in inglese: \"La foresta della notte\" (\"Nightwood\", 1936) di Djuna Barnes - uno dei primi libri scritti da un'autrice nota a ritrarre esplicitamente il lesbismo -; \"Riflessi in un occhio d'oro\" (1941) di Carson McCullers; \"Altre voci, altre stanze\" (1948) di Truman Capote e infine \"La statua di sale\" (1948) di Gore Vidal.\nTutte le trame di questi libri narrano le vicende di giovani che giungono a scoprire la propria omosessualit\u00e0 durante la transizione alla vita adulta. Il romanzo di Vidal \u00e8 significativo per il fatto che \u00e8 riconosciuto quale prima opera letteraria del dopoguerra in cui il protagonista \u00e8 da subito chiaramente e apertamente gay e oltretutto non muore (questo nella prima versione) alla fine per aver sfidato le norme sociali vigenti.\nNorris risulta esser un masochista, mentre politicamente si considera vicino al comunismo. Sembra ch'egli gestisca per vivere un business in collaborazione con un certo Schmidt, che per\u00f2 lo tiranneggia e sfrutta; fino a quando, immerso in una situazione sempre pi\u00f9 disagiata, si trova costretto a lasciar in fretta e furia Berlino. Torna in seguito, con la fortuna che pare esser tornata ad arridergli, in compagnia di un giovane francese chiamato \"Margot\"; ma a questo punto anche Schmidt riappare e incomincia a ricattarlo (per motivi non chiaramente espressi, ma che hanno a che far con la sua ambigua relazione col bel ragazzo).\nDai racconti di \"Addio a Berlino\", Bob Fosse ha tratto nel 1972 il celebre film \"Cabaret\" con Liza Minnelli e Michael York.\nDivine \u00e8 un maschio dedito al travestitismo che lavora come prostituto di strada e che frequenta sordidi locali notturni frequentati da ladri, assassini, sfruttatori di prostitute e spacciatori di droga; vive in una soffitta che s'affaccia esattamente sul cimitero di Montmartre, e lo condivide via via con gli amanti pi\u00f9 svariati, il pi\u00f9 importante dei quali \u00e8 un \"magnaccia\" arabo di nome Daintyfoot. Un giorno l'uomo gli porta a casa un giovane teppista e assassino soprannominato \"Notre Dame des Fleurs\"; un sedicenne dalla bellezza abbagliante: in seguito il ragazzo viene arrestato, processato e giustiziato. L'estasi e il godimento pi\u00f9 apertamente sessuale accompagnano la sua morte, oltre che gli atti di tutti i protagonisti.\nJim, bello, atletico e schivo, \u00e8 innamorato del suo migliore amico, Bob. Il romanzo racconta l'ostinata e ossessiva ricerca di Bob da parte di Jim, dopo aver trascorso insieme un fine settimana d'amore. Gli anni passano e Jim rimane ancorato al suo passato, come una statua di sale. Nessuno dei suoi amanti riesce ad avere il suo cuore. Tutto questo continua fino al nuovo incontro che finalmente riesce ad avere con Bob, che cambier\u00e0 per sempre le loro vite.\nLa storia si concentra sugli eventi della vita d'un giovane uomo statunitense che vive esule a Parigi, coi suoi sentimenti e frustrazioni riguardanti i propri rapporti con altri uomini. L'intera vicenda \u00e8 narrata in prima persona da David - che cerca di veder chiaramente dentro s\u00e9 per poter riuscire a esprimere sinceramente la propria vera identit\u00e0 sessuale - la cui fidanzata si \u00e8 diretta da sola in Spagna: rimasto a Parigi incomincia una relazione amorosa con un giovane ragazzo italiano di nome Giovanni conosciuto in un bar gay della capitale francese dove lavora come inserviente al bancone.\nMinaccia quindi di lobotomizzare la nipote per le sue confuse affermazioni su Sebastian. Infine, sotto l'effetto di un siero della verit\u00e0, Catherine racconter\u00e0 la truculenta storia della fine di Sebastian, smembrato e divorato dai ragazzi indigeni da cui aveva cercato favori sessuali. In effetti, sia sua madre Violet sia la cugina Catherine (scelta come accompagnatrice in quanto la prima era ormai invecchiata) erano per lui solo esche per attrarre giovani uomini. Nel 1959, Joseph L. Mankiewicz diresse il celebre film interpretato da Katharine Hepburn, Elizabeth Taylor e Montgomery Clift.\nFadigati diventer\u00e0 vittima del ragazzo e sconter\u00e0, per questo amore omosessuale, la pena dell'isolamento dalla Ferrara benestante. Il narratore comincia a frequentare in amicizia il dottore, che accetta di essere messo al bando della societ\u00e0 ferrarese, per colpa del suo amore con Delilliers, che tanto lo rispettava. Quando verr\u00e0 abbandonato dal suo giovane amore, scappato con i suoi beni e i suoi soldi, Fadigati incomincer\u00e0 un periodo di depressione che lo porter\u00e0 poi al suicidio in mare.\nFilm del 1987 diretto da Giuliano Montaldo.\nDa New York a Los Angeles, da San Francisco a Chicago, fino al grande carnevale di New Orleans (il \"Mardi Gras\"), il protagonista si procura di che vivere facendo la marchetta, in un gioco di incontri e ritratti altamente suggestivo. I ritratti che scandiscono la narrazione e che fissano un immaginario molto vario della vita notturna statunitense, si alternano a capitoli dal titolo \"citt\u00e0 di notte\" in cui la narrazione segue le digressioni del narratore sull'amore, il sesso, la condizione omosessuale negli Stati Uniti di inizio anni Sessanta.\nIl secondo racconta alcuni momenti di vita quotidiana riguardanti il soggiorno tedesco giovanile dell'autore il quale molto semplicemente parla anche della propria omosessualit\u00e0 e di quella dei suoi amici pi\u00f9 stretti Ambrose e Paul.\nXXI secolo.\nNegli ultimi decenni gran parte della letteratura a tematica LGBT ha raggiunto un elevato livello di qualit\u00e0, con molte opere che si sono guadagnati consensi generali; alcuni tra gli autori pi\u00f9 notevoli ci sono Alan Hollinghurst, Andr\u00e9 Aciman, Michael Cunningham, Michael Chabon, Bernard Cooper e Jamie O'Neill.\nAnche il tema dell'omosessualit\u00e0 adolescenziale \u00e8 diventato pi\u00f9 visibile in un crescente numero di opere di narrativa per giovani adulti con autori di rilievo tra cui Alex S\u00e1nchez, Stephen Chbosky, Shyam Selvadurai, Perry Moore, David Levithan.\n\"Il mondo dei ragazzi normali\" \u00e8 il romanzo d'esordio dello scrittore statunitense KM Soehnlein, pubblicato per la prima volta nel 2000 .\n\"La linea della bellezza\" \u00e8 un romanzo dello scrittore inglese Alan Hollinghurst: con questa opera, l'autore si \u00e8 aggiudicato il Booker Prize nel 2004.\nIl romanzo di Becky Albertalli intitolato \"Simon vs. the Homo Sapiens Agenda\" (Non so chi sei ma io sono qui), \u00e8 stato adattato nel lungometraggio \"Tuo, Simon\" dalla 20th Century Fox, facendo della pellicola il primo film di un importante studios incentrato su una storia d'amore omosessuale tra adolescenti.\nNarrativa fantastica.\nI temi LGBT nella narrativa fantastica si riferiscono alla creazioni di tematiche LGBT nei generi di fantascienza, fantasy e nell'horror; tali elementi possono includere personaggi gay, lesbiche, bisessuali o transgender come protagonisti o comunque tra i principali personaggi\nLetteratura per ragazzi.\nUno dei primi libri ad affrontare l'omosessualit\u00e0 nella letteratura per ragazzi \u00e8 stato il danese \"Mette bor hos Morten og Erik\" (Mette vive con Morten e Erik); pubblicato originariamente nel 1981, racconta la storia della piccola Mette la quale vive assieme col padre ed il suo compagno, seguendone la quotidianit\u00e0. Polemica e politicizzazione seguirono la sua pubblicazione.\n\"Danza sulla mia tomba\" (1982) \u00e8 un romanzo per \"giovani adulti\" dello scrittore britannico Aidan Chambers. In italiano \u00e8 stato in un primo momento pubblicato sotto il titolo di \"Amici per sempre\".\nDel 1990 \u00e8 \"Fenicotteri in orbita\" di Philip Ridley\n\"Rainbow Boys\" \u00e8 un romanzo dello scrittore statunitense di origine messicana di Alex Sanchez, il primo di una trilogia dedicata all'omosessualit\u00e0 adolescenziale.\nInfine \"\" (2013), il libro numero 4 della serie per giovani adulti \"Eroi dell'Olimpo\" di Rick Riordan, presenta un personaggio gay di supporto chiamato Nico di Angelo.\nAlcuni romanzi per giovani adulti presentano anche alcuni personaggi bisessuali, tra cui \"Empress of the World\" di Sara Ryan (2001), \"Double Feature: Attack of the Soul-Sucking Brain Zombies/Bride of the Soul-Sucking Brain Zombies\" di Brent Hartinger (2007), \"Pink\" di Lili Wilkinson (2009) e \"It's Our Prom (So Deal with It)\" di Julie Anne Peters (2012). Quando appaiono nella fiction per ragazzi i bisessuali vengono spesso descritti come confusi o avidi.\nSecondo quanto raccontato dalla National Public Radio nel 2015 centinaia di libri con personaggi transgender sono stati pubblicati a partire dal 2000; bench\u00e9 la stragrande maggioranza di essi tendano ad essere indirizzati a un pubblico di adolescenti queste auto-pubblicazioni comprendono anche libri illustrati dedicati ai bambini pi\u00f9 piccoli.\nL'adolescente transgender Jazz Jennings \u00e8 stata coautrice di un libro per bambini del 2014 intitolato \"I Am Jazz\" sulla sua esperienza di scoperta della propria identit\u00e0 di genere. La \"Scholastic Books\" ha pubblicato \"George\" di Alex Gino nel 2015, su una ragazza transgender di nome Melissa che tutti per\u00f2 invece conoscono sotto il nome di George.\nIncapace di trovare libri con personaggi transgender per spiegare ai figli la transizione effettuata da suo padre l'autrice australiana Jess Walton ha creato nel 2016 il libro per bambini intitolato \"Introducing Teddy\"assieme con l'illustratore Dougal MacPherson per poter cos\u00ec aiutare anche i pi\u00f9 piccoli a comprendere la fluidit\u00e0 di genere non-binario. Ulteriori libri elencati da \"The Horn Book Magazine\" includono:\nNarrativa infantile.\nRispetto al romanzo gay e lesbico per adolescenti, le vendite di libri a tematica omosessuale rivolti principalmente ai bambini pi\u00f9 piccoli, e la loro relativa disponibilit\u00e0 nelle biblioteche pubbliche e scolastiche continua a rimanere \"molto rischioso e soggetto ad accese controversie\".\nAlcuni dei pi\u00f9 noti libri per bambini con temi omosessuali includono \"Heather Has Two Mommies\" (Heather ha due mamme, 1989) di Lesl\u00e9a Newman e \"Daddy's Roommate\" (Un compagno di stanza di pap\u00e0, 1991) di Michael Willhoite, pubblicato dalla casa editrice LGBT Alyson Books. Entrambi i testi hanno discusso apertamente l'omogenitorialit\u00e0 e si sono attirati critiche e controversie; l'American Library Association ha classificato la storia come il terzo e secondo libro pi\u00f9 frequentemente contestato negli Stati Uniti nel 1993 e nel 1994 rispettivamente.\nRecenti polemiche includono anche \"Koning &amp; Koning\" (Re e Re), originariamente scritto in lingua olandese e successivamente tradotto e pubblicato in inglese nel 2002; parla di un principe del tutto disinteressato alle principesse, che alla fine si innamora di un altro principe: \u00e8 presente anche come testo di rappresentazione teatrale nella seconda stagione della serie televisiva spagnola \"Fisica o chimica\".\nNel 2006 una locale associazione di genitori ha fatto causa a un distretto scolastico del Massachusetts dopo che un insegnante ha letto il libro ai figli della scuola primaria.\n\"And Tango Makes Three\" (2005) di Justin Richardson e Peter Parnell \u00e8 stato spesso messo in discussione, ed \u00e8 spesso sulla lista dei libri contestati per la Settimana dei libri proibiti (List of Challenged Books for Banned Books Week) dell'American Library. \u00c8 stato classificato alla nona posizione ancora nel 2017. Il testo racconta la vera storia di due pinguini maschi (chiamati Roy e Silo, della specie Pygoscelis antarcticus) i quali \"adottano\" un uovo e allevano il cucciolo una volta che questo si \u00e8 schiuso.\nMentre \u00e8 stato bandito, discusso e dibattuto di frequente \u00e8 stato altres\u00ec premiato e notato dall'American Library nella loro Lista del Libro Arcobaleno (Rainbow Book List).\nI titoli australiani includono i libri della serie \"Impara ad includere\" (Learn to Include): \"The Rainbow Cubby House\", \"My House\", \"Going to Fair Day\" e \"Koalas on Parade\". Un elenco pi\u00f9 ampio di letteratura per bambini gay comprende:\nNel mese di luglio del 2014 la \"National Library Board\" di Singapore, una rete finanziata dallo Stato comprendente 26 biblioteche pubbliche, ha confermato che avrebbe distrutto tre libri per bambini con rappresentazioni di famiglie Arcobaleno per essere \"\"contrarie alla presa di posizione pro-famiglia , dopo reclami da parte di un genitore e la sua personale revisione interna\".\nLa decisione \u00e8 stata ampiamente criticata dai sostenitori delle arti e del movimento LGBT oltre che dalla stessa comunit\u00e0 letteraria le quali vedono le azioni intraprese come affini al rogo di libri e ad altre forme di censura. I tre libri in questione sono \u201c\"And Tango Makes Three\"\u201d, \u201c\"The White Swan Express\"\u201d e \"Who's In My Family\", che fa riferimento alle famiglie con genitori omosessuali.\nDue settimane dopo la manifestazione per i diritti LGBT a Singapore questi testi \"hanno scatenato un acceso dibattito\"\" tra i conservatori religiosi, che si sono opposti al Gay pride, e la crescente \"lobby gay\" favorevole invece ai diritti degli omosessuali di Singapore.\nA tutto il 2017 non ci sono stati personaggi esplicitamente bisessuali - bambini o adulti - nei libri dedicati ai pi\u00f9 piccoli.\nNegli ultimi anni le donne transgender hanno trovato editori per i loro libri illustrati scritti per bambini transgender. Alcuni di questi includono:"}
{"id": "5170831", "revid": "767487", "url": "https://it.wikipedia.org/wiki?curid=5170831", "title": "Anton\u00edn Rosa", "text": "Caratteristiche tecniche.\nTerzino sinistro, pu\u00f2 giocare anche come difensore centrale.\nCarriera.\nClub.\nVanta 5 presenze e 2 reti in Europa League, 3 incontri e 1 gol in Coppa Intertoto."}
{"id": "5170833", "revid": "116514446", "url": "https://it.wikipedia.org/wiki?curid=5170833", "title": "Geopalace", "text": "Il Geopalace, dal 2017 noto con il nome sponsorizzato di PalAltogusto, \u00e8 situato a Olbia, nella periferia nord e fa parte del pi\u00f9 ampio complesso sportivo e alberghiero \"Geovillage\".\nCaratteristiche.\nIl Geopalace \u00e8 uno spazio polivalente di 2600 metri quadri, che a seconda dell'allestimento pu\u00f2 ospitare fino a 3000 spettatori. Tali dimensioni lo pongono tra le strutture indoor pi\u00f9 importanti della Sardegna.\nGrazie alla sua funzionalit\u00e0 e modularit\u00e0 il Geopalace viene allestito in base alle esigenze, offre un open space estremamente versatile, privo di barriere architettoniche, con una base ottagonale di diametro di 56,05 metri e 12 metri di altezza.\nDal 2017 \u00e8 sponsorizzato dall'azienda di distribuzione del caff\u00e8 in Sardegna, Altogusto. .\nEventi.\nDal 2013 ospita regolarmente le partite casalinghe della Hermaea Olbia, squadra di pallavolo femminile militante in Serie A2.\nTra le manifestazioni sportive che il Geopalace ha organizzato alcuni incontri di pugilato, tra cui quello valevole per il titolo europeo dei pesi gallo del 2004 tra l'olbiese Simone Maludrottu e il francese Frederic Patrac, vinto dal padrone di casa. L'anno successivo, nel 2005 si sono svolte le Final Four di Coppa Italia di pallavolo femminile vinte dalla Sirio Perugia.\nNel 2007 \u00e8 stato quartier generale del Giro d'Italia, quando la \"Corsa Rosa\" partiva da La Maddalena. Gli ampi spazi vengono infatti regolarmente utilizzati per l'organizzazione di fiere campionarie.\nDal 2013 si disputa il \"Torneo Geovillage\", torneo di pre-season della Dinamo Basket Sassari, che ha scelto la struttura alberghiera come sede del suo ritiro estivo. Nella prima edizione si \u00e8 svolto un quadrangolare che ha visto confrontarsi le squadre della Dinamo, Galatasaray, Montepaschi Siena e della Cimberio Varese. Nella seconda edizione invece si sono scontrate Dinamo, VL Pesaro, Dar\u00fc\u015f\u015fafaka e Lokomotiv Kuban. In entrambe le occasioni si \u00e8 aggiudicata il titolo la Dinamo Sassari.\nIl 6 maggio 2017 assiste al passaggio della seconda tappa del Giro d'Italia 2017 di ciclismo su strada da Olbia a Tortol\u00ec.\nDal 2018 il torneo si rinnova e viene sponsorizzato dalla compagnia aerea Air Italy."}
{"id": "5170840", "revid": "1573940", "url": "https://it.wikipedia.org/wiki?curid=5170840", "title": "Abbazia di Santa Maria di Faifoli", "text": "L\u2019Abbazia di Santa Maria di Faifoli si trova a Montagano, in provincia di Campobasso (Molise).\nStoria.\nNell'area del centro sannitico di Fagifulae, divenuto successivamente municipio romano, nacque in epoca medioevale una comunit\u00e0 benedettina dalla quale si svilupp\u00f2 l'abbazia di Santa Maria di Faifula.\nLe prime fonti storiche sull'abbazia risalgono al 1134. Nel 1230 l'abbazia accolse per la prima volta Pietro Angelerio, futuro papa Celestino V, che torn\u00f2 successivamente a Faifoli nel 1276 come abate, chiamato dall'arcivescovo di Benevento Capoferro per risolvere il contenzioso con Simone Santangelo, feudatario di Montagano. Carlo I d'Angi\u00f2 con una lettera del 27 settembre 1278 chiese al giustiziere di Terra di Lavoro di fermare i soprusi del feudatario di Montagano, ma, vista l'inefficacia del richiamo, l'abate trasfer\u00ec i monaci al monastero di San Giovanni in Piano, presso Apricena.\nDa allora inizi\u00f2 una fase di progressiva decadenza. L'abbazia rimase benedettina fino al 1808, alla soppressione dell'ordine da parte dei francesi. Gli ultimi monaci proprietari dell'abbazia furono della congregazione dei Celestini di Benevento, ai quali subentrarono dei privati fino alla cessione della chiesa al comune di Montagano il 28 febbraio 1998.\nArchitettura.\nDell'abbazia rimane la chiesa, caratterizzata da una facciata a capanna con il portale gotico con archi a sesto acuto, sopra il quale si trova dapprima una piccola nicchia e poi un finestrone semicircolare. Un'iscrizione incisa sul capitello di sinistra fa risalire il portale al 1263.\nL'interno \u00e8 a tre navate, con la centrale di larghezza doppia rispetto alle laterali. Sui sei pilastri quadrati che suddividono le navate e sui quali si poggiano degli archi a tutto sesto, si trovano due lapidi che ricordano i lavori di restauro commissionati dal cardinale Orsini.\nLa chiesa conserva una statua lignea della Madonna, detta dell'Incoronata, con la Vergine seduta su un tronco d'albero al posto dell'usuale trono. Altra opera di rilievo \u00e8 un quadro del 1705 della Vergine con il Bambino in braccio."}
{"id": "5170842", "revid": "68697327", "url": "https://it.wikipedia.org/wiki?curid=5170842", "title": "Ville Vesuviane", "text": ""}
{"id": "5170843", "revid": "123838550", "url": "https://it.wikipedia.org/wiki?curid=5170843", "title": "Ji\u0159\u00ed Skal\u00e1k", "text": "Caratteristiche tecniche.\nAla destra, pu\u00f2 giocare anche come ala sinistra.\nCarriera.\nClub.\nNel 2011 raggiunge Pavel Malch\u00e1rek a 24 partite e diviene il calciatore con il maggior numero di presenze nell'Under-19 ceca.\nIl 7 aprile 2015 il Mlad\u00e1 Boleslav lo riscatta definitivamente dello Sparta Praga dopo il prestito nella stagione 2014-2015.\nIl 1\u00ba febbraio 2016 viene ceduto in Inghilterra al Brighton &amp; Hove Albion.\nIl 2 agosto 2018 passa al Millwall.\nNazionale.\nViene convocato per gli Europei 2016 in Francia."}
{"id": "5170846", "revid": "287204", "url": "https://it.wikipedia.org/wiki?curid=5170846", "title": "Lars Koslowski", "text": "Carriera.\nIn carriera ha raggiunto una finale di doppio al Croatia Open Umag nel 1992, in coppia con l'olandese Sander Groen. Nei tornei del Grande Slam ha ottenuto il suo miglior risultato raggiungendo il terzo turno nel singolare agli Australian Open nel 1992."}
{"id": "5170849", "revid": "337298", "url": "https://it.wikipedia.org/wiki?curid=5170849", "title": "Campagna svizzera di Suvorov", "text": "La campagna svizzera di Suvorov si svolse in territorio elvetico tra il settembre e l'ottobre del 1799 durante la guerra della seconda coalizione. Le truppe russo-austriache, che avevano gi\u00e0 sconfitto ripetutamente tra aprile e agosto i francesi in Italia, attraversarono il San Gottardo al comando del feldmaresciallo Aleksandr Vasil'evi\u010d Suvorov, con l'ordine di marciare contro il generale Andrea Massena per cacciarlo dalla Repubblica Elvetica.\nDopo le importanti vittorie dei mesi precedenti durante la campagna in Italia, Suvorov era rimasto padrone della situazione nella parte settentrionale della Penisola e sembrava imminente una sconfitta definitiva dei francesi con il generale russo deciso a marciare addirittura verso la Francia, ma le divisioni e le rivalit\u00e0 delle potenze coalizzate avrebbero ben presto favorito la ripresa delle armate rivoluzionarie: per timore che l'influenza della Russia diventasse troppo grande, gli alleati, facendo anche leva sulle ambizioni dello zar Paolo I di presentarsi come liberatore della Svizzera&lt;ref name=\"Mathiez/Lefebvre583\"&gt;.&lt;/ref&gt;, riuscirono a ottenere che le truppe russe interrompessero le loro operazioni in Italia e venissero rischierate nella Confederazione, lasciando l'iniziativa nella Penisola agli austriaci. A Suvorov fu quindi ordinato di dirigersi con il suo esercito verso nord e marciare attraverso il San Gottardo per congiungersi alle truppe russe appena condotte sulla Limmat dal generale Aleksandr Michajlovi\u010d Rimskij-Korsakov&lt;ref name=\"Mathiez/Lefebvre491\"&gt;.&lt;/ref&gt;.\nIl maresciallo Suvorov prese dopo difficili combattimenti il San Gottardo e marci\u00f2 poi faticosamente lungo la valle del fiume Reuss, costantemente contrastato dal generale Claude Lecourbe. Giunto ad Altdorf fu costretto a deviare a nord-est per le montagne, in quanto i francesi controllavano saldamente il lago dei Quattro Cantoni e i passi a ovest. Il generale Massena invi\u00f2 quindi le divisioni dei generali Honor\u00e9 Gazan e \u00c9douard Mortier, coordinate dal generale Nicolas Soult, a bloccare l'avanzata dei russi tra Svitto e Glarona; Suvorov si diresse allora verso la Linth, ma anche qui, dopo qualche successo, le sue truppe furono ripetutamente respinte a N\u00e4fels dai soldati del generale Gabriel Molitor.\nLa situazione del maresciallo Suvorov, isolato tra le montagne, con scarsi rifornimenti e contrastato su tutti i fronti dalle truppe francesi, divenne sempre pi\u00f9 difficile; dopo aver appreso della disfatta dei generali Korsakov e von Hotze nella seconda battaglia di Zurigo, non gli rimase che tentare di ripiegare verso est allo scopo di mettere in salvo i resti del suo esercito, ormai molto provato. La ritirata dei russi fu molto difficoltosa e cost\u00f2 nuove pesanti perdite, mentre tutta l'artiglieria and\u00f2 perduta; infine, passando per il passo di Panix, i russi raggiunsero il Reno a Jante (o Ilanz) il 7 ottobre e proseguirono quindi verso il Vorarlberg, dove si congiunsero con i superstiti del generale Korsakov&lt;ref name=\"Mathiez/Lefebvre491-492\"&gt;.&lt;/ref&gt;. Suvorov venne richiamato a San Pietroburgo dove cadde nuovamente in disgrazia presso la corte zarista: Paolo I rifiut\u00f2 di riceverlo in udienza e, ferito e malato, il vecchio generale mor\u00ec dopo poche settimane nella capitale stessa il 18 maggio del 1800.\nLe premesse politiche e militari.\nTra la fine di aprile e la met\u00e0 di agosto 1799, il feldmaresciallo Aleksandr Vasil'evi\u010d Suvorov aveva sbaragliato le truppe rivoluzionarie francesi in Nord Italia, provocato il crollo delle repubbliche sorelle nella Penisola e preso di fatto il controllo della Lombardia e del Piemonte. Grazie alle brillanti vittorie ottenute aveva ricevuto dallo zar il titolo di \"Principe d'Italia\" (\"Knjaz Italijski\" - , da cui il soprannome \"Italiskij\", \"l'Italico\") ed era ormai prossimo a schiacciare definitivamente le ultime resistenze francesi in Piemonte, per poi invadere la riviera ligure; Suvorov si era anche dichiarato pronto a marciare addirittura verso Parigi come aveva promesso al generale Jean Mathieu Philibert S\u00e9rurier prima di liberarlo.\nLe divisioni e le rivalit\u00e0 tra le potenze coalizzate, Regno di Gran Bretagna, Sacro Romano Impero e Impero russo, non permisero per\u00f2 di approfittare delle vittorie in Italia, favorendo invece ben presto la ripresa delle forze della Prima Repubblica francese: i britannici avevano il timore che l'influenza russa in Italia diventasse troppo grande e che la potenza zarista si affacciasse pericolosamente sui porti del Mediterraneo; gli austriaci vedevano nei successi dei russi e nell'ingerenza dello zar una concreta minaccia alla loro supremazia nel Nord Italia, tanto che preferivano perdere il supporto militare russo in Piemonte piuttosto che il vantaggio politico che sarebbe loro venuto al tavolo della pace, quando si sarebbero presentati come gli unici occupanti dello Stato sabaudo dal quale, inoltre, sarebbero potuti entrare facilmente da soli in Francia con il proprio esercito. Il governo britannico, preoccupato che la Francia repubblicana potesse utilizzare la potente flotta olandese per minacciare direttamente le isole britanniche, aveva poi preparato nuovi piani di guerra che prevedevano il ridispiegamento dell'armata russa in Svizzera per favorire lo sbarco di una coalizione anglo-russa nella Repubblica Batava.\nNonostante in teoria Suvorov rispondesse direttamente allo zar, il Consiglio aulico austriaco e il cancelliere Thugut gli ordinarono di abbandonare l'Italia e di muovere verso la Svizzera, dove la sua armata si sarebbe dovuta congiungere a un secondo contingente russo al comando del generale Aleksandr Michajlovi\u010d Rimskij-Korsakov, in arrivo con 30\u00a0000 uomini dalla Galizia. L'esercito austriaco del generale Michael von Melas avrebbe presidiato il Piemonte e si sarebbe impadronito di Cuneo; allo stesso tempo l'arciduca Carlo avrebbe dovuto spostarsi dalla Svizzera in Germania, lungo il Reno, di modo che l'Austria avesse anche la possibilit\u00e0 di spodestare l'elettore di Baviera Massimiliano I.\nSuvorov avrebbe voluto che l'arciduca Carlo attendesse il suo arrivo prima di muoversi, in modo da dare agio a Korsakov di organizzarsi e resistere alle soverchianti forze francesi, ma l'arciduca era un sin troppo fedele esecutore degli ordini del Consiglio aulico e lasci\u00f2 immediatamente la forte posizione di Zurigo: i francesi l'occuparono in fretta e Korsakov fu condannato a una sicura disfatta. Le rimostranze di Suvorov furono inutili:\nLe ultime resistenze di Suvorov, che aveva definito \"fuori di testa\" il cancelliere Thugut per la strategia imposta, furono spazzate via il 25 agosto da una lettera dell'imperatore austriaco, che gli ordinava perentoriamente di abbandonare i progetti di attacco contro i francesi a Genova e di attraversare immediatamente le Alpi per lanciare un'offensiva contro la Francia dalla Svizzera. Al di l\u00e0 delle decisioni di quella che in seguito Carl von Clausewitz defin\u00ec una \"politica dalle vedute limitate\" da parte di britannici e austriaci, mirante semplicemente a evitare una scomoda presenza russa in Italia e nel Mediterraneo e a soddisfare esigenze particolari, la storiografia moderna ha ravvisato in questi piani degli evidenti vantaggi militari.\nDopo la cessione austriaca del Belgio alla Francia con il trattato di Campoformio del 1797, e il vasto territorio tedesco a separarle, le due antiche potenze rivali non avevano pi\u00f9 che i campi di battaglia italiani per venire direttamente a contatto e confrontarsi militarmente; per assicurarsene il controllo strategico era necessario garantirsi il dominio dei rilievi alpini: l'Austria possedeva gran parte della catena delle Alpi, e dal Tirolo poteva far calare senza ostacoli numerosi battaglioni nelle estese pianure bagnate dal Po; al contrario la Francia non aveva inizialmente questo evidente e invidiato vantaggio. Il grosso ostacolo era rappresentato dalla Svizzera, che si estende dalle Alpi tirolesi ai confini della Francia, e che impediva l'accesso dalle Alpi per gran parte della catena: era quindi di fondamentale interesse per la Repubblica francese, se voleva continuare la guerra con l'Austria, mantenere il possesso dell'altopiano svizzero ottenuto nel febbraio 1798 con l'invasione condotta dal generale Guillaume Marie-Anne Brune.\nQuesto consentiva ai rivoluzionari due sbocchi strategici: uno permetteva di aggirare la Foresta Nera e dilagare facilmente nell'alto Danubio, l'altro di scendere attraverso i passi alpini del Canton Vallese e giungere direttamente nel Nord Italia; scoppiata nuovamente la guerra diventava quindi di enorme importanza tattica e strategica per gli austriaci cacciare i francesi dalla Svizzera. Dal canto loro i britannici ritenevano realmente la Svizzera il territorio ideale da cui lanciare un'invasione della Francia e infine gli austriaci erano comunque pi\u00f9 preoccupati delle truppe francesi concentrate lungo il Reno che di quelle superstiti in Italia: passando a una pi\u00f9 prudente tattica difensiva nel nord della Penisola, gli austriaci se ne assicuravano comunque il dominio e potevano liberare forze da impiegare in Germania.\nL'armata russa sulle Alpi.\nLa marcia verso la Svizzera.\nIl 4 settembre Suvorov inform\u00f2 lo zar che stava per muovere verso la Svizzera, non mancando di lamentare come fin dall'inizio della campagna gli austriaci fossero costantemente stati riluttanti a supportarlo, lenti a rispondere ai suoi ordini e assolutamente inefficienti a soddisfare le sue richieste di approvvigionamenti e munizioni. Non manc\u00f2 di enfatizzare come gli alleati ritardassero apposta le forniture con l'intento di costringerlo a lasciare l'Italia. Scrisse tra l'altro:\nSuvorov si mise in marcia l'11 settembre, subito dopo la presa di Tortona, spedendo bagagli, equipaggiamenti e artiglieria pesante via Como e Verona, affinch\u00e9 arrivassero in Svizzera presso Coira nei Grigioni, e dal Tirolo verso Feldkirch, mentre egli con circa 27\u00a0000 uomini, inclusi quasi 16\u00a0000 fanti e oltre 3\u00a0500 cosacchi, prese la via di Varese per muovere verso Bellinzona. Il 15 settembre l'avanguardia russa al comando di P\u00ebtr Ivanovi\u010d Bagration entr\u00f2 in territorio svizzero presso Ponte Tresa e dopo pochi giorni l'armata principale si riun\u00ec a Taverne nel Ticino; Suvorov, che si aspettava di trovarvi i rifornimenti per la successiva settimana di marcia tramite una carovana di millecinquecento muli precedentemente richiesta agli austriaci, dovette constatare che questi non avevano inviato nulla.\nAll'iniziale stupore succedette lo sdegno e quindi la collera: davanti a un contrito generale Weyrother, ufficiale di collegamento austriaco, accus\u00f2 esplicitamente Melas e la corte di Vienna di avere ordito un tradimento \u00abche lo zar sapr\u00e0 punire\u00bb. L'anziano generale scrisse un'indignata lettera all'imperatore Francesco II dicendosi oltraggiato e lamentando come l'inefficienza austriaca avesse annullato il vantaggio tattico della sua rapida marcia verso la Svizzera. Ormai per\u00f2 il danno era fatto: arrivarono solo seicentocinquanta muli, assolutamente insufficienti, e Suvorov, su suggerimento del principe Costantino, decise di usare i cavalli dei cosacchi per trasportare viveri e munizioni sufficienti per i successivi otto giorni. I ticinesi raccontano che gli ufficiali che avevano a disposizione cavalli e carrozze per loro uso personale dovettero, secondo gli ordini del comandante russo, cedere i primi come bestie da soma e abbandonare le carrozze. I maggiori esempi furono dati dal principe Costantino, che rinvi\u00f2 a Como le sue tre vetture, e dallo stesso Suvorov che, bench\u00e9 settantenne, abbandon\u00f2 la sua lettiga e decise di marciare pure lui a piedi. Nei quattro giorni di attesa prima di potersi finalmente muovere, le truppe russe furono sommariamente istruite sulla guerra di montagna delle cui tattiche erano totalmente a digiuno.\nL'assalto al San Gottardo e l'arrivo al lago di Lucerna.\nIl 21 settembre Suvorov ordin\u00f2 l'avanzata. La marcia procedette lentamente, rallentata dalle pesanti piogge, dalla nebbia e dal terreno montagnoso. Ciononostante la sera stessa l'intero esercito si accamp\u00f2 gi\u00e0 tra Sant'Antonino e Bellinzona, in un'altra giornata di marcia attravers\u00f2 Biasca e la sera del 22 giunse a Giornico, dove lo stato maggiore alleato trascorse la notte. \nIl tempo continu\u00f2 a essere inclemente e, nella notte del 23 settembre, una bufera di pioggia e di neve flagell\u00f2 l'armata, che a Faido fu rafforzata da un reggimento austriaco al comando del colonnello Gottfried Strauch.\nSuvorov si accinse quindi ad attraversare il San Gottardo entro il 25 con l'intento di riunirsi con Korsakov a Lucerna il 27 settembre; ma il 24, ad Airolo, un battaglione francese appartenente alla divisione del generale Claude Lecourbe e comandato dal generale di brigata Charles-\u00c9tienne Gudin de La Sablonni\u00e8re arrest\u00f2 la marcia dei russi, che lasciarono seicento morti sul terreno prima di poter penetrare a tarda sera nella Val Tremola, con Suvorov che era sempre rimasto in prima linea.\nIl 25 mattina il generale riprese la sua marcia verso Andermatt, mentre i francesi si erano ritirati dietro la \"Buca d\u2019Uri\" (una galleria nella gola della Sch\u00f6llenen, sul lato nord del passo del San Gottardo in valle di Orsera) demolendo parzialmente il ponte del Diavolo (un attraversamento in pietra nel Canton Uri presso Andermatt). Qui un altro contingente di Lecourbe, agli ordini stavolta di Louis Henri Loison, tese un'imboscata che cost\u00f2 la vita a oltre novecento russi prima che questi riuscissero a riparare con mezzi di fortuna il ponte e passare dall'altra parte, sotto il fuoco costante dell'artiglieria e dei moschetti nemici, costringendo infine i francesi a ritirarsi.\nAl contrario dei russi, le truppe di Lecourbe erano altamente specializzate nella guerra di montagna tanto da \"marciare anche dove i cacciatori di camosci avrebbero rinunciato\", \"abituati a dormire nella neve e sotto le stelle, morsi dal vento, sugli stracci che utilizzavano come uniformi\" e ad avventurarsi \"senza guide [alpine] su sentieri a picco sui baratri\". Sarebbero state una continua spina nel fianco delle truppe alleate.\nContinuando a muoversi a destra lungo la valle della Reuss, Suvorov si impadron\u00ec comunque del passo del San Gottardo respingendo il generale Lecourbe e la sera del 26 settembre le sue truppe raggiunsero Altdorf presso la parte meridionale del lago di Lucerna. Per il generale russo, il grosso dello sforzo era compiuto; allegro e ottimista scrisse di suo pugno, su un dispaccio diretto al generale austriaco Friedrich von Hotze, una nota in rima in lingua tedesca rimasta famosa:\nIl generale era per\u00f2 all'oscuro del fatto che in quelle stesse ore il generale Massena, che aveva concentrato sotto i suoi ordini ben 77\u00a0000 uomini, stava sbaragliando nella seconda battaglia di Zurigo le forze di Korsakov, infliggendogli pesanti perdite e costringendolo a battere in ritirata verso Winterthur e oltre fino a Sciaffusa, mentre sulla Linth le truppe del generale Nicolas Soult sconfiggevano le truppe austriache del generale von Hotze, il quale rimase ucciso all'inizio dello scontro.\nL'attraversamento del Chinzig.\nSul lago di Lucerna, i francesi si attestarono saldamente sulla riva sinistra della Reuss, presso Seedorf, chiudendo ai russi la possibilit\u00e0 di raggiungere la citt\u00e0 eponima attraverso il passo Surenen, mentre il lago stesso, pattugliato da una piccola flottiglia, appariva sotto il pieno controllo francese rendendo impossibile un attraversamento da parte dei russi.\nLe truppe di Suvorov erano allo stremo: la marcia sulle rocce aveva usurato le inadeguate calzature dei soldati, di cui molti erano ormai addirittura privi, le uniformi erano spesso a brandelli, fucili e baionette si arrugginivano per la continua umidit\u00e0 e gli uomini soffrivano la fame per la mancanza di adeguati rifornimenti. Suvorov era ancora ignaro della disfatta di Korsakov, ma in mancanza di notizie prefer\u00ec non fermarsi ad Altdorf per lasciar riposare il suo esausto esercito che diresse invece, gi\u00e0 alle prime ore del 27 settembre, verso il passo del Chinzig, contando di aggirare i francesi raggiungendo Svitto dal villaggio di Muotathal. Il piano prevedeva di salire, partendo da una quota di circa 500 m, fino a 2\u00a0070 m lungo un sentiero a precipizio scavato nella roccia e quasi invisibile sotto le prime nevi.\nLecourbe inform\u00f2 immediatamente il generale Massena della deviazione dei russi e questi, che aveva in precedenza pianificato di attaccare Suvorov nella valle della Reuss, fu costretto a cambiare strategia: invi\u00f2 perci\u00f2 il generale Mortier a occupare Muotathal con 9\u00a0000 uomini e il generale Gazan a marciare con circa 10\u00a0000 uomini su Weesen e Sch\u00e4nis, per chiudere la valle della Linth dal nord, mentre egli stesso concentrava il grosso delle sue truppe a Svitto.\nAppena giunti a Muotathal i 18\u00a0000 esausti uomini di Suvorov, senza provviste e munizioni e circondati da montagne invalicabili in un freddo gelido, si trovarono di fronte un esercito francese molto superiore in numero ed equipaggiamenti. Il 29 settembre, ancora incerto sul destino di Korsakov e Hotze, Suvorov convoc\u00f2 un consiglio di guerra col suo stato maggiore per decidere il da farsi. Durante il consiglio il comandante russo si mostr\u00f2 estremamente risoluto a non arrendersi, incolp\u00f2 gli alleati austriaci di tutte le difficolt\u00e0 che erano costretti a patire e propose quella che gli appariva come l'unica soluzione possibile:\nDopo gli appassionati discorsi di Suvorov per sollevare il morale dei suoi subordinati, il consiglio di guerra decise di abbandonare il proposito di dirigersi a Svitto per muovere invece ancora verso est, oltre il passo di Muotathal verso il passo del Pragel e quindi per quello del Kl\u00f6ntal, per riunirsi al generale Linken a Glarona e, se possibile, puntare poi su Sargans costeggiando a sud il lago di Walenstadt. All'avanguardia furono posizionati Bagration e Auffenberg; alle truppe di Rosenberg, poste in retroguardia, fu ordinato di proteggere l'armata da attacchi che potessero arrivare da ovest, da Svitto attraverso il Muotathal, mentre la forza principale marciava verso est per il passo del Pragel.\nDa documentazioni originali russe rinvenute in seguito dai francesi a Muotathal, si conosce la precisa consistenza numerica dell'esercito russo il 30 settembre 1799: si contavano 66 ufficiali di stato maggiore, 493 ufficiali di truppa, 1\u00a0172 sottufficiali, 403 musicanti e 16\u00a0584 uomini di truppa; di questi ultimi, 410 risultavano ammalati, 216 erano claudicanti e 21 agli arresti, solo 85 uomini avevano disertato; in dieci giorni l'armata russa aveva perduto circa 3\u00a0000 soldati e aveva ora razioni di cibo per soli cinque giorni, ma queste gi\u00e0 scarse provviste avrebbero dovuto essere razionate per durarne almeno dieci.\nLa marcia verso Glarona.\nNonostante le faticosissime marce effettuate e i combattimenti gi\u00e0 sostenuti, l'armata si mosse immediatamente. Per primi avanzarono gli austriaci di Auffenberg seguiti dai russi di Bagration. Appena giunti al passo del Pragel, ci fu uno scontro tra i primi e i francesi di Molitor che impedirono loro di passare. Arrivando nel pomeriggio, Bagration, che si mostr\u00f2 \u00abindignato nel vedere gli austriaci arretrare davanti a un pugno di uomini\u00bb, capovolse le sorti della battaglia ricacciando indietro i francesi e offrendo loro la possibilit\u00e0 di arrendersi. Ignorava che Auffenberg aveva gi\u00e0 inviato un analogo ultimatum a Molitor e che questi aveva rifiutato rispondendo sdegnosamente: \nSuvorov non ebbe il tempo di rendersi conto della gravit\u00e0 della notizia che le truppe di Bagration ripresero l'assalto contro i francesi, i quali, dopo il tramonto, furono costretti a ritirarsi verso il lago di Kl\u00f6ntal, dove molti nella fuga annegarono ma dove il generale francese ebbe anche modo di riorganizzarsi e disporre meglio le sue truppe per affrontare gli avversari.\nBagration guid\u00f2 i suoi battaglioni in quattro disperati assalti contro l'artiglieria francese, ben piazzata sulla strada e sulle rocce che la dominavano, e sub\u00ec gravissime perdite; nel frattempo il tempo peggior\u00f2, cominci\u00f2 a cadere del nevischio, e i russi si ritirarono per la notte, che passarono al gelo essendo stato loro proibito di accendere fuochi, e ancora una volta patirono la fame. Bagration, pur sofferente per una ferita alla coscia, riorganizz\u00f2 le sue truppe col favore delle tenebre e continu\u00f2 a incoraggiarle:\nLo scontro riprese la mattina del 1\u00ba ottobre con la carica dei russi di Bagration che lanci\u00f2 un attacco, condotto dal tenente colonnello Giorgio Giovanni Zuccato, utilizzando due battaglioni, quattro compagnie austriache e circa 200 cosacchi appiedati al fine di occupare alcune rupi che dominavano, quasi a precipizio, il fianco destro del nemico. Da l\u00ec le truppe russe, scoperte da alcune pattuglie francesi, esposti al fuoco nemico, andarono all'attacco assalendo le truppe francesi con le baionette, mentre pi\u00f9 in basso le truppe di Derfelden attaccarono il nemico di fronte costringendolo ad arretrare ulteriormente. Molitor, dopo un'accanita ma breve resistenza, prefer\u00ec ritirare le sue truppe sulle colline vicine per riorganizzarsi lungo il corso della Linth, approntando una serie di linee di difesa tra Netstal, N\u00e4fels e Mollis, nella parte settentrionale del Canton Glarona, distruggendo il ponte a Netstal e mantenendo il controllo delle restanti vie di comunicazione tra N\u00e4fels e Mollis. Questo gli consentiva di controllare di fatto entrambe le rive del fiume.\nNel primo pomeriggio dello stesso giorno Bagration ricevette rinforzi e lanci\u00f2 la carica con dodici battaglioni contro le posizioni francesi a Netstal. Tuttavia i francesi resistettero ancora fortificandosi nel villaggio e riuscirono a distruggere i ponti sulla Linth poco prima che i russi se ne impadronissero.\nNel frattempo si combatteva anche nella retroguardia, dove Rosenberg, che comandava 11\u00a0000 uomini, venne attaccato da Massena. Suvorov ordin\u00f2 al generale austriaco di resistere a ogni costo mentre Bagration combatteva per liberare dai francesi la strada verso est. I francesi erano risoluti a non permettere ai russi di lasciare la valle: le divisioni di Lecourbe chiusero loro la strada da dietro lungo la Reuss tagliando le linee di rifornimento; Massena richiam\u00f2 alcune divisioni di Mortier da Zurigo per posizionarle ad Altdorf e parte di quelle di Soult a Weesen per bloccare l'uscita della valle della Linth. Nonostante gli sforzi dei francesi, i russi respinsero tutti gli assalti contrattaccando anche alla baionetta. La battaglia fu particolarmente cruenta sul ponte in pietra che attraversava il fiume Muotha, chiamato da allora \"Suworow-br\u00fccke\" (\"ponte di Suvorov\"), e dal quale parecchi francesi precipitarono nelle acque a causa della ressa. La sera del 1\u00ba ottobre i francesi si ritirarono verso Svitto incalzati dai cosacchi.\nContemporaneamente Bagration ripristinava un ponte a Netstal e, organizzate le sue forze in due colonne, marciava lungo entrambe le rive della Linth verso N\u00e4fels, che era tenuta saldamente da Molitor con tre battaglioni e quattro cannoni e le cui posizioni erano protette sul fianco destro dai dirupi e a sinistra dal fiume. Anche se Bagration riusc\u00ec a respingere i francesi fuori dalla cittadina, l'attacco alle posizioni principali del nemico fall\u00ec dando modo ai francesi di ricevere rinforzi dalle milizie svizzere e contrattaccare per riprendersi la citt\u00e0 con le truppe di stanza a Mollis. In questa occasione Molitor arring\u00f2 gli svizzeri ricordando una storica vittoria da loro ottenuta secoli prima negli stessi luoghi contro l'oppressore austriaco:\nTuttavia Bagration torn\u00f2 tenacemente all'assalto del villaggio in pi\u00f9 riprese trattenuto dapprima dagli svizzeri e quindi definitivamente fermato dall'arrivo delle truppe di Gazan dopo che Netstal era passata di mano parecchie volte nella stessa giornata. Alle 21:00, dopo sedici ore di duri combattimenti, Suvorov ordin\u00f2 a Bagration di disimpegnarsi lasciando i francesi sulle loro posizioni iniziali. Entrambe le parti gridarono alla vittoria, ma in realt\u00e0 la giornata si era risolta quasi in un nulla di fatto \u2014 i russi arrivarono nei pressi di Glarona ma i francesi chiudevano loro ogni via di accesso verso Zurigo \u2014 salvo mostrare l'abilit\u00e0 e il valore di entrambi i comandanti.\nL'avanguardia di Bagration pass\u00f2 la notte tra il primo e il 2 ottobre attorno a Glarona, ma solo il 4 ottobre tutta l'armata pot\u00e9 ivi riunirsi e lo stesso giorno Suvorov convoc\u00f2 un nuovo consiglio di guerra.\nLa ritirata.\nLa marcia verso Panix.\nSuvorov avrebbe voluto attenersi al piano originario e quindi sfondare le posizioni francesi a N\u00e4fels, costeggiare il lago di Walenstadt e marciare verso Weesen per ricongiungersi con le altre truppe austriache in Svizzera. Gli ufficiali austriaci appoggiavano questa strategia, convinti che fosse il modo migliore per raggiungere Sargans e i magazzini militari che vi si trovavano in modo da rifornire l'armata ormai allo stremo delle forze e mancante anche di munizioni oltre che di provviste. Ma il principe Costantino e gli alti ufficiali russi si opposero, convinti che l'unico modo di riunirsi agli alleati fosse di aggirare le forze francesi dirigendosi a sud verso Schwanden, quindi salire per Elm per poi oltrepassare il passo del Panix e raggiungere e attraversare la valle del Reno Anteriore fino a Maienfeld, a sud del Liechtenstein. Alla fine otto dei dieci generali dello stato maggiore approvarono la \"proposta russa\". Optare per una decisione del genere, cio\u00e8 una marcia lungo un percorso privo di truppe nemiche, non si addiceva al temperamento del feldmaresciallo russo ma il suo assenso fornisce forse un'idea di quelle che dovevano essere anche ai suoi occhi le pessime condizioni in cui versavano i suoi uomini che, nonostante gli estremi sacrifici da lui costantemente richiesti, erano soliti chiamarlo \"piccolo padre\". Il generale austriaco Auffenberg, sebbene le sue truppe fossero state impegnate nei combattimenti molto meno di quelle russe, aveva scritto nel suo rapporto del 1\u00ba ottobre che la sua brigata era ormai del tutto priva di munizioni, denaro, pane e in gran parte senza scarponi.\nLa notte tra il 4 e il 5 ottobre, sotto una neve mista a una pioggia gelata, cominci\u00f2 la marcia verso sud in direzione del Panix. Stavolta Bagration fu lasciato in retroguardia con i suoi 1\u00a0800 uomini superstiti di cui, egli stesso ricord\u00f2 in seguito, solo 250 abili al combattimento. Il primo a muoversi fu il generale Miloradovi\u010d, seguito dal generale Otto Wilhelm Hristoforovich Derfelden e dalle truppe di Rosenberg. Suvorov fu costretto ad abbandonare ai francesi circa 1\u00a0300 tra feriti gravi e malati, raccomandandone il destino all'umanit\u00e0 del nemico con una lettera lasciata apposta a Massena affinch\u00e9 se ne prendesse cura. Le condizioni della marcia sarebbero state ancora peggiori delle precedenti. La Madre superiora del convento di Mutten, dove lo stato maggiore di Suvorov aveva trascorso la notte, testimoni\u00f2: \u00ab\u00c8 stato patetico vedere come questa gente sia stata costretta a marciare in un modo cos\u00ec duro e a piedi nudi attraverso il Pragel, sotto una pioggia incredibile, mista a neve. Solo il generale (aiutante) aveva il suo cavallo, tutti gli altri sono stati abbandonati.\u00bb\nAppena si avvidero della ritirata russa, i francesi presero l'iniziativa per tentare di accerchiare Suvorov e tagliargli la via di fuga: Loison si mosse verso Schwanden; Mortier da Pragel verso Glarona per bloccare la vallata; il generale Gazan invi\u00f2 una brigata da Mollis verso Sool (a sud di Glarona) e altre tre da Netstal all'inseguimento di Bagration. La mattina del 5 ottobre il 10\u00ba Reggimento cacciatori di Gazan attacc\u00f2 i cosacchi di Bagration costringendolo a rallentare la marcia mentre l'arrivo dell'artiglieria francese lo obblig\u00f2 a fermarsi e a schierarsi lungo la stretta valle e, essendo a corto di munizioni, a ordinare tre assalti disperati alla baionetta. Durante la giornata la retroguardia di Bagration dovette sostenere una ventina di attacchi per trattenere il nemico e salvare l'intero esercito da una sicura disfatta.\nLa notte tra il 5 e il 6 l'armata si accamp\u00f2 nei pressi di Elm, al freddo, senza cibo e sottoposta ai continui attacchi dei francesi. Alle 02:00 del mattino Suvorov prefer\u00ec muoversi mentre i francesi continuavano a martellare le truppe di Bagration che riuscivano a tenerli indietro ma subivano continue perdite. La marcia notturna al gelo cost\u00f2 la vita a parecchi soldati e circa duecento furono i dispersi catturati dai francesi. Non appena i russi presero la via del Panix, i francesi interruppero l'inseguimento. Bagration pot\u00e9 fare la conta delle perdite che constat\u00f2 ammontare a circa ottocento uomini presi prigionieri, quattro cannoni, la cassa del tesoro contenente ventimila franchi, che il comandante francese Lenard distribu\u00ec in seguito al suo battaglione, e numerosi cavalli e muli; era tuttavia riuscito a proteggere le spalle dell'armata.\nL'attraversamento del passo del Panix e l'arrivo a Coira.\nIl 6 ottobre i russi cominciarono la scalata al Panix, a 2\u00a0407 m di quota. Dovette essere abbandonata tutta l'artiglieria e, arrampicandosi con la neve sopra il ginocchio sugli stretti e tortuosi sentieri a picco sui precipizi, furono persi anche trecento muli. \u00c9douard Gachot nella sua \"Histoire militaire de Mass\u00e9na: La campagne d'Helv\u00e9tie (1799)\" del 1904, estratta dalle memorie di ufficiali superstiti e da notizie ricavate dall'archivio della guerra russo, descrive lungamente e con dovizia di particolari gli enormi disagi e il dramma patito dall'armata russa durante la traversata. L'estenuante marcia fu eseguita quasi ininterrottamente anche di notte e cost\u00f2 la vita a quanti, esausti, malati o feriti, non erano pi\u00f9 in grado di reggersi in piedi sullo stretto sentiero, reso invisibile dalla neve e scivoloso per il ghiaccio. Parecchi uomini abbandonarono zaini e fucili lungo la via e i pi\u00f9 deboli si lasciarono morire semplicemente addormentandosi.\nSecondo le fonti, Suvorov condivise con i suoi uomini tutte le difficolt\u00e0 della sfiancante marcia e continu\u00f2 a incitarli costantemente, a riprendere chi abbandonava le armi o solo si lamentava e, pur male abbigliato, per mostrare la sua resistenza e cercare di estrarre le ultime energie dalle sue truppe esauste rifiut\u00f2 pi\u00f9 volte il mantello che gli veniva offerto dal suo attendente. Fece a piedi assieme ai soldati la salita fino in cima al passo dove, su consiglio del granduca Costantino, fece utilizzare il legno delle lance dei cosacchi per accendere il fuoco e preparare il t\u00e8 per la truppa; durante la discesa, raccont\u00f2 in seguito ammirato il capitano russo Grjasew nel suo diario: \u00abEra seduto su un cavallo cosacco, e lo vidi mentre cercava di liberarsi dalle mani di due cavalieri al suo fianco che cercavano di sostenerlo durante la marcia e di condurre il suo cavallo (...) Continuando a dire \"Lasciatemi, lasciatemi, devo andare da solo.\"\u00bb Ai generali che lo circondavano disse: \nAppena l'avanguardia arriv\u00f2 sul colmo del passo fu investita da una violentissima bufera di grandine e neve gelata che imped\u00ec agli esploratori di orientarsi facendogli rischiare di cadere nei dirupi e nei precipizi. Prima di trovare una via agevole per la discesa grazie all'intervento della popolazione locale, parecchi gruppi si dispersero nella ricerca. Il 7 ottobre i russi arrivarono ai primi chalet di Panix e dopo un breve bivacco poterono iniziare la discesa verso Jante e la salvezza. Qui, Suvorov, sentendosi finalmente non pi\u00f9 braccato, fece riposare i suoi uomini per un'altra notte e il 9 mosse verso il Reno e quindi verso Coira dove arriv\u00f2 il 10 ottobre, portando con s\u00e9 anche 1\u00a0400 prigionieri francesi. Gli restavano 14\u00a0000 uomini e di questi solo 10\u00a0000 in grado a stento di marciare e combattere, gli altri erano divorati dalle febbri o accecati da infiammazioni agli occhi; le sotnje erano ridotte a una ventina di cavalieri che si disputavano quattro o cinque cavalli superstiti e male in arnese; l'artiglieria era tutta perduta, un terzo della truppa aveva perso le armi e quelle che restavano erano arrugginite e inservibili; le baionette spuntate, le uniformi irriconoscibili.\nOgni reggimento di fanteria fu riorganizzato in battaglione, i reggimenti di cavalleria in altrettanti squadroni e, attrezzato un convoglio di cinquecento bestie da soma, l'armata si diresse per Balzers, Vaduz e Feldkirch sino ad Altenstadt. Il 22 ottobre lo zar Paolo si ritir\u00f2 dalla coalizione e richiam\u00f2 in patria Suvorov, che ormai accusava pubblicamente gli austriaci di averlo tradito. Il 25 ottobre le forze di Suvorov, di Korsakov e del principe di Cond\u00e9 si riunirono a Landau e iniziarono a piccole marce il rientro verso i quartieri d'inverno in Boemia, dove giunsero nel gennaio del 1800 concludendo definitivamente la campagna svizzera.\nLe ragioni della sconfitta.\nDopo poco meno di un mese di estenuanti marce e sedici giorni di combattimenti, Suvorov aveva perso oltre 5\u00a0000 uomini, mentre i francesi controllavano la Svizzera esattamente come facevano prima dell'inizio della campagna. \nGi\u00e0 il 22 ottobre lo zar Paolo I, nella sua lettera all'imperatore Francesco II con cui annunciava ufficialmente l'uscita della Russia dalla coalizione, focalizzava le ragioni principali della sconfitta russa nell'allontanamento dell'arciduca Carlo dalla Svizzera prima che si fosse completato il ricongiungimento dell'armata di Suvorov con quella di Korsakov:\nEffettivamente nei primi giorni di agosto, l'arciduca Carlo aveva gi\u00e0 ricevuto nel suo acquartieramento a Kloten, a nord di Zurigo, la lettera di Francesco II che lo informava delle nuove strategie della coalizione e gli ordinava di lasciare la Svizzera. La stessa lettera probabilmente non raggiunse invece Suvorov prima del 25 o 27 agosto, per cui egli era ancora convinto di dover continuare la sua campagna in Italia quando, con un anticipo di almeno venti giorni, l'arciduca aveva gi\u00e0 iniziato i preparativi per muoversi. Il 2 settembre, quando decise di obbedire a seguito dell'ordine ricevuto direttamente dallo zar, Suvorov pensava ancora di poter coordinare la sua manovra con l'arciduca Carlo. Informato finalmente che questi aveva gi\u00e0 lasciato il paese, fu profondamente sconcertato \u00abdalle disastrose notizie riguardo alla ritirata dell'arciduca Carlo dalla Svizzera.\u00bb Tra il 15 e il 20 settembre, dopo la vana attesa a Taverne dei muli con i rifornimenti necessari per la marcia in Svizzera, accus\u00f2 ormai esplicitamente Melas e gli austriaci di codardia e di avere ordito un tradimento nei suoi confronti.\nSe fu subito chiaro che la campagna in Svizzera era stata basata pi\u00f9 su calcoli politici e diplomatici degli austriaci che su adeguate valutazioni strategiche, anzi contro quelle che erano le decisioni militari che Suvorov aveva gi\u00e0 preso, non si pu\u00f2 non addossare al generale russo quantomeno la responsabilit\u00e0 di avere sottovalutato le difficolt\u00e0 della campagna affidatagli. Probabilmente il suo temperamento a volte troppo impulsivo e impetuoso, nonostante l'et\u00e0, lo port\u00f2 a una valutazione eccessivamente ottimistica delle condizioni ambientali, della forza e della capacit\u00e0 delle truppe avversarie sui valichi alpini e delle possibilit\u00e0 proprie e dei suoi uomini. Per dare un'idea dello spirito di Suvorov nei giorni immediatamente precedenti la campagna, basta riportare due episodi esemplari. Al generale austriaco Weyrother, che gli riassumeva i piani di attacco sul San Gottardo completi di un'ipotesi di ripiegamento, ordin\u00f2: \u00abCancellate la parola ritirata!\u00bb; a un corriere di Korsakov, che gli domandava quali fossero i nuovi ordini, rispose semplicemente con le parole: \u00abSconfiggere i francesi!\u00bb.\nIl 20 settembre Suvorov aveva approvato la proposta operativa del generale Hotze di raggiungerlo, spostandosi dal San Gottardo con marce forzate su strette vie di montagna lungo la valle della Reuss, per aggirare Massena da Svitto e liberare Lucerna. Il successo di questo piano avrebbe sicuramente avuto enormi conseguenze sulla situazione operativa in Svizzera, ma l'esito positivo dipendeva dalla contemporanea buona riuscita di tutta una serie di azioni da svolgersi in coordinamento e dalla correttezza di tutte le valutazioni iniziali. Era per esempio necessario che l'azione offensiva delle truppe di Korsakov e Hotze sulla Linth-Limmat avesse luogo contemporaneamente all'arrivo di Suvorov quantomeno a Svitto. Il fallimento anche di una sola delle azioni pianificate oppure impreviste variazioni delle condizioni ambientali, logistiche o tattiche avrebbero potuto provocare il fallimento dell'intera operazione. E fu quello che puntualmente avvenne e su cui si concentrarono tutte le successive critiche al vecchio generale: i russi dovettero attendere per quattro giorni i rifornimenti austriaci, che arrivarono in ritardo e si rivelarono insufficienti; le condizioni meteorologiche e ambientali furono quasi sempre sfavorevoli quando non proibitive; la sua decisione di marciare lungo la Reuss non tenne conto della capacit\u00e0 di resistenza delle truppe francesi, che da un lato gli contesero duramente ogni centimetro di territorio costringendolo in pi\u00f9 battute a feroci combattimenti che lo rallentarono ulteriormente, e dall'altro minacciarono costantemente la sua linea di rifornimenti, per i quali dipendeva totalmente dagli austriaci, interrompendola spesso anche con attacchi di forze ridotte; Massena, infine, si rivel\u00f2 un brillante e capace comandante che sbaragli\u00f2 le truppe di Korsakov e Hotze a Zurigo quando Suvorov era ancora sul lago di Lucerna, indeciso sul da farsi, e poi non lasci\u00f2 altra scelta alle truppe della coalizione che ritirarsi sulle montagne e quindi evacuare la Svizzera.\nI suoi maggiori detrattori si rivelarono in seguito proprio l'arciduca Carlo, al cui prematuro ritiro Suvorov ascriveva la maggior parte del fallimento della campagna, e il generale Korsakov, la cui immediata sconfitta subita a opera di Massena vanific\u00f2 comunque qualsiasi velleit\u00e0 di possibile successo. L'arciduca Carlo critic\u00f2 severamente il piano della campagna dal punto di vista dei rifornimenti e del sostegno logistico:\nNelle sue memorie Korsakov biasim\u00f2 Suvorov per gli esagerati sforzi richiesti ai suoi uomini e si spinse fino ad addossargli la responsabilit\u00e0 unica del fallimento della campagna:\nE aggiunse, rincarando la dose, che neppure nel caso Suvorov avesse alla fine raggiunto Svitto, le sorti dello scontro sarebbero potute cambiare in quanto non sarebbe stato in grado di rifornirlo, trovandosi egli stesso in una situazione di grave difficolt\u00e0.\nFu poi probabilmente proprio la testimonianza di Korsakov, che aveva preceduto l'anziano comandante a San Pietroburgo mettendo subito Suvorov in cattiva luce presso la corte zarista indicandolo come l'unico responsabile della sconfitta, a spingere Paolo I ad accoglierlo freddamente e a non concedere all'appena nominato \"generalissimo\" e alla sua armata l\u2019onore di una entrata trionfale nella capitale russa come gli aveva precedentemente promesso.\nEredit\u00e0 della campagna.\nNonostante l'evidente fallimento, la campagna svizzera avrebbe comunque aggiunto, per il suo carattere drammatico ed eroico, nuovo prestigio postumo a Suvorov, specialmente nella cultura russa dove egli \u00e8 considerato ancora oggi alla stregua di un Senofonte, di un Annibale o di un Giulio Cesare: gi\u00e0 nel 1801 lo zar Paolo I ordinava il primo di una lunga serie di monumenti eretti in suo onore in patria. In Svizzera, dove egli \u00e8 ricordato come il liberatore dall'occupazione francese, proprio presso il ponte del Diavolo nella gola della Sch\u00f6llenen sotto Andermatt, si trova dal 1899 un ampio e suggestivo monumento scavato interamente nella roccia dedicato all'impresa del generale russo e dei suoi uomini.\nLa campagna svizzera fu tenuta molto in considerazione dai contemporanei e spesso ricordata dagli storici. Pare che lo stesso Massena, alla notizia della morte di Suvorov esclam\u00f2:\nRiconoscendo la situazione disperata in cui si era venuta a trovare l'armata di Suvorov, il famoso generale, scrittore e teorico militare prussiano Carl von Clausewitz defin\u00ec pochi anni dopo la riuscita della ritirata \u00abun miracolo\u00bb. \nFriedrich Engels scrisse nel suo opuscolo \"Po und Rhein\" (\"Po e Reno\") del 1859 che il passaggio del Panix durante la campagna condotta sotto la guida di Alexander Suvorov \u00abera stata la pi\u00f9 grande impresa [militare n.d.t.] di sempre tra quelle impegnate ad attraversare i valichi alpini\u00bb. \u00abIl fallimento di questa campagna \u2013 scrisse in seguito il militare e statista russo Dmitry Milyutin \u2013 avrebbe portato alle truppe russe pi\u00f9 onore della pi\u00f9 brillante delle vittorie\u00bb."}
{"id": "5170854", "revid": "6923", "url": "https://it.wikipedia.org/wiki?curid=5170854", "title": "Villa Luisa (Napoli)", "text": "Villa Luisa \u00e8 una villa storica di Napoli.\nStoria.\nL'area su cui sorge villa Luisa fu acquisita tra 1842 e il 1845 dalla gentildonna inglese Luisa Dillon, marchesa di Salza; comprendeva il vallone che da Posillipo scende a mare, fino alla cala che era chiamata \u201cBellavajassa\u201d.\nSull'enorme propriet\u00e0 furono poi costruite le ville note come Rocca Matilde (successivamente Villa Pierce), Roccabella, Villa d'Avalos, Villa d'Abro e, a nord, Roccabelvedere. Intorno al 1860, la propriet\u00e0 pass\u00f2 ai suoi eredi.\nSuccessivamente, una parte fu acquistata dal barone Carunchio, che ampli\u00f2 un immobile preesistente del 1500, cui dette il nome di sua moglie Luisa Aveta. La villa, circondata da un parco di oltre 7.000 metri quadri, in parte a limoneto, si erge su un promontorio che protegge un piccolo approdo privato. Nel 1960, la propriet\u00e0 fu ceduta dagli eredi Carunchio all'istituto Piccole Ancelle di Cristo Re, che l'hanno ampliata e ristrutturata come sede di convegni, seminari e ospitalit\u00e0 religiosa.\nNella villa hanno soggiornato illustri ospiti, tra i quali l'ex presidente della Repubblica italiana, Oscar Luigi Scalfaro e il cardinale Ratzinger, poi eletto papa Benedetto XVI."}
{"id": "5170855", "revid": "767487", "url": "https://it.wikipedia.org/wiki?curid=5170855", "title": "Luk\u00e1\u0161 Stratil", "text": ""}
{"id": "5170860", "revid": "729019", "url": "https://it.wikipedia.org/wiki?curid=5170860", "title": "Rivolta dei mercenari in Congo", "text": "La cosiddetta rivolta dei mercenari (indicata anche come ammutinamento di Kisangani) interess\u00f2 il territorio della Repubblica Democratica del Congo tra il luglio 1966 e il novembre del 1967.\nCompagnie di mercenari occidentali che fino a pochi anni prima avevano operato al fianco del governo separatista durante la secessione del Katanga, e ora al servizio nelle forze armate della repubblica congolese, si ammutinarono contro il governo del generale Mobutu Sese Seko, da poco insediatosi alla guida del paese dopo un colpo di stato, insieme ad altri reparti di soldati congolesi composti in maggioranza da membri delle ex forze armate del Katanga.\nGuidati dal belga Jean Schramme e dal francese Bob Denard, i ribelli si impossessarono di diverse citt\u00e0 nell'est del paese, ma privi di una credibile guida politica non riuscirono a consolidare le loro conquiste o a sollevare il grosso della popolazione; la controffensiva dei reparti rimasti fedeli a Mobutu port\u00f2 ben presto alla riconquista delle posizioni perdute, e la rivolta fu soffocata.\nIl contesto storico.\nI mercenari in Congo.\nFin dall'indipendenza dal dominio coloniale del Belgio nel giugno del 1960, la Repubblica Democratica del Congo sprofond\u00f2 in un periodo di forte crisi politica sfociata in rivolte armate ed episodi di guerra civile: mentre il governo centrale di L\u00e9opoldville era bloccato dallo scontro tra i sostenitori del presidente Joseph Kasa-Vubu e quelli del primo ministro Patrice Lumumba, poi degenerato nella costituzione di un governo parallelo a Stanleyville nell'est del paese, varie regioni insorsero nel tentativo di separarsi dallo Stato congolese e di dare vita a propri stati indipendenti; in particolare, la ricca regione mineraria del Katanga proclam\u00f2 la sua indipendenza l'11 luglio 1960 sotto il governo di Moise Ciombe, spalleggiato dall'ex potenza coloniale del Belgio e generosamente finanziato dalle compagnie minerarie europee che operavano nella regione (in particolare, l'Union Mini\u00e8re du Haut Katanga). \nNel Katanga.\nCiombe costitu\u00ec proprie forze armate (la Gendarmerie du Katanga) e prese a reclutare, di fatto come mercenari, vari gruppi di militari ed ex militari europei, in particolare belgi, francesi e altri di lingua inglese: uomini come il belga Jean Schramme, l'irlandese Mike Hoare e il francese Bob Denard si affermarono ben presto come esperti leader dei reparti katanghesi, impegnando una dura lotta sia contro i reparti regolari dell'Arm\u00e9e Nationale Congolaise (ANC) che le milizie filosovietiche della Repubblica libera del Congo sia con le unit\u00e0 della Operazione delle Nazioni Unite in Congo (ONUC), intervenute per aiutare il governo centrale a ristabilire la sua sicurezza interna.\nIl Katanga riusc\u00ec a resistere fino al febbraio del 1963, quando infine dovette soccombere alle offensive congiunte dei reparti congolesi e della ONUC: Ciombe lasci\u00f2 il paese diretto in esilio in Rhodesia e poi in Spagna, mentre i comandanti mercenari condussero i resti dei reparti katanghesi oltre il confine con l'Angola, dove le locali autorit\u00e0 coloniali portoghesi, ostili al governo di L\u00e9opoldville, offrirono loro ospitalit\u00e0.\nA fianco dell'ANC.\nLo scoppio nel maggio del 1964 di una vasta rivolta di stampo maoista nelle regioni orientali del Congo, la cosiddetta rivolta dei Simba, port\u00f2 per\u00f2 a un rapido cambio di alleanze: Ciombe rientr\u00f2 a L\u00e9opoldville e fu messo alla guida di un governo di unit\u00e0 nazionale, e le unit\u00e0 di mercenari bianchi ed ex gendarmi katanghesi furono richiamate dall'Angola e integrate nei reparti dell'ANC, che prima avevano combattuto, ora generosamente riforniti dagli Stati Uniti d'America e dal Belgio.\nI mercenari bianchi formarono la punta di lancia dei reparti impegnati nella riconquista delle regioni orientali: venne formata un'unit\u00e0 di mercenari di lingua inglese (\"Commando 5\") sotto il comando dell'irlandese Mike Hoare e del rhodesiano Alastair Wicks, e un'altra con uomini di lingua francese (\"Commando 6\") sotto il colonnello belga Lamoulin, cui pi\u00f9 avanti nel corso del conflitto se ne aggiunse una terza (\"Commando 10\") con un misto di bianchi ed ex gendarmi katanghesi agli ordini di Jean Schramme.\nInoltre ufficiali europei, sia regolari belgi che mercenari, erano comunque inseriti a tutti i livelli nella gerarchia di comando dell'esercito congolese. Cos\u00ec rinforzate, le unit\u00e0 dell'ANC furono ben presto capaci di avere ragione dei ribelli comunisti dell'est: l'importante citt\u00e0 di Stanleyville venne riconquistata in un'operazione congiunta con reparti di forze speciali di paracadutisti belgi che il 25 novembre 1964 occuparono la citt\u00e0 liberando quasi 2.000 ostaggi europei, e per l'ottobre del 1965 le ultime sacche di resistenza dei ribelli maoisti erano ormai state distrutte.\nIl colpo di Stato di Mobutu.\nLa repressione della rivolta dell'est e la fine degli scontri armati nel paese non portarono per\u00f2 a una stabilizzazione della situazione politica del paese, e a L\u00e9opoldville si apr\u00ec una contesa tra il presidente Kasa-Vubu e il primo ministro Ciombe con conseguente frammentazione dei partiti politici e blocco delle attivit\u00e0 del parlamento.\nDavanti alla prospettiva di un nuovo collasso delle istituzioni statali, il 25 novembre 1965 il comandante dello ANC, generale Joseph-D\u00e9sir\u00e9 Mobutu, condusse un colpo di stato sostanzialmente incruento nella capitale: Kasa-Vubu fu costretto alle dimissioni e al ritiro dalla vita politica, mentre Ciombe si rec\u00f2 ancora una volta in esilio in Spagna. Mobutu soppresse ci\u00f2 che rimaneva delle istituzioni democratiche congolesi e prese ad accentrare su di s\u00e9 ampi poteri: il suo Movimento Popolare della Rivoluzione divenne l'unico partito politico legale del paese, mentre la nuova costituzione del 1967 gli confer\u00ec in pratica tutte le principali funzioni esecutive e legislative, oltre che il pieno controllo sulla magistratura e sulle forze armate.\nLa fine della guerra civile rendeva ora i reparti di mercenari bianchi poco utili: i reparti furono impiegati in operazioni di polizia e di controllo del territorio nel nord-est, ma cresceva forte l'imbarazzo del governo congolese, soprattutto davanti agli altri Stati indipendenti dell'Africa, per l'impiego di unit\u00e0 armate europee sul proprio territorio. Alcuni dei comandanti pi\u00f9 vicini a Ciombe furono estromessi dopo il colpo di stato di Mobutu: il colonnello Lamoulin fu licenziato e al suo posto alla guida del Commando 6 and\u00f2 Bob Denard, mentre Hoare e Wicks del Commando 5 diedero le dimissioni venendo rimpiazzati dal britannico John Peters; vari ufficiali dei ranghi inferiori furono sostituiti da nuovi venuti, mentre molti di quelli assegnati alle unit\u00e0 regolari dell'ANC furono estromessi.\nIl primo ammutinamento.\nLa presa del potere da parte di Mobutu non avvenne senza opposizione. Ren\u00e9 Clemens e Mario Spandre, due sostenitori belgi di Ciombe, ex funzionari dell'ormai disciolto Stato del Katanga, presero a progettare un colpo di stato ai danni del nuovo presidente sobillando la rivolta tra i reparti dello ANC composti da membri della vecchia gendarmeria katanghese; i cospiratori contattarono Hoare e Wicks, che rifiutarono di farsi coinvolgere, come pure il nuovo comandante del Commando 5 Peters, che fece il doppio gioco e rifer\u00ec di quanto sapeva a Mobutu.\nGiunte voci secondo le quali il primo ministro espulso Moise Ciombe stava pianificando un ritorno dal suo esilio in Spagna, il 23 luglio 1966 un tentativo di golpe fu messo in atto: circa 3.000 ex gendarmi katanghesi, ora riuniti in un reggimento regolare dell'ANC, si ammutinarono sotto la guida dei loro comandanti di battaglione mercenari (in particolare il belga Wauthier e il tedesco Wilhelm); i ribelli si impossessarono di parte della citt\u00e0 di Kisangani (Stanleyville), ma subirono il contrattacco dei reparti paracadutisti dell'ANC, unit\u00e0 d'\u00e9lite fedele a Mobutu. Denard era acquartierato a Stanleyville con il suo Commando 6: non appena i combattimenti presero vita ordin\u00f2 ai suoi uomini di mantenersi neutrali e, occupato l'ufficio postale, interruppe i collegamenti telefonici della citt\u00e0; in seguito, Denard contatt\u00f2 Mobutu e si schier\u00f2 dalla sua parte.\nWauthier ebbe una lite con alcuni dei suoi mercenari europei e rimase ucciso, mentre Wilhelm fu ferito a morte dopo essere caduto in un'imboscata mentre muoveva con i suoi uomini in soccorso dei ribelli a Stanleyville. Privi di una guida, gli ammutinati katanghesi tennero la loro porzione di citt\u00e0 per due mesi prima di ritirarsi a nord nella zona controllata dai mercenari di Schramme; il colonnello belga accett\u00f2 di mediare un compromesso tra le due parti, e i ribelli accettarono un'offerta di amnistia avanzata dal governo di L\u00e9opoldville deponendo le armi: in capo a pochi giorni, tutti i ribelli furono giustiziati per ordine di Mobutu, un massacro a cui sembra che parteciparono anche gli uomini di Denard.\nLa rivolta del 1967.\nLa preparazione.\nIl tentativo di golpe del 1966 aveva fatto crescere i sospetti di Mobutu verso la lealt\u00e0 dei reparti formati da katanghesi, ma anche verso i mercenari europei ancora in servizio nel paese: Ciombe fu condannato a morte in contumacia mentre, anche con lo scopo di migliorare la propria immagine agli occhi degli altri leader africani, attesi a L\u00e9opoldville per un vertice della Organizzazione per l'Unit\u00e0 Africana (OUA) in settembre, nel maggio del 1967 Mobutu ordin\u00f2 lo scioglimento del Commando 5 e il rimpatrio dei suoi membri, a cominciare dal loro comandante Peters. Il clima di sospetto investiva ormai anche gli altri reparti di mercenari e in particolare gli uomini del colonnello Schramme, il quale si era ritagliato una sorta di Stato nello Stato nella provincia di Maniema, dove era proprietario di una vasta tenuta e aveva stretto solidi rapporti con i locali proprietari terrieri belgi; nel dicembre del 1966 lo stesso Schramme si era opposto a un piano di Mobutu di smobilitare i reparti katanghesi del Commando 10, fedelissimi del colonnello, e di sostituirli con reclute dell'ANC, e anche se alla fine il piano non fu attuato la tensione tra i due prese a crescere.\nSul finire dell'aprile del 1967 Bob Denard si rec\u00f2 alla tenuta di Schramme, riferendogli di aver ricevuto da Mobutu l'ordine di disarmare i reparti del Commando 10; non \u00e8 ben chiaro il motivo che spinse Denard a questa mossa: il francese era ben visto da Mobutu per via del suo appoggio durante la rivolta del 1966, ma pu\u00f2 essere che fosse riluttante a prendere le armi contro altri europei o che temesse che eliminato Schramme il suo Commando 6 sarebbe stato il prossimo nella lista del presidente-dittatore. Schramme e Denard stipularono un'alleanza e prepararono i piani per una rivolta avente lo scopo di rovesciare Mobutu; erano contemporaneamente in corso, da parte dei pi\u00f9 svariati soggetti del mondo politico congolese, cospirazioni o piani di cospirazioni per riportare Ciombe in Congo e metterlo al posto di Mobutu, ma non \u00e8 chiaro quanto o se il piano di Schramme e Denard si sald\u00f2 con esse: voci insistenti vogliono che Schramme fosse in contatto con il governo belga, interessato a un ritorno di Ciombe alla guida della nazione congolese. Il 22 giugno i due comandanti mercenari si incontrarono di nuovo per mettere a punto il loro piano: si sarebbero impossessati dei maggiori centri abitati dell'est per poi muovere sul Katanga, dove si riteneva che la popolazione fosse pronta a sollevarsi; con pi\u00f9 di met\u00e0 del paese nelle loro mani, i cospiratori avrebbero poi chiesto a Mobutu di abdicare.\nLo scoppio dell'insurrezione.\nIl 30 giugno 1967 l'aereo su cui viaggiava Ciombe fu dirottato da quello che, si scoprir\u00e0 in seguito, era un agente del servizio segreto francese SDECE, e costretto ad atterrare ad Algeri dove l'ex presidente del Katanga fu posto agli arresti; il 3 luglio seguente Denard e Schramme si incontrarono ancora: il francese fece pressioni perch\u00e9 la rivolta fosse attuata subito, visto che Mobutu stava muovendo reparti di paracadutisti a lui fedeli verso Stanleyville. La mattina del 5 luglio la rivolta prese il via.\nSchramme conquist\u00f2 subito Stanleyville con il grosso del Commando 10 senza troppi problemi, con i reparti katanghesi che si schierarono in massa dalla parte dei mercenari, ma altrove l'azione fu fallimentare: a Kindu un piccolo distaccamento di mercenari, in maggioranza sudafricani, si impossess\u00f2 dell'aeroporto ma fu subito contrattaccato da due o tre battaglioni dell'ANC e rapidamente sconfitto, con la perdita di quasi tutti i suoi effettivi; un gruppo di mercenari sotto il comando del belga Noel, un fedelissimo di Schramme, prese la citt\u00e0 di Bukavu al confine con il Ruanda secondo i piani, ma a causa di un errore di comunicazione la abbandon\u00f2 il giorno seguente per rientrare a Stanleyville, abbandonando la popolazione bianca locale alle rappresaglie dei reparti dell'ANC che torturarono e giustiziarono diverse persone con l'accusa di \"collaborazionismo\". Il piano prevedeva che Denard portasse rapidamente i suoi uomini a Stanleyville per permettere ai katanghesi di Schramme di muovere sulla loro regione natale, ma il Commando 6 era disperso e frazionato in una miriade di piccoli distaccamenti in tutto il Congo orientale e impieg\u00f2 quasi una settimana per concentrarsi a Stanleyville; la situazione si aggrav\u00f2 ulteriormente quando lo stesso Denard rimase ferito durante alcuni scontri a Stanleyville il 7 luglio, dovendo poi essere evacuato per le cure mediche in Rhodesia il 10 luglio seguente a bordo di un Douglas DC-3 rubato.\nLa rivolta degener\u00f2 presto nella pi\u00f9 completa confusione; un gruppo di una trentina di mercenari era dislocato nella capitale L\u00e9opoldville principalmente con incarichi amministrativi e di retrovia ma non era stato preavvertito del golpe da Schramme, forse perch\u00e9 impossibilitato a farlo o perch\u00e9 temeva una fuga di notizie: il 6 luglio furono tutti rapidamente circondati e massacrati dagli uomini dell'ANC. A Stanleyville Schramme era rimasto solo: privi di una credibile guida politica, i golpisti non ottennero il sostegno della popolazione locale, mentre i numerosi civili europei ivi residenti chiesero con insistenza di essere protetti dalle rappresaglie dell'ANC. Sotto la pressione dei reparti congolesi fedeli a Mobutu, il 12 luglio Schramme lasci\u00f2 Stanleyville alla testa di circa 150 mercenari, 800 katanghesi e diverse centinaia di civili bianchi: inizialmente la colonna sembr\u00f2 dirigersi a nord, verso il confine con la Repubblica Centrafricana, ma dopo aver fatto perdere le sue tracce nella boscaglia del nord-est il 9 agosto Schramme attacc\u00f2 Bukavu, dove i reparti dell'ANC si diedero a una precipitosa fuga.\nL'assedio di Bukavu.\nTrasferiti i civili oltre il confine con il Ruanda, Schramme si trincer\u00f2 a Bukavu; un colonnello katanghese che era con lui, Monga, proclam\u00f2 l'istituzione di un \"governo provvisorio di salute pubblica\", ma la posizione dei ribelli a Bukavu era isolata: la citt\u00e0 disponeva di una stazione radio tramite la quale Schramme poteva tenersi in contatto con Denard, ora in Angola nel tentativo di preparare l'apertura di un \"secondo fronte\" in Katanga, ma non disponeva di un vero e proprio aeroporto e i pochi aerei che tentavano di rifornire i mercenari di armi e munizioni partendo da Rhodesia e Angola avevano grosse difficolt\u00e0 a consegnare i loro carichi. Il governo belga sconfess\u00f2 ufficialmente l'azione dei mercenari, mentre l'amministrazione del presidente statunitense Lyndon B. Johnson decise di appoggiare Mobutu fornendogli tre aerei da trasporto Lockheed C-130 Hercules con cui spostare le sue truppe da L\u00e9opoldville nell'est del paese; voci sostennero che Washington fece anche pressioni sui governi portoghese e rhodesiano perch\u00e9 cessassero i loro aiuti ai ribelli.\nEntro la fine di agosto l'ANC aveva concentrato circa 15.000 uomini (quasi met\u00e0 della sua forza combattente) intorno a Bukavu, ma le colline che circondavano la cittadina potevano essere agevolmente difese anche dai pochi uomini a disposizione di Schramme e dopo una serie di fallimentari attacchi i congolesi si limitarono ad assediare la citt\u00e0 sottoponendola a bombardamenti aerei e di artiglieria. L'11 settembre i capi di stato della OUA riuniti a L\u00e9opoldville fecero pressioni per avviare trattative con i ribelli tramite la mediazione della Croce Rossa internazionale; per pi\u00f9 di un mese Schramme port\u00f2 avanti negoziati inconcludenti, probabilmente nella speranza che il peggiorare della situazione economica del Congo spingesse la popolazione a rivolte contro il governo di Mobutu. Nonostante gli appelli alla radio, il governo di Monga non ottenne praticamente alcun seguito nel paese, tanto che gli altri reparti katanghesi dell'ANC rimasero fedeli al regime di Mobutu.\nL'apertura di un \"secondo fronte\" ad opera di Denard fu un insuccesso completo: a fine ottobre la sua forza di 110 mercenari europei e 50 katanghesi fu portata al confine tra Katanga e Angola dai portoghesi, i quali per\u00f2 la lasciarono senza ulteriori aiuti e soprattutto senza alcun mezzo di trasporto. Il 1\u00ba novembre il gruppo attravers\u00f2 la frontiera e prese la cittadina di Kisenge, spingendosi poi verso Kolwezi e Dilolo: diverse centinaia di katanghesi si presentarono per unirsi ai mercenari ma erano disponibili pochissime armi con cui equipaggiarli, mentre la confusa pianificazione dell'operazione e la lentezza degli spostamenti dovuta alla carenza di mezzi di trasporto consentirono ai lealisti di Mobutu di far accorrere rinforzi. Il 4 novembre unit\u00e0 dell'ANC appoggiate dall'aviazione contrattaccarono i ribelli, mentre da L\u00e9opoldville si muoveva il 1\u00ba Reggimento paracadutisti congolese, unit\u00e0 scelta di Mobutu; il morale dei mercenari croll\u00f2 e gli uomini di Denard si diedero a una precipitosa ritirata sulla cittadina di Luasci: dopo un paio di giorni di assedio da parte dell'ANC, Denard condusse i suoi uomini oltre la frontiera con l'Angola la sera del 7 novembre.\nContemporaneamente, Schramme era messo alle strette a Bukavu. Il 29 ottobre l'ANC lanci\u00f2 un attacco in forze contro il perimetro tenuto dai ribelli, respinto dopo pesanti combattimenti il 30 ottobre seguente; vi fu poi un periodo di relativa tregua, rotto il 4 novembre da un nuovo attacco in massa dei congolesi: le riserve di munizioni dei ribelli erano ormai esaurite, e senza alcuna notizia da Denard in Katanga Schramme decise di ripiegare oltre la frontiera con il vicino Ruanda. Dopo una giornata di duri combattimenti, la sera del 4 novembre il colonnello fece sganciare i suoi reparti dal perimetro e si mise in marcia verso le rive del fiume Ruzizi; la mattina del 5 novembre, mentre i congolesi entravano a Bukavu Schramme e i resti delle sue forze, accompagnati da circa 1.500 tra donne e bambini, attraversarono il confine davanti alla cittadina di Cyangugu dove furono poi internati dalle locali autorit\u00e0 ruandesi.\nLa fine.\nA met\u00e0 novembre una missione di rappresentati dell'OUA si rec\u00f2 al campo di internamento di Cyangugu per persuadere i katanghesi di Monga ad accettare un'offerta di amnistia e perdono avanzata dal governo di L\u00e9opoldville; la Croce Rossa si offr\u00ec di gestire sotto la sua egida la libera scelta dei katanghesi e il loro rimpatrio, ma l'operazione incominci\u00f2 a fine novembre unicamente sotto la guida delle autorit\u00e0 governative congolesi: Monga fu uno dei primi ad accettare l'offerta di Mobutu e si impegn\u00f2 molto perch\u00e9 anche gli altri katanghesi accettassero. Il rimpatrio dei ribelli di origine africana si concluse nei primi giorni di dicembre, poi dei katanghesi si perse ogni traccia; saltuari tentativi dei funzionari della Croce Rossa di ottenere informazioni ottennero solo vaghe rassicurazioni. Il 25 aprile 1969 una breve dichiarazione ufficiale del governo di L\u00e9opoldville annunci\u00f2 che Monga e altri sette suoi stretti collaboratori erano stati giustiziati per tradimento quindici giorni prima; in una conferenza stampa a Bruxelles pochi giorni dopo, la vedova di Monga dichiar\u00f2 che suo marito e gli altri prigionieri erano stati torturati per due giorni prima di essere uccisi, e che tutti i 600 katanghesi che avevano accettato l'offerta di amnistia erano poi stati assassinati dai soldati congolesi nei giorni seguenti al rimpatrio. Nessun'altra informazione sui ribelli rimpatriati fu poi resa pubblica.\nMobutu chiese con insistenza la consegna dei mercenari bianchi internati a Cyangugu per poterli processare come criminali di guerra, arrivando anche a interrompere le relazioni diplomatiche con il Ruanda visto il suo rifiuto; il 23 aprile 1968, infine, due Douglas DC-6 olandesi affittati dalla Croce Rossa riportarono in Europa 123 ex-mercenari.\nI leader dopo la rivolta.\nSchramme rientr\u00f2 nella sua nativa Bruges in Belgio, dove godette di un momento di notevole popolarit\u00e0; il 27 giugno 1968 fu arrestato con l'accusa di aver ucciso in Congo, nel maggio del 1967, un cittadino belga: riusc\u00ec a lasciare il paese e a trovare rifugio in Brasile, e nonostante una condanna in contumacia a vent'anni di detenzione non scont\u00f2 alcun giorno di prigione e mor\u00ec poi a Rondon\u00f3polis il 14 dicembre 1988.\nBob Denard continu\u00f2 a operare come mercenario per una gran variet\u00e0 di governi africani, finch\u00e9 non fu arrestato dalle autorit\u00e0 francesi nell'ottobre del 1995 dopo un fallito tentativo di colpo di stato nelle Comore; condannato infine a cinque anni di reclusione nel 2006, mor\u00ec a Parigi il 13 ottobre 2007."}
{"id": "5170861", "revid": "68697537", "url": "https://it.wikipedia.org/wiki?curid=5170861", "title": "Ayduchi", "text": ""}
{"id": "5170870", "revid": "68697683", "url": "https://it.wikipedia.org/wiki?curid=5170870", "title": "Migrant banking", "text": ""}
{"id": "5170871", "revid": "287204", "url": "https://it.wikipedia.org/wiki?curid=5170871", "title": "Grant Silcock", "text": "Carriera.\nIn carriera ha vinto un titolo di doppio, l'Hong Kong Open nel 1999, in coppia con il neozelandese James Greenhalgh. Nei tornei del Grande Slam ha ottenuto il suo miglior risultato raggiungendo il secondo turno nel doppio agli Australian Open nel 1999, 2000, 2001 e 2002 e all'Open di Francia nel 2002."}
{"id": "5170881", "revid": "1711941", "url": "https://it.wikipedia.org/wiki?curid=5170881", "title": "Alain Boublil", "text": " \nCarriera.\nNato in Tunisia, si \u00e8 trasferito a Parigi all'et\u00e0 di 18 anni.\n\u00c8 noto in particolare per le sue collaborazioni con il compositore Claude-Michel Sch\u00f6nberg, col quale ha realizzato diversi musical per Broadway e Teatro del West End. Tra questi vi sono \"La R\u00e9volution Fran\u00e7aise\" (1973), prima opera rock francese, \"Les Mis\u00e9rables\" (1980), \"Miss Saigon\" (1989), \"Martin Guerre\" (1996), \"The Pirate Queen\" (2006) e \"Marguerite\" (2008).\nNel 1983, insieme a Daniel Boublil, ha creato il musical per bambini \"Abbacadabra\", basato sulla musica degli ABBA e proposto anche in televisione.\nNel 1987, insieme a Claude-Michel Sch\u00f6nberg, \u00e8 stato premiato con il Tony Award al miglior libretto di un musical (per \"Les Mis\u00e9rables\"). Nell'ambito dei Premi Oscar 2013 ha ricevuto la candidatura nella categoria miglior canzone (\"Suddenly\", presente nel film \"Les Mis\u00e9rables\" basato sull'omonimo musical)."}
{"id": "5170882", "revid": "1494169", "url": "https://it.wikipedia.org/wiki?curid=5170882", "title": "McGruff", "text": ""}
{"id": "5170883", "revid": "119321853", "url": "https://it.wikipedia.org/wiki?curid=5170883", "title": "Di Rovasenda", "text": "I di Rovasenda sono una famiglia nobile che ebbe dal XII secolo il dominio feudale su Rovasenda (provincia di Vercelli). \u00c8 ancora oggi fiorente il ramo della famiglia che discende da Emanuele di Rovasenda (deceduto il 4 marzo 1957), Conte di Ceresole e Palermo, Nobile dei conti del Melle e Signore di Rovasenda, figlio di Giuseppe e di Alessina Quadro di Ceresole.\n \nStoria.\nGi\u00e0 dal 965, come \"selva Rovaxinda\", il feudo era stato assegnato dal vescovo di Vercelli, Ingone, al conte di Vercelli, Aimone.\nNel XII secolo, i figli di Giovanni di Biandrate, Alberto, Guglielmo, Guido e Risbardo, sono considerati i capostipiti della famiglia, avendo assunto come cognome il titolo del feudo, il quale doveva essere gi\u00e0 in possesso della famiglia paterna con ampi poteri (\"ius gladii\" e facolt\u00e0 di battere moneta).\nNel 1170 Alberto di Rovasenda fece costruire una rocca fortificata, intorno al quale sarebbe successivamente sorto l'attuale borgo di Rovasenda.\nNel Trecento i di Rovasenda furono alleati dei Visconti e, dopo il 1355, con i marchesi di Monferrato. Nel 1413, in seguito all'assedio del loro castello, consegnarono il feudo ad Amedeo VIII di Savoia che di nuovo lo riassegn\u00f2 a loro stessi. Giacomo di Rovasenda, fu in seguito primo segretario di Stato dei duchi di Savoia.\nNel 1460-61 il castello venne rinnovato con l'edificazione di una nuova torre. Successivamente alcuni dei membri della famiglia si distinsero al servizio dei Savoia, come militari e giuristi.\nNell'Ottocento sono ancora noti:"}
{"id": "5170885", "revid": "486946", "url": "https://it.wikipedia.org/wiki?curid=5170885", "title": "Yiannis Ritsos", "text": ""}
{"id": "5170887", "revid": "38120", "url": "https://it.wikipedia.org/wiki?curid=5170887", "title": "McGruff (personaggio)", "text": ""}
{"id": "5170896", "revid": "287204", "url": "https://it.wikipedia.org/wiki?curid=5170896", "title": "Everything Comes and Goes", "text": "Everything Comes and Goes \u00e8 un EP della cantante statunitense Michelle Branch, pubblicato nel 2010."}
{"id": "5170898", "revid": "339392", "url": "https://it.wikipedia.org/wiki?curid=5170898", "title": "Kendoka", "text": ""}
{"id": "5170900", "revid": "31886", "url": "https://it.wikipedia.org/wiki?curid=5170900", "title": "Lester (nome)", "text": "Origine e diffusione.\nRiprende il cognome inglese \"Lester\", che pu\u00f2 avere due diverse origini; da una parte, poteva indicare una persona proveniente dalla citt\u00e0 di Leicester. Dall'altra, pu\u00f2 essere una variante di \"Lister\", proveniente dal medio inglese \"lite\" (\"tingere\", quindi \"tintore\").\nOnomastico.\nIl nome \u00e8 adespota, cio\u00e8 non \u00e8 portato da alcun santo, quindi l'onomastico ricade il 1\u00ba novembre, in occasione di Ognissanti."}
{"id": "5170901", "revid": "287204", "url": "https://it.wikipedia.org/wiki?curid=5170901", "title": "Billy (personaggio)", "text": ""}
{"id": "5170902", "revid": "287204", "url": "https://it.wikipedia.org/wiki?curid=5170902", "title": "Billy (Francia)", "text": ""}
{"id": "5170903", "revid": "287204", "url": "https://it.wikipedia.org/wiki?curid=5170903", "title": "Billy (album)", "text": ""}
{"id": "5170904", "revid": "599013", "url": "https://it.wikipedia.org/wiki?curid=5170904", "title": "Kalle Kerman", "text": "Carriera.\nDi ruolo ala sia destra che sinistra, Kerman crebbe hockeisticamente nel KalPa, con cui ha debuttato in prima squadra nella terza serie finlandese nella stagione 1999-2000.\nHa giocato poi nei massimi campionati finlandese (col SaiPa dal 2002 al 2005, con lo Jokerit per i playoff del 2008 e nella stagione 2008-2009 e col KalPa dal 2009 al 2014) e svedese (col Mora nel 2005-2006 e col Lule\u00e5 dal 2006 al 2008).\nSi \u00e8 ritirato nell'ottobre del 2014.\nHa vestito anche la maglia della nazionale finlandese in tre edizioni dell'Euro Hockey Tour ed in una del campionato mondiale di hockey su ghiaccio (Svizzera 2009)."}
{"id": "5170905", "revid": "123159704", "url": "https://it.wikipedia.org/wiki?curid=5170905", "title": "Cutinelli", "text": "Cutinelli \u00e8 una frazione del comune campano di Pomigliano d'Arco, nella citt\u00e0 metropolitana di Napoli. Ha una popolazione di 222 abitanti e rappresenta un'enclave nel territorio comunale di Sant'Anastasia.\nStoria.\nNota anche come Masseria Cutinelli, la frazione trae origine da una masseria. Nella seconda met\u00e0 del XX secolo si sviluppa urbanisticamente al pari degli insediamenti vicini, e si costituisce maggiormente di piccole palazzine e alcune fabbriche, per lo pi\u00f9 legate al vicino stabilimento dell'Alfa Romeo.\nGeografia fisica.\nL'abitato si sviluppa sulla strada provinciale SP9 Sant'Anastasia-Pomigliano d'Arco, che prende il nome di \"Via Pomigliano\", e dista da entrambe le cittadine circa 2,5\u00a0km. Cutinelli costituisce un'exclave pomiglianese, circondata dal territorio comunale anastasiano, ed \u00e8 urbanisticamente contigua con le frazioni Cavallaro-Li Dottori (a nord), Ponte di Ferro (a sud), Guadagni (ad ovest), e Starza Vecchia (ad est). La strada su cui sorge il grosso delle abitazioni \u00e8 l'omonima \"Via Eugenio Cutinelli\".\nInfrastrutture e trasporti.\nLa frazione, attraversata da sud a nord dalla SP9, \u00e8 situata a meno di 2\u00a0km dalla Strada statale 268 del Vesuvio (uscita \"Sant'Anastasia\"), ed \u00e8 molto vicina alla Strada Statale 162 dir (uscita \"Sant'Anastasia-Paesi Vesuviani\"). A sud-est si dirama la \"Strada Rosanea\", che la collega alla vicina Starza e a Fornari, frazione di Somma Vesuviana. A poca distanza vi \u00e8 il casello \"Pomigliano d'Arco\" dell'Autostrada A16.\nAttraversata dalla ferrovia ad alta velocit\u00e0 a monte del Vesuvio, Cutinelli conta come scali ferroviari pi\u00f9 vicini Pomigliano d'Arco (a nord) e Sant'Anastasia (a sud), entrambi parte dell'ex Circumvesuviana. La frazione \u00e8 altres\u00ec servita dalle linee di autobus Pomigliano-Sant'Anastasia (A86) e Pomigliano-Portici (M54)."}
{"id": "5170907", "revid": "287204", "url": "https://it.wikipedia.org/wiki?curid=5170907", "title": "Steve Campbell", "text": "Carriera.\nIn carriera ha raggiunto una finale di doppio al Colombia Open nel 1995, in coppia con il connazionale MaliVai Washington. Nei tornei del Grande Slam ha ottenuto il suo miglior risultato raggiungendo il terzo turno nel singolare agli Australian Open nel 1998."}
{"id": "5170908", "revid": "287204", "url": "https://it.wikipedia.org/wiki?curid=5170908", "title": "Billy (singolo)", "text": ""}
{"id": "5170922", "revid": "1494169", "url": "https://it.wikipedia.org/wiki?curid=5170922", "title": "Jingjing", "text": ""}
{"id": "5170925", "revid": "38120", "url": "https://it.wikipedia.org/wiki?curid=5170925", "title": "Jingjing (personaggio)", "text": ""}
{"id": "5170930", "revid": "38120", "url": "https://it.wikipedia.org/wiki?curid=5170930", "title": "Jing-jing", "text": ""}
{"id": "5170933", "revid": "38120", "url": "https://it.wikipedia.org/wiki?curid=5170933", "title": "Jing-Jing", "text": ""}
{"id": "5170936", "revid": "1543377", "url": "https://it.wikipedia.org/wiki?curid=5170936", "title": "Interbase Public License", "text": "La Interbase Public License o (IPL) \u00e8 una licenza proprietaria.\n\u00c8 legata al prodotto RDBMS InterBase sino al 2000, quando la Borland/Inprise l'ha reso opensource (la pubblicazione del codice sorgente di Interbase 6.0 avvenuta il 25 luglio 2000)."}
{"id": "5170940", "revid": "1498232", "url": "https://it.wikipedia.org/wiki?curid=5170940", "title": "Nikon D750", "text": "La Nikon D750 \u00e8 una fotocamera reflex (DSLR) prodotta dalla Nikon Corporation, in commercio dal settembre 2014. \nHa un sensore in Formato Nikon FX da 24,3 milioni di pixel. Include un pop-up flash. La Nikon D750 \u00e8 dotata di motore autofocus per utilizzare gli obiettivi AF e AF-D, \u00e8 inoltre dotata di ghiera per accoppiamento ai che garantisce la compatibilit\u00e0 con tutti gli obiettivi ai, ai-s e pre-ai modificati."}
{"id": "5170941", "revid": "767487", "url": "https://it.wikipedia.org/wiki?curid=5170941", "title": "Applebaum", "text": "Applebaum \u00e8 un film per la televisione del 2012 diretto da Chris Columbus.\nTrama.\nEx difensore pubblico che ora fa la madre a tempo pieno decide di diventare investigatrice privata per rendere pi\u00f9 eccitante la sua vita."}
{"id": "5170945", "revid": "287204", "url": "https://it.wikipedia.org/wiki?curid=5170945", "title": "Robbie Weiss", "text": "Carriera.\nIn carriera ha vinto un titolo nel singolare, l'ATP San Paolo nel 1990. Nei tornei del Grande Slam ha ottenuto il suo miglior risultato raggiungendo il secondo turno nel singolare agli Australian Open nel 1993 e agli US Open nel 1992 e nel 1994."}
{"id": "5170947", "revid": "436907", "url": "https://it.wikipedia.org/wiki?curid=5170947", "title": "Chacha", "text": ""}
{"id": "5170949", "revid": "38120", "url": "https://it.wikipedia.org/wiki?curid=5170949", "title": "Cha Cha", "text": ""}
{"id": "5170951", "revid": "38120", "url": "https://it.wikipedia.org/wiki?curid=5170951", "title": "Cha-cha", "text": ""}
{"id": "5170952", "revid": "38120", "url": "https://it.wikipedia.org/wiki?curid=5170952", "title": "Cha-Cha", "text": ""}
{"id": "5170953", "revid": "38120", "url": "https://it.wikipedia.org/wiki?curid=5170953", "title": "ChaCha", "text": ""}
{"id": "5170954", "revid": "38120", "url": "https://it.wikipedia.org/wiki?curid=5170954", "title": "Cha cha", "text": ""}
{"id": "5170956", "revid": "287204", "url": "https://it.wikipedia.org/wiki?curid=5170956", "title": "Chacha (personaggio)", "text": ""}
{"id": "5170957", "revid": "287204", "url": "https://it.wikipedia.org/wiki?curid=5170957", "title": "ChaCha (personaggio)", "text": ""}
{"id": "5170958", "revid": "287204", "url": "https://it.wikipedia.org/wiki?curid=5170958", "title": "Cha Cha Cha (album)", "text": ""}
{"id": "5170961", "revid": "830939", "url": "https://it.wikipedia.org/wiki?curid=5170961", "title": "Eug\u00e8ne Flandin", "text": "I disegni archeologici di Flandin ed alcuni suoi dipinti militari hanno pi\u00f9 valore per i musei che per l'arte che rappresentano. \u00c8 famoso per i disegni di monumenti, paesaggi e vita sociale persiana fatti durante i suoi viaggi con l'architetto Pascal Coste negli anni 1839-1841. Le osservazioni di Flandin sulla Persia e sulle sue politiche interne a met\u00e0 del XIX secolo forniscono tuttora importanti informazioni.\nPrimo viaggio in Persia.\nNel 1839 Flandin si laure\u00f2 con Coste presso l'Institut de France, dopodich\u00e9 si unirono entrambi all'ambasciata in Persia del conte di Sercey (1839\u201341). Dopo essersi separati dal gruppo di Sercey, abbandonarono Esfahan (31 maggio 1841) con pochi soldi e persone. Viaggiarono visitando Hamadan, Kangavar, Bisotun, Hulwan, ecc. Tornarono ad Esfahan prima di raggiungere Shiraz ed il Golfo Persico (B\u016b\u0161ehr), tornando a Teheran tramite Shiraz, Esfahan e K\u0101\u0161\u0101n. Viaggiarono poi a Tabriz, dove le disastrose condizioni sanitarie ne ostacolarono il ritorno tramite Trebisonda o Tbilisi tanto che dovettero imboccare la rotta Tabriz-Baghdad passando dal Kurdistan. Il coraggio di Flandin nel corso di questo viaggio fu lodato da Coste, il quale ne sottoline\u00f2 anche l'intrepidit\u00e0 ed il temperamento violento. Il loro viaggio era organizzato nei minimi dettagli. Flandin, dopo il ritorno in Francia, ricevette la Legion d'onore.\nArcheologia.\nNel marzo 1843, dopo un'infruttifera ricerca del sito di Ninive, Paul \u00c9mile Botta (1802\u20131870) scopr\u00ec la capitale assira di Dur \u0160arrukin dove oggi sorge Khorsabad. Botta scambi\u00f2 la citt\u00e0 per l'attuale sito di Ninive (il cuneiforme assiro-babilonese non era ancora stato decifrato). Ad ottobre Flandin fu assegnato alla missione di Botta da parte della Acad\u00e9mie des inscriptions et belles-lettres, col compito di disegnare resti ed iscrizioni scavate. Partecip\u00f2 anche agli scavi che terminarono nell'ottobre 1844.\nImportanza delle sue opere.\nNonostante i suoi molti predecessori, il \"Voyage en Perse\" di Flandin resta un modello come importante fonte, particolarmente per l'inizio della Persia Qajar, sia come testo che come illustrazioni. Fornisce molte preziose osservazioni su storia, archeologia, arti, architettura, geografia, vita sociale e di corte, amministrazione reale e provinciale, organizzazione militare, ecc. Gli itinerari sono annotati con precisione. Una tabella di distanze \u00e8 riportata in \"tempo necessario al passo ordinario di un cavallo\".\nTalentuoso in molti campi (disegno classico, militare e orientalista; disegno archeologico; scrittura e resoconto; amministrazione civile e militare), Flandin ci fornisce molte osservazioni preziose, racconti e dipinti. Non esiste quasi nessun libro illustrato sulla Persia, soprattutto relativi al periodo Qajar. Tutto il suo lavoro, completato con precise osservazioni scritte, fu redatto nonostante i tanti problemi affrontati da Coste e Flandin durante il viaggio. L'opera pionieristica di Flandin nel disegno archeologico fu, poco dopo le sue spedizioni in Oriente, superata dalla neonata fotografia. Dagherrotipi e calotipi permisero di riprodurre i resti archeologici in modo rapido e preciso, anche se alcuni disegni rimasero necessari per completare le ricerche."}
{"id": "5170962", "revid": "287204", "url": "https://it.wikipedia.org/wiki?curid=5170962", "title": "Eugene Flandin", "text": ""}
{"id": "5170968", "revid": "253269", "url": "https://it.wikipedia.org/wiki?curid=5170968", "title": "Peter Mark Richman", "text": "Prima di fare l'attore, gioc\u00f2 a football per due anni nella squadra \"Eastern Pro Conference\" della Pennsylvania e lavor\u00f2 anche come farmacista.\nNel 1953 spos\u00f2 l'attrice Helen Theodora Landess da cui ebbe cinque figli: Howard Bennett, Kelly Allyn, Lucas, Orien e Roger Lloyd."}
{"id": "5170971", "revid": "287204", "url": "https://it.wikipedia.org/wiki?curid=5170971", "title": "Roberto Azar", "text": "Carriera.\nIn carriera ha raggiunto una finale nel singolare agli Internazionali di Tennis di San Marino nel 1989, e una nel doppio all'Hypo Group Tennis International nel 1987, in coppia con il connazionale Marcelo Ingaramo. Nei tornei del Grande Slam ha ottenuto il suo miglior risultato raggiungendo il terzo turno nel singolare all'Open di Francia nel 1990."}
{"id": "5170972", "revid": "110157", "url": "https://it.wikipedia.org/wiki?curid=5170972", "title": "No Bravery", "text": "No Bravery \u00e8 il quinto e l'ultimo singolo dell'album \"Back to Bedlam\" di James Blunt uscito il 17 aprile 2006.\nIl brano.\nLa canzone \u00e8 stata scritta solamente da Blunt, ma si pu\u00f2 ipotizzare anche da suoi compagni e amici militari dato che \"No Bravery\" \u00e8 stata scritta durante la sua missione pi\u00f9 importante da militare, la Guerra Civile in Kosovo nel 1999.\nVideoclip.\nIl video rappresenta le immagini storiche riprese da Blunt con la sua videocamera, dove appaiono solamente le immagini delle persone in Kosovo che li ringraziavano per aver messo fine alle loro sofferenze vincendo la guerra: a inizio dello stesso video si vede Blunt che parla della guerra e ammette che certe cose possono accadere, come infatti succeder\u00e0 a giugno dello stesso anno con la loro vittoria. \nOltre a queste immagini ci sono le riprese di un \"live\" di James Blunt, la canzone ovviamente \u00e8 \"No Bravery\", precisamente quello eseguito alla BBC, che \u00e8 stato inserito nell'album live \"Chasing Time: The Bedlam Session\", dato che il singolo \"No Bravery\" \u00e8 uscito qualche mese dopo l'album live."}
{"id": "5170981", "revid": "767487", "url": "https://it.wikipedia.org/wiki?curid=5170981", "title": "Tutto molto bello", "text": "Tutto molto bello \u00e8 un film del 2014, diretto da Paolo Ruffini e con protagonisti Frank Matano, Gianluca Fubelli, Nina Senicar, Chiara Francini, Angelo Pintus e lo stesso Ruffini.\nTrama.\nGiuseppe e Antonio stanno entrambi aspettando la nascita di un figlio. Ma mentre Giuseppe \u00e8 tutto concentrato sulla parte organizzativa, Antonio \u00e8 sereno, persino spensierato. Alla richiesta di Antonio di ingannare l'attesa in un ristorante di dubbia qualit\u00e0, Giuseppe accetta e da qui comincia un'odissea che trascina i due per bische clandestine, feste mascherate ed altre disavventure.\nProduzione.\n\u00c8 il secondo film diretto da Paolo Ruffini dopo \"Fuga di cervelli\", ed inizialmente doveva intitolarsi \"Quella tranquilla notte d'estate\".\nQuasi tutto il cast \u00e8 composto da comici e attori in gran parte provenienti dal programma televisivo \"Colorado\", come Chiara Francini, Gianluca Fubelli, Angelo Pintus e lo stesso Ruffini. Non a caso la pellicola \u00e8 prodotta dalla Colorado Film. Frank Matano, invece, aveva gi\u00e0 lavorato con Ruffini nel precedente film \"Fuga di cervelli\".\nDistribuzione.\nIl 23 settembre 2014 \u00e8 uscito il primo trailer. Il film \u00e8 uscito nelle sale italiane il 9 ottobre.\nAccoglienza.\nNel primo weekend il film ha incassato 794.000 \u20ac. Complessivamente, il film ha raccolto circa 1.600.000 \u20ac, molto meno del film precedente del regista. Inoltre \u00e8 stato stroncato dalla critica a causa della povert\u00e0 di contenuti."}
{"id": "5170987", "revid": "933835", "url": "https://it.wikipedia.org/wiki?curid=5170987", "title": "Fortunato Zoppas", "text": "Biografia.\nOriginario della diocesi di Ceneda (pi\u00f9 tardi Vittorio Veneto), studi\u00f2 nel seminario locale e poi a Roma, dove consegu\u00ec la laurea in diritto canonico. Tornato a Vittorio Veneto, divenne insegnante e poi rettore del seminario.\nIl 26 aprile 1952 fu designato vescovo di Nocera de' Pagani (oggi Nocera Inferiore-Sarno), venendo consacrato l'8 giugno successivo dal vescovo Giuseppe Zaffonato (poi arcivescovo), coconsacranti l'arcivescovo Costantino Stella e il vescovo Gioacchino Muccin.\nSi ritir\u00f2 dopo dodici anni di episcopato a causa di una grave malattia e trascorse gli ultimi anni di vita nel seminario di Vittorio Veneto.\nGenealogia episcopale.\nLa genealogia episcopale \u00e8:"}
{"id": "5170988", "revid": "68698663", "url": "https://it.wikipedia.org/wiki?curid=5170988", "title": "Masseria Cutinelli", "text": ""}
{"id": "5170993", "revid": "767487", "url": "https://it.wikipedia.org/wiki?curid=5170993", "title": "Hallettsville (film)", "text": "Hallettsville \u00e8 un film del 2009 diretto da Andrew Pozza.\nTrama.\nHallettsville, Texas. Quando i suoi amici di infanzia iniziano a morire uno dopo l'altro, il giovane Tyler Jensen si trova costretto a dover far di tutto per salvare la propria vita e quella della sua ragazza."}
{"id": "5170995", "revid": "461603", "url": "https://it.wikipedia.org/wiki?curid=5170995", "title": "Kalamata FC", "text": ""}
{"id": "5170996", "revid": "4711", "url": "https://it.wikipedia.org/wiki?curid=5170996", "title": "FC Zhetysu", "text": ""}
{"id": "5170998", "revid": "339392", "url": "https://it.wikipedia.org/wiki?curid=5170998", "title": "FK Xazar Universiteti Baki", "text": ""}
{"id": "5171000", "revid": "110707", "url": "https://it.wikipedia.org/wiki?curid=5171000", "title": "Merlo (azienda)", "text": "La Merlo Spa \u00e8 un'industria metalmeccanica italiana specializzata nella produzione di sollevatori a braccio telescopico, sia fissi che a torretta rotante, di betoniere auto-caricanti, trattori forestali, mezzi cingolati e piattaforme semoventi, con sede a San Defendente di Cervasca (Cuneo).\nAzienda.\nLa societ\u00e0 \u00e8 stata costituita nel 1964 dai fratelli Amilcare e Natalina Merlo ed ha mosso i primi passi nel settore delle costruzioni e dell'industria, successivamente i suoi mezzi hanno trovato applicazione anche nel comparto agricolo. \nLa Merlo \u00e8 stata la prima azienda in Europa a fabbricare industrialmente il sollevatore telescopico, attualmente \u00e8 leader tecnologico nel settore.\nAl 2013 l'azienda pu\u00f2 contare su 5 filiali in Europa e 2 in Australia.\nNel 1987 ha fornito sollevatori telescopici per le basi di ricerca ENEA Dome Concordia e Stazione Mario Zucchelli in Antartide, mentre nel 2013 per la stazione di ricerca della Nuova Zelanda Base Scott sempre in Antartide.\nSono stati utilizzati i mezzi Merlo per il recupero di vetture incidentate e/o bloccate in pista durante diversi Gran Premio di Formula 1 (Gran Premio d'Italia dal 1999, Gran Premio del Belgio, Gran Premio di Abu Dhabi, Gran Premio di San Marino, Gran Premio d'Austria, Gran Premio del Canada, Gran Premio di Francia).\nLa Merlo Spa ha prodotto e produce tuttora sollevatori telescopici e mezzi per la Protezione Civile Italiana, l'ONU, l'Esercito Italiano e per altri eserciti nel mondo (Australian Army, Arm\u00e9e de terre, Svenska Flygvapnet)."}
{"id": "5171001", "revid": "4711", "url": "https://it.wikipedia.org/wiki?curid=5171001", "title": "Omagh Town F.C.", "text": ""}
{"id": "5171002", "revid": "4711", "url": "https://it.wikipedia.org/wiki?curid=5171002", "title": "FC Jazz Pori", "text": ""}
{"id": "5171006", "revid": "135224", "url": "https://it.wikipedia.org/wiki?curid=5171006", "title": "Marcello Piazzano", "text": "Biografia.\nDal 2004 al 2013 \u00e8 stato conduttore di vari programmi su Sportitalia tra cui: Aspettando Calciomercato, Focus sul ciclismo (di cui \u00e8 stato inviato), pallavolo (di cui \u00e8 stato commentatore della Champions League maschile e femminile), sport invernali e olimpici. \nDopo la provvisoria chiusura di Sportitalia, nel giugno 2014 dopo una breve pausa, ritorna a Sportitalia con nuovi programmi tra cui \"SI Mattina\" e \"SI Today\" e la conduzione di SI News.\nPrima di Sportitalia, Piazzano ha collaborato con RTL.102.5 per il Tour de France e il Giro d'Italia; ha lavorato per Eurosport, Euronews e RCS Sport.\nDal 1\u00ba dicembre 2014 sbarca ad Agon Channel, come inviato da Londra del talent show Leyton Orient condotto da Simona Ventura.\nFinito il talent, entra nella redazione di Agon News; in occasione del Giro d'Italia \u00e8 inviato della redazione.\nDal 15 giugno 2015 conduce \"Speciale Copa Am\u00e9rica e Calciomercato\" dal luned\u00ec al venerd\u00ec, in diretta, su Agon Channel.\nDa gennaio 2016 \u00e8 collaboratore di Premium Sport come commentatore di volley."}
{"id": "5171010", "revid": "287204", "url": "https://it.wikipedia.org/wiki?curid=5171010", "title": "Krafty", "text": "Krafty \u00e8 una canzone del gruppo rock-synthpop britannico New Order, estratta come primo singolo dall'album \"Waiting for the Sirens' Call\" e pubblicata il 7 marzo del 2005 (tranne che negli Stati Uniti, dopo usc\u00ec il 3 maggio). Tocc\u00f2 la venticinquesima posizione della Repubblica d'Irlanda dopo solo una settimana dalla sua pubblicazione, l'ottava in Inghilterra e addirittura la seconda nel luglio del 2005 della Hot Dance Music/Club Play Chart.\n\u00c8 la prima ad essere stata pubblicata sotto l'etichetta Warner Bros. Records senza la London Records e fu prodotta da John Leckie, che divenne noto per aver preso parte alla realizzazione di alcuni album importanti, come \"The Dark Side of the Moon\" dei Pink Floyd, \"Real to Real Cacophony\" dei Simple Minds, \"The Bends\" dei Radiohead e l'album di debutto degli The Stone Roses. La copertina \u00e8 opera invece del collaboratore di lunga data della band Peter Saville.\nIl pezzo non ha un vero e proprio lato B ma una quantit\u00e0 considerevole di suoi remix.\n\"Krafty\" ricevette giudizi contrastanti dalla critica; Pitchfork gli diede un tre su cinque commentando che \u00abQuesta \u00e8 una chiamata difficile da fare, perch\u00e9 i New Order sono spesso al loro meglio quando sono incredibilmente in disparte, ma c'\u00e8 una linea sottile tra sforzo e stonatura e \"Krafty\" non appartiene al primo.\u00bb Nello show \"Roundtable\" della BBC Radio, un critico gli diede 5/10, un altro 6/10 e un altro ancora 7/10.\nIl suo videoclip, diretto da Johan Renck (gi\u00e0 regista di \"Crystal\") \u00e8 ambientato in Svezia e vede come protagonisti due giovani amanti.\nUtilizzi.\nDopo l'uscita della Xbox 360, \"Krafty\", insieme a poche altre canzoni, fu scelta per essere inserita negli hard drives delle confezioni premio della console con il lettore musicale integrato. Inoltre compare nella colonna sonora del videogioco \"Project Gotham Racing 3\".\nIn Serbia, \u00e8 invece utilizzata come sottofondo sonoro per lo spot della Telenor, girato a Belgrado, Novi Beograd.\nInfine, \u00e8 possibile udirla nei titoli di coda del film americano indipendente \"Skills Like This\" di Monty Miranda.\nLista delle tracce.\nTesti e musiche dei New Order."}
{"id": "5171015", "revid": "767487", "url": "https://it.wikipedia.org/wiki?curid=5171015", "title": "Giovanni Srofenaur", "text": "Biografia.\nServ\u00ec come trombettista di corte per il duca di Mantova, durante il regno dei Gonzaga. Ha servito come trombettista dal 1606 al 1631 sotto Ferdinando Gonzaga, Vincenzo II Gonzaga e Carlo I, duca di Mantova e Monferrato. Srofenaur ha suonato in un trio di trombe durante l'esecuzione del 1607 de \"L'Orfeo\" di Claudio Monteverdi."}
{"id": "5171016", "revid": "1305772", "url": "https://it.wikipedia.org/wiki?curid=5171016", "title": "All About That Bass", "text": "All About That Bass \u00e8 un singolo della cantautrice statunitense Meghan Trainor, pubblicato il 2 giugno 2014 come primo estratto dal terzo album in studio \"Title\". Il brano \u00e8 incluso anche nel primo EP \"Title\".\nDescrizione.\nSeconda traccia del disco, \"All About That Bass\", descritta da \"Billboard\" come un pezzo pop, \u00e8 stata scritta dalla stessa Meghan Trainor insieme a Kevin Kadish e prodotta da quest'ultimo.\nVideo musicale.\nIl video musicale, diretto da Fatima Robinson, \u00e8 stato reso disponibile l'11 giugno 2014.\nCritica.\n\"All About That Bass\" ha ricevuto recensioni generalmente favorevoli sia al brano sia al videoclip visto il suo successo commerciale, rivelatosi uno dei pi\u00f9 soddisfacenti dell'anno: la maggior parte dei critici musicali hanno apprezzato e lodato l'orecchiabilit\u00e0 della canzone e l'arrangiamento influenzato dallo stile r\u00e9tro. Tuttavia, il contenuto del brano ha suscitato alcune polemiche, che alcuni hanno interpretato come anti-femminismo e appropriazione culturale.\nEvan Sawdey di \"PopMatters \"ha riconosciuto immediatamente come fantastico il testo della canzone poich\u00e9 gli era sembrato che rispecchiasse a pieno la personalit\u00e0 della cantante e scrisse anche che per lui era \"una delle canzoni pi\u00f9 divertenti del 2014\"; Erik Ernst del \"Milwaukee Journal Sentinel \"ha definito le sonorit\u00e0 del brano come \"universalmente orecchiabili e spudoratamente dance\". Trainor ha riferito che per comporre la canzone si \u00e8 ispirata a molti artisti contemporanei, tra cui Beyonc\u00e9, Miranda Lambert e T-Pain.\n\u00c8 stata riconosciuta come una delle migliori canzoni del 2014 dall'Associated Press ed \u00e8 stata posta al diciassettesimo posto da Cosmopolian tra i singoli di maggior successo degli ultimi tempi; \u00e8 stata inoltre nominata in molte premiazioni musicali importanti, come nei People's Choice Awards, negli EMA Awards 2014, ed ha inoltre ricevuto due nomination ai Grammy Awards 2014.\nSuccesso commerciale.\nNord America.\nIl singolo \u00e8 divenuto in poco tempo una vera e propria hit che ha sbaragliato tutte le canzoni leadership di tutto il mondo, superando le classifiche nazionali in pi\u00f9 di sessanta Paesi e ha fatto vendere mondialmente oltre 6 milioni di copie. Negli Stati Uniti \"All About That Bass\" ha debuttato alla posizione n\u00ba84 sulla Billboard Hot 100 e col passare delle settimane \u00e8 riuscita ad entrare nelle prime venti canzoni nelle classifiche americane; alla fine raggiunse la prima posizione battendo la canzone Shake It Off di Taylor Swift, e solo nella sua prima settimana ha fatturato 198.000 copie vendute nel Paese. Dopo questo grande successo Meghan Trainor diventa l'artista della Epic Records ad aver resistito pi\u00f9 tempo con un solo singolo alla prima posizione in classifica, battendo alla grande il precedente primato appartenuto al re del pop Michael Jackson con i suoi successi Billie Jean (1982) e Black or White (1991) e l'artista femminile ad aver mantenuto un singolo cos\u00ec a lungo in prima posizione nel 2014 dopo Royals di Lorde.\nComplessivamente, il singolo fece vendere 4.595.000 unit\u00e0 negli Stati Uniti, e venne premiata con ben sei dischi di platino, divenendo cos\u00ec la quarta canzone pi\u00f9 venduta nel 2014 nel Paese.\nIn Canada ebbe pi\u00f9 o meno gli stessi successi. Debutt\u00f2 alla 82\u00aa posizione della Billboard Canadian Hot 100 e nel 20 settembre 2014 raggiunse la prima posizione in classifica , sostituendo le altre canzoni gi\u00e0 dominanti nella Top 5 e riusc\u00ec a proteggere il posto per un totale di otto settimane non consecutive , invece che sei settimane come negli Stati Uniti. A dicembre 2014 \u00e8 stata certificata quadruplo disco di platino per aver fatto vendere 320.000 copie e nel gennaio 2015 aveva fatturato in totale 408.000 copie.\nIn Messico occup\u00f2 il primo posto per tre settimane consecutive.\nEuropa.\nL'ingresso della hit in Europa si ebbe con l'entrata nella 75\u00aa posizione nella classifica inglese: nel corso della prima settimane era la canzone pi\u00f9 ascoltata su Spotify e ha generato pi\u00f9 di un milione di streaming e di download digitali, eseguendo un eccezionale in avanti fino al 33\u00ba posto nella tabella britannica dei singoli pi\u00f9 venduti e ascoltati; in totale, 1,5 milione di copie erano state gi\u00e0 vendute nel Regno Unito. Altrove in Europa \"All About That Bass\" ebbe un ottimo successo, rimanendo alla numero uno in Austria e Germania per sei settimane, in Polonia per due, in Spagna per tre, in Scozia per quattro, in Danimarca e Svizzera per cinque, in Ungheria, Slovacchia e Lussemburgo per una. In Italia si ferm\u00f2 alla quarta posizione, ma nonostante questo venne certificata doppio disco di platino dalla FIMI.\nOceania.\nRispetto agli altri continenti, il singolo ci impieg\u00f2 molto di meno a raggiungere le posizioni pi\u00f9 alte delle classifiche australiane: riusc\u00ec infatti a saltare al 33\u00aa posizione in Australia e a raggiungere il picco il 17 agosto 2014, trascorrendo un totale di sei settimane non consecutive in cima alle chart. Grazie alle vendite e al successo discografico divenne il singolo pi\u00f9 venduto in Australia nel 2014 e venne certificato sestuplo disco di platino per l'incredibile cifra di 420.000 copie.\nAllo stesso tempo incontr\u00f2 lo stesso successo in Nuova Zelanda, anche l\u00e0 divenuto il singolo pi\u00f9 venduto nel 2014 e certificato triplo disco di platino, che indica le vendite aggiranti intorno alle 45.000 copie."}
{"id": "5171018", "revid": "1428919", "url": "https://it.wikipedia.org/wiki?curid=5171018", "title": "Pierre-\u00c9douard Fr\u00e8re", "text": "Artista molto prolifico, tra i pi\u00f9 popolari in Francia a met\u00e0 Ottocento, affront\u00f2 temi di genere con un particolare interesse per i giochi e i piccoli disagi dei bambini e per le cucine delle case pi\u00f9 povere, sempre guardati con un occhio di simpatia e umorismo.\nBiografia.\nFiglio di un editore musicale, nel 1836 entr\u00f2 alla Scuola di belle arti di Parigi, dove segu\u00ec i corsi di Paul Delaroche.\nNel 1843 espose al Salon di Parigi.\nNel 1847 si trasfer\u00ec a \u00c9couen dove fece costruire la \"Villa Gabrielle\" (cos\u00ec chiamata in onore della seconda moglie Suzanne Gabrielle Bosquet), oggi sede del collegio di Sainte-Th\u00e9r\u00e8se.\nNel 1855 fu insignito con la Legione d'Onore.\nNel 1860 visit\u00f2 l'Egitto da cui trasse ispirazione per le sue ultime opere, di stile orientale.\nNel 1868 espose le sue opere alla Royal Academy of Arts di Londra.\nSuo fratello maggiore era il pittore orientalista Charles-Th\u00e9odore Fr\u00e8re."}
{"id": "5171042", "revid": "380453", "url": "https://it.wikipedia.org/wiki?curid=5171042", "title": "NCAA Division I (pallavolo maschile)", "text": "La NCAA Division I \u00e8 il massimo campionato universitario di pallavolo maschile degli Stati Uniti, posto sotto l'egida della NCAA."}
{"id": "5171047", "revid": "767487", "url": "https://it.wikipedia.org/wiki?curid=5171047", "title": "Chiesa di Santa Maria della Piet\u00e0 (Napoli)", "text": ""}
{"id": "5171054", "revid": "599013", "url": "https://it.wikipedia.org/wiki?curid=5171054", "title": "Filipe Joaquim Melo Silva", "text": "Caratteristiche tecniche.\nGioca come mediano."}
{"id": "5171064", "revid": "767487", "url": "https://it.wikipedia.org/wiki?curid=5171064", "title": "Husk (film)", "text": "Husk \u00e8 un film del 2011 diretto da Brett Simmons. Si tratta del remake del film \"Scarecrows\" del 1998.\nTrama.\nScott, Chris, Johnny, Brian e la sua ragazza Natalie sono in viaggio attraverso lo stato del Nebraska per trascorrere alcuni giorni tutti insieme nei pressi di un lago. Mentre attraversano una strada remota ai limiti di un campo di grano, uno stormo di corvi impazziti si schianta sulla loro auto provocando cos\u00ec un incidente stradale che fa perdere loro i sensi. I ragazzi non hanno subito danni ma al loro risveglio si accorgono che uno di essi, Johnny, \u00e8 scomparso.\nIn cerca di aiuto i giovani attraversano l'immenso campo di grano e si dirigono verso una vecchia fattoria. all'interno della quale trovano il corpo senza vita del loro amico. Nel frattempo scende la notte e gli spaventapasseri presenti nel campo di grano iniziano a vivere di vita propria...\nProduzione.\nNel 2005 il regista Brett Simmons present\u00f2 al Sundance Film Festival un cortometraggio horror intitolato \"Husk\" che trattava di un gruppo di giovani intrappolati in una casa colonica da una forza soprannaturale.\nDopo aver trovato i soldi necessari per l'impresa, il regista decise di trarre un film da quel cortometraggio modificandone il soggetto solamente in parte.\nIl film venne girato in soli 18 giorni nell'agosto del 2009, ma non \u00e8 stato distribuito nei cinema fino al 2011."}
{"id": "5171066", "revid": "767487", "url": "https://it.wikipedia.org/wiki?curid=5171066", "title": "The Brothers Johnson", "text": "I The Brothers Johnson sono un duo musicale funk/R&amp;B statunitense attivo dagli anni '70.\nStoria.\nI due componenti del gruppo sono i fratelli George aka \"Lightnin' Licks\" e Louis E. Johnson aka \"Thunder Thumbs\", originari di Los Angeles (California).\nIl duo con loro ha incominciato la propria attivit\u00e0 aprendo i concerti di Bobby Womack e delle Supremes. In seguito \u00e8 stato notato da Quincy Jones, il quale ha composto tre dei loro primi quattro album pi\u00f9 importanti, dal 1976 al 1980, 2 dei quali prodotti sotto la prestigiosa \"Qwest Productions\".\nNel marzo 1976 \u00e8 stato pubblicato il primo album \"Look Out for #1\", seguito da altri dischi di successo diffusi dalla A&amp;M Records come \"Right on Time\" (1977), \"Blam!\" (1978) e \"Light Up the Night\" (1980). Tra i loro brani pi\u00f9 conosciuti vi sono \"I'll Be Good to You\", \"Strawberry Letter 23\" (scritta da Shuggie Otis) e \"Stomp!\".\nNel 1982 il duo si \u00e8 sciolto per proseguire diversi altri progetti. Louis Johnson ha pubblicato un album gospel e ha anche collaborato con Michael Jackson suonando il basso nel celeberrimo album \"Thriller\". \nGeorge Johnson ha pubblicato alcuni singoli tra il 1985 ed il 1988.\nNel 1984 i fratelli Johnson si sono riuniti e hanno pubblicato \"Out of Control\", LP prodotto da Leon Sylvers.\nDai primi anni 2000 la band ritorn\u00f2 in attivit\u00e0 dopo molto tempo, suonando dal vivo in giro per il mondo, prima della prematura scomparsa di Louis Johnson, avvenuta il 21 Maggio 2015."}
{"id": "5171067", "revid": "213414", "url": "https://it.wikipedia.org/wiki?curid=5171067", "title": "Userspace", "text": ""}
{"id": "5171068", "revid": "297745", "url": "https://it.wikipedia.org/wiki?curid=5171068", "title": "Comunit\u00e0 montana Feltrina", "text": ""}
{"id": "5171069", "revid": "1543377", "url": "https://it.wikipedia.org/wiki?curid=5171069", "title": "Natal'ja Aleksandrovna Armfel'dt", "text": "Biografia.\nNacque da genitori nobili. Il padre Aleksandr era professore della Facolt\u00e0 di medicina dell'Universit\u00e0 di Mosca, la madre era Anna Corvin-Krukovskaja, la cui famiglia contava, tra gli altri, due note sorelle: la matematica Sof'ja Kovalevskaja e Anna Jaclard.\nDopo il diploma all'Istituto Nikolaevskij di Mosca, prosegu\u00ec gli studi di matematica nell'Universit\u00e0 di Heidelberg. Tornata in Russia convertita alle idee rivoluzionarie, ader\u00ec a un Circolo \u010cajkovskij di Mosca e intraprese nel 1874 l'\u00ab andata nel popolo \u00bb con l'amica Varvara Batju\u0161kova svolgendo propaganda presso i contadini della provincia di Or\u00ebl, dove fu arrestata e rimandata nella tenuta materna del villaggio di Tropar\u00ebvo, presso Mosca.\nQui fu nuovamente arrestata nel settembre del 1875 per aver propagandato le idee populiste presso i figli dei contadini che frequentavano la scuola pubblica e fu confinata a Buj, dove visse insieme con l'amica Ekaterina Barteneva. Ottenuto il permesso tornare a Tropar\u00ebvo, nel 1877 entr\u00f2 in contatto con \u017deljabov, Son'ja Perovskaja e altri populisti di Zemlja i Volja. Fuggita nell'aprile del 1878 a Mosca e poi a Kiev, entr\u00f2 in un circolo di \"ribelli del Sud\". Fu arrestata con altri rivoluzionari il 1\u00ba febbraio 1879 dopo un conflitto a fuoco nel quale un suo compagno uccise un poliziotto.\nIl tribunale militare di Kiev la condann\u00f2, il 4 maggio 1879, a 14 anni e 10 mesi di lavori forzati con esilio perpetuo in Siberia. Deportata nel campo di Ust'-Kara, nel 1885 la pena le fu commutata nel confino e il 3 maggio 1887 spos\u00f2 il detenuto politico Aleksej Komov. A Ust'-Kara mor\u00ec poco dopo, il 29 settembre 1887, di tubercolosi."}
{"id": "5171070", "revid": "282094", "url": "https://it.wikipedia.org/wiki?curid=5171070", "title": "Sof'ja Kovalevskaja", "text": ""}
{"id": "5171076", "revid": "1169847", "url": "https://it.wikipedia.org/wiki?curid=5171076", "title": "American Top Team", "text": "L\u2019American Top Team (ATT) \u00e8 uno dei pi\u00f9 importanti team di arti marziali miste. Venne fondato a Coconut Creek negli Stati Uniti dagli ex membri del Brazilian Top Team Ricardo Liborio, Conan Silveira e Marcelo Silveira; oltre alla sede principale ci sono svariate palestre sparse in tutti gli Stati Uniti. \nI membri di questo team lottarono nelle pi\u00f9 importanti promozioni di MMA, tra cui l'Ultimate Fighting Championship, la Pride Fighting Championships, la Dream, la K-1, la Strikeforce e la Bellator MMA.\nA questo team, inoltre, appartiene il primo e pi\u00f9 noto lottatore italiano che entr\u00f2 a far parte del roster della UFC, ovvero Alessio Sakara.\nMa anche Mara Romero Borella."}
{"id": "5171090", "revid": "260676", "url": "https://it.wikipedia.org/wiki?curid=5171090", "title": "Casa-museo Lodovico Pogliaghi", "text": "La Casa-museo Lodovico Pogliaghi \u00e8 una situata al termine del viale delle Cappelle del Sacro Monte di Varese. Fu progettata e costruita ex novo dallo stesso Pogliaghi, ed espone la sua collezione di opere d'arte comprendente reperti archeologici, pitture e sculture databili tra il Rinascimento e l'epoca barocca e bozzetti, gessi, disegni dell'artista stesso.\nLa casa museo.\nLavorando al restauro delle cappelle del Sacro Monte di Varese, Lodovico Pogliaghi a partire dal 1885 decise di acquistare vari terreni attigui sui quali inizi\u00f2 a costruire la villa alla quale lavor\u00f2 quotidianamente e alacremente fino alla morte, sopraggiunta nel 1950. \nConcep\u00ec l'abitazione come un laboratorio-museo. L'edificio, progettato dallo stesso Pogliaghi, riflette il gusto ecclettico dell'epoca e l'interesse del proprietario verso tutte le forme d'arte.\nLa villa, donata da Pogliaghi alla Santa Sede nel 1937 e oggi di propriet\u00e0 della Veneranda Biblioteca Ambrosiana di Milano, \u00e8 stata aperta come museo dal 1974 e sino agli anni \u201890 del Novecento e ha riaperto al pubblico nel maggio del 2014. L'allestimento, progettato per la nuova apertura, propone di avvicinarsi il pi\u00f9 possibile all'allestimento degli anni '50 del Novecento, conservando l'originale disposizione degli arredi e delle opere dello stesso Pogliaghi.\nLe collezioni.\nNell'arco di sessant'anni Pogliaghi raccolse nella sua abitazione al Sacro Monte di Varese una collezione di opere d'arte. \nQuesta comprendente reperti archeologici egizi, etruschi e di epoca greco-romana (ceramica, sarcofagi, statuaria, glittica, vetri), pitture e sculture databili tra il Rinascimento e l'epoca barocca (tra cui statue lignee del XV e XVI secolo, un bozzetto di Bernini, due modellini del Giambologna e tele di Procaccini, Magnasco e Morazzone), una collezione di tessuti antichi europei e asiatici, pregiati arredi storici. Accanto alla sua collezione la villa conserva bozzetti, gessi, disegni e materiali di lavoro di Pogliaghi, tra cui i gessi originali della porta maggiore del Duomo di Milano, recuperati dopo la fusione a cera persa e riassemblati e rilavorati dallo stesso Pogliaghi. Parte della collezione, con un allestimento museale, \u00e8 visibile \u2013 su richiesta \u2013 negli ambienti, restaurati e nuovamente allestiti nel 2005, del Rustico della Casa-museo Lodovico Pogliaghi.\nIn totale la villa ospita pi\u00f9 di 1500 opere tra dipinti, sculture e arti applicate e circa 580 oggetti archeologici."}
{"id": "5171093", "revid": "68699593", "url": "https://it.wikipedia.org/wiki?curid=5171093", "title": "Alliance of Civilizations", "text": ""}
{"id": "5171094", "revid": "287204", "url": "https://it.wikipedia.org/wiki?curid=5171094", "title": "Volejbol'nyj Klub Minsk", "text": "Il Volejbol'nyj Klub Minsk \u00e8 una societ\u00e0 pallavolistica maschile bielorussa con sede a Minsk: milita nella Vys\u0161aja Liga.\nStoria della societ\u00e0.\nIl club viene fondato nel 2006 e partecipa al campionato bielorusso di seconda divisione, conquistando subito la promozione in Vys\u0161aja Liga. In pochi anni si pone al vertice della competizione, vincendo cinque titoli di campione di Bielorussia consecutivi tra il 2009-10 e il 2013-14; nella stagione 2011-12 prende parte come ospite al massimo campionato russo."}
{"id": "5171099", "revid": "68699718", "url": "https://it.wikipedia.org/wiki?curid=5171099", "title": "Dialogo tra civilt\u00e0", "text": ""}
{"id": "5171107", "revid": "287204", "url": "https://it.wikipedia.org/wiki?curid=5171107", "title": "Emil Holub", "text": "In un sondaggio del 2005, fu votato alla posizione 90 del 100 pi\u00f9 grandi cechi.\nGiovent\u00f9.\nHolub nacque a Holice in Boemia orientale (allora parte dell'impero austriaco, oggi Repubblica Ceca) nella famiglia di un medico comunale. Dopo aver studiato presso la Grammar School di lingua tedesca di \u017datec (Saaz), fu ammesso all'Universit\u00e0 Carolina di Praga dove si laure\u00f2 in medicina (1872).\nSpedizioni in Africa.\nConvintosi a visitare l'Africa dopo aver letto i diari di David Livingstone, Holub raggiunse Citt\u00e0 del Capo, in Sudafrica, poco dopo essersi laureato e si trasfer\u00ec nei pressi di Kimberley dove inizi\u00f2 a praticare medicina. Dopo otto mesi Holub si un\u00ec ad un gruppo di cacciatori locali per una spedizione di due mesi, o \"safari scientifico\", nella quale inizi\u00f2 a raccogliere un'ampia collezione di storia naturale.\nNel 1873 Holub partecip\u00f2 ad un secondo safari scientifico, dedicandosi alla raccolta di materiale etnografico. Durante la terza spedizione nel 1875 raggiunse il fiume Zambesi disegnando la prima mappa dettagliata della regione che circonda le cascate Vittoria. Holub scrisse e pubblic\u00f2 il primo libro in inglese sulle cascate Vittoria a Grahamstown, nel 1879.\nDopo essere tornato a Praga per molti anni, Holub organizz\u00f2 un'audace spedizione in Africa. Nel 1883 Holub, con la nuova moglie e sei guide, decise di fare quello che nessuno aveva mai osato fare: esplorare per l'intera lunghezza l'Africa da Citt\u00e0 del Capo all'Egitto. La spedizione fu colpita da malattie e dal fatto che gli Ila non collaborarono, per cui il gruppo di Holub dovette fare ritorno nel 1886.\nHolub organizz\u00f2 due mostre che riscossero grande successo, nel 1891 a Vienna e nel 1892 a Praga. Frustrato dal fatto che non riusciva a trovare una sede permanente per la sua ampia collezione di manufatti, vendette o regal\u00f2 parte della collezione a musei, istituzioni scientifiche e scuole.\nIn seguito Holub pubblico una serie di documenti, collabor\u00f2 con riviste e tenne conferenze. La sua morte prematura a Vienna avvenne il 21 febbraio 1902, a causa di complicazioni della malaria e di altre malattie contratte in Africa.\nNel 1952 fu girato il film \"Velk\u00e9 dobrodru\u017estv\u00ed\" (\"Grande avventura\") incentrato sulle spedizioni di Holub."}
{"id": "5171130", "revid": "119340126", "url": "https://it.wikipedia.org/wiki?curid=5171130", "title": "Tullio Sorrentino", "text": "Biografia.\nSi diploma all'Accademia nazionale d'arte drammatica Silvio D'Amico nel 1988. Lavora agli inizi soprattutto in teatro, collaborando con vari teatri stabili italiani (Teatro di Roma, Stabile di Palermo, Stabile dell'Umbria) con registi quali Massimo Castri. Roberto Guicciardini, Mario Missiroli, Ennio Coltorti ed Andrea Camilleri. Successivamente si dedica prevalentemente alla televisione ed al cinema pur rimanendo disponibile per produzioni teatrali. In televisione appare in varie serie, fra cui \"Distretto di Polizia\", \"Squadra antimafia - Palermo oggi\" e \"Il commissario Montalbano\".\nHa realizzato vari cortometraggi come regista e sceneggiatore e spettacoli teatrali come attore ed autore. Ha vinto, nel 2000, il premio come migliore attore protagonista al festival del cortometraggio di Ceprano con il corto \"Gruppo di famiglia in un interno\" di Antonio Manzini e il premio come miglior attore non protagonista nel 2009 al Wirral International Film Festival di Liverpool con il corto \"Il principiante\" di Renato Chiocca. Nel 1999, con lo spettacolo teatrale \"Trilogia dello sport\", scritto ed interpretato con Thomas Trabacchi, ha vinto il premio della critica e del pubblico nella Rassegna Ennio Coltorti a Roma.\n\u00c8 sposato e ha tre figli."}
{"id": "5171133", "revid": "287204", "url": "https://it.wikipedia.org/wiki?curid=5171133", "title": "Grace Elvina Hinds", "text": "Biografia.\nNacque in Alabama, Stati Uniti. Era la figlia di Joseph Monroe Hinds, ambasciatore degli Stati Uniti in Brasile, e di sua moglie, Lucy Triglia. Frequent\u00f2 la prestigiosa scuola per ragazze di Miss Porter a Farmington.\nMatrimoni.\nPrimo Matrimonio.\nSpos\u00f2, il 1 maggio 1902 a Buenos Aires, Alfred Hubert Duggan (1875-5 novembre 1915). La coppia ebbe tre figli:\nAlla morte del marito divenne una donna molto ricca e si trasfer\u00ec con i suoi figli in Inghilterra dove entr\u00f2 a far parte dell'alta societ\u00e0.\nNel 1916 fu ritratta da Philip de L\u00e1szl\u00f3 in veste da infermiera. Il ritratto si trova oggi a Kedleston Hall, nel Derbyshire.\nSecondo Matrimonio.\nSpos\u00f2 il 2 gennaio 1917, George Curzon, I marchese Curzon di Kedleston, come la seconda moglie. Nonostante le gravidanze del precedente matrimonio e i diversi aborti avuti, Grace non fu mai in grado di dare a Curzon figlio ed erede desiderava disperatamente, un fatto che ha eroso il loro matrimonio, che si \u00e8 concluso con una separazione, ma non con il divorzio.\nNel 1925 fu ritratta dallo statunitense John Singer Sargent. Il quadro, l'ultimo completato dal pittore, \u00e8 oggi custodito al Currier Museum of Art a Manchester, nel New Hampshire.\nMorte.\nMor\u00ec il 29 giugno 1958 a Londra. "}
{"id": "5171135", "revid": "125227324", "url": "https://it.wikipedia.org/wiki?curid=5171135", "title": "Il castello delle cerimonie", "text": "Il castello delle cerimonie (precedentemente Il boss delle cerimonie) \u00e8 un reality-TV italiano, in onda da gennaio 2014 su Real Time.\nProgramma.\nIl boss delle cerimonie.\nLa prima edizione del programma \u00e8 andata in onda nel gennaio 2014. La seconda edizione \u00e8 in onda con ripetizione settimanale dal 19 ottobre sempre del 2014. La sigla del programma \u00e8 una canzone neomelodica in napoletano del 2008 dal titolo \"Nu matrimonio napulitano\" cantata da Daniele Bianco.\nDopo il successo della terza edizione del programma andato in onda dall'11 settembre 2015, la quarta edizione \u00e8 andato in onda dal 16 settembre 2016 sempre su Real Time. Tra le novit\u00e0 di questa nuova edizione, c'\u00e8 l'aggiunta del nipote Antonio Jr. (il nipote che ha accompagnato don Antonio a New York nella terza stagione) allo staff dell'Hotel e la visita da parte di Benedetta Parodi e i concorrenti di \"Bake Off Italia\" per la preparazione di una torta nuziale a \"La Sonrisa.\"\nAntonio Polese \u00e8 morto il 1\u00ba dicembre 2016 presso la Clinica \"Pineta Grande\" di Castelvolturno (CE) a causa dello scompenso cardiaco di cui soffriva da ottobre. Alcuni episodi della quinta edizione gi\u00e0 girati sono stati trasmessi durante la primavera del 2017.\nIl castello delle cerimonie.\nDal 6 ottobre 2017 \u00e8 andata in onda la sesta edizione del programma che, in seguito alla morte di Antonio Polese, cambia il titolo ne \"Il castello delle cerimonie\". Il posto di Antonio viene preso dalla figlia, Imma Polese.\nSvolgimento della puntata.\nLa puntata del programma vede protagonista il \"Boss\" delle cerimonie, ovvero Antonio Polese (e in seguito Imma), proprietario del Grand Hotel La Sonrisa di Sant'Antonio Abate (NA), dove organizza matrimoni sfarzosi.\nDalla seconda edizione vengono trattate anche cerimonie diverse dal matrimonio, quali festeggiamenti per il diciottesimo compleanno, le comunioni, i battesimi.\nLocation.\nLe cerimonie si svolgono nel lussuoso \"Grand Hotel La Sonrisa\" situato a Sant'Antonio Abate. L'hotel \u00e8 conosciuto con il nome \"Il castello\" per via dell'imponenza della struttura in stile barocco negli arredi, nelle decorazioni, nella tappezzeria.\nNel novembre 2016 vengono confiscati i terreni e l'intero complesso ricettivo. Infatti, la moglie e il fratello di Antonio, cio\u00e8 Rita Greco e Sabatino Polese, sono stati condannati a un anno di reclusione dal Tribunale di Torre Annunziata per abuso edilizio.\nLa messa in onda fuori dall'Italia.\nIl programma viene trasmesso anche fuori dall'Italia. La prima nazione ad averlo trasmesso \u00e8 stata l'Inghilterra, sul canale TLC e con il nome My Crazy Italian Wedding. Va in onda in oltre 20 paesi, dalla Gran Bretagna alla Germania, ma anche Russia, Ucraina, Polonia e Argentina."}
{"id": "5171139", "revid": "68700147", "url": "https://it.wikipedia.org/wiki?curid=5171139", "title": "Scontro delle civilt\u00e0", "text": ""}
{"id": "5171142", "revid": "287204", "url": "https://it.wikipedia.org/wiki?curid=5171142", "title": "Campionato bielorusso di pallavolo maschile", "text": "Il campionato bielorusso di pallavolo maschile \u00e8 un insieme di tornei pallavolistici per squadre di club bielorusse, istituiti dalla Federazione pallavolistica della Bielorussia."}
{"id": "5171143", "revid": "46291", "url": "https://it.wikipedia.org/wiki?curid=5171143", "title": "Campanuloideae", "text": "Campanuloideae \u00e8 una sottofamiglia di piante angiosperme eudicotiledoni della famiglia delle Campanulaceae dall'aspetto di erbacee annuali/bienni o perenni dal tipico fiore a forma di campanula.\nEtimologia.\nIl nome della famiglia deriva dal suo genere pi\u00f9 importante (\u201cCampanula\u201d) la cui etimologia deriva dalla forma a campana del fiore; in particolare il vocabolo deriva dal latino e significa: \"piccola campana\". Dalle documentazioni risulta che il primo ad usare il nome botanico di \u201cCampanula\u201d sia stato il naturalista belga Rembert Dodoens, vissuto fra il 1517 e il 1585.\nIl nome scientifico di questo gruppo botanico \u00e8 stato definito per la prima volta dal botanico britannico Gilbert Thomas Burnett (15 aprile 1800 \u2013 27 luglio 1835) nella pubblicazione \"Outlines of Botany - 942, 1094, 1110. Jun 1835\" del 1835.\nDescrizione.\nLe specie di questa famiglia sono delle erbe perenni o meno spesso annuali o bienni. Il portamento \u00e8 fondamentalmente erbaceo, ma pu\u00f2 essere anche di tipo lianoso, subarbustivo o arbustivo generalmente terrestre o raramente epifita. Quasi tutte contengono delle sostanze lattiginose.\nLe foglie possono essere sia basali che cauline. Le foglie radicali sono pi\u00f9 grandi di quelle cauline e sono pi\u00f9 lungamente picciolate; inoltre hanno frequentemente un portamento a rosetta; a volte sono transitorie (non sono persistenti alla fioritura). Il margine della foglia pu\u00f2 essere intero o dentato. Le foglie cauline lungo il fusto sono a disposizione alterna, generalmente sono pi\u00f9 strette e con forme differenti rispetto a quelle delle radicali; verso la parte alta del fusto sono progressivamente sessili, a volte anche amplessicauli. Altre volte in prossimit\u00e0 dell'infiorescenza si trasformano in brattee.\nLe infiorescenze sono formate da fiori singoli o raggruppati in modo racemoso, o panicolato, o spicato. I fiori sono sessili o peduncolati. A volte si presentano in capolini privi di brattee.\nI fiori sono formati da 4 verticilli: calice \u2013 corolla \u2013 androceo \u2013 gineceo (in questo caso il perianzio \u00e8 ben distinto tra calice e corolla) e pentameri (ogni verticillo ha 5 elementi). I fiori sono gamopetali, ermafroditi e attinomorfi.\nI frutti sono generalmente delle capsule ovate (erette o pendule) contenenti numerosi semi. Le logge possono essere 3 o 5 corrispondentemente all'ovario e sono deiscenti per pori (capsula poricida) oppure loculi (capsula loculicida).\nDistribuzione e habitat.\nLa sottofamiglia \u00e8 presente in tutti i continenti. La maggioranza dei generi (89%) \u00e8 endemica del Vecchio Mondo (Europa e Asia).\nSistematica.\nLa famiglia di appartenenza (Campanulaceae) \u00e8 relativamente numerosa con 89 generi per oltre 2000 specie (sul territorio italiano si contano una dozzina di generi per un totale di circa 100 specie); comprende erbacee ma anche arbusti, distribuiti in tutto il mondo, ma soprattutto nelle zone temperate. La sottofamiglia Campanuloideae \u00e8 una delle cinque sottofamiglie nella quale \u00e8 stata suddivisa la famiglia Campanulaceae.\nFilogenesi.\nIl Campanuloideae \u00e8 un clade monofiletico altamente diversificato all'interno della famiglia Campanulaceae. Molti rapporti sono stati chiariti, ma molti altri rimangono ancora in sospeso. Anche i vari processi di ibridazione (ad esempio tra il genere \"Campanula\" e il genere \"Lagousia\") non sono ancora chiariti del tutto. Con le ultime ricerche di tipo filogenetico sui geni nucleari alcuni problemi sono stati risolti; ad esempio sono stati individuati con pi\u00f9 precisione due cladi ricchi di specie di recente e rapida divergenza (vedi cladi C1 e C2), come anche si sono chiariti alcuni rapporti tra due linee precocemente divergenti (\"Jasione\", \"Musschia\" e \"Campanula lactiflora\").\nIn particolare, facendo riferimento allo studio citato, sono stati individuati 11 cladi principali. Alla base del gruppo Campanuloideae come \u201cgruppo fratello\u201d \u00e8 stata individuata la specie \"Cyphia elata\" (appartenente alla sottofamiglia Cyphioideae) e altre due specie \"Platycodon grandiflorus\" e \"Canarina canariensis\" che in questo studio vengono considerate come appartenenti alla sottofamiglia Platycodonoideae. Dei 11 cladi il clade A pu\u00f2 essere considerato il nucleo principale della sottofamiglia comprendente tutte le specie \"Campanula\" e parenti stretti. All'interno \u00e8 stato individuato il clade B (debolmente supportato) e il clade C (con forte sostegno) diviso a sua volta nei due sottocladi C1 e C2 ricchi delle specie \"Campanula\" e generi affini (C1 corrisponde grosso modo a \"Campanula\" s.str., mentre C2 ai vari gruppi di \"Rapunculus\" definiti da studi tassonomici tradizionali).\nIl clade D (ben supportato) dell'emisfero boreale contiene un altro genere posizionato alla base del gruppo: il genere polifiletico \"Wahlenbergia\" per il quale in passato \u00e8 stata proposta la sottofamiglia Wahlenbergioideae. Anche il clade E (come il clade D) risulta essere \u201cgruppo fratello\u201d del nucleo Campanuloideae (Clade A), ma i vari studi non sono riusciti fino ad ora a posizionarlo esattamente rispetto al clade F e rimangono ancora delle situazioni irrisolte. Anche il clade F \u00e8 considerato un gruppo di \"transizione\" dalla collocazione incerta soprattutto per la mancanza di sinapomorfie. Il clade G \u00e8 ben supportato e comprende specie morfologicamente simili limitate al bacino del Mediterraneo. Anche il calde H \u00e8 chiaramente monofiletico e comprende specie endemiche dell'area cretese; questo clade \u00e8 probabilmente il risultato di una singola introduzione nella zona di Creta. Il clade I (fortemente sostenuto) contiene il genere parafiletico \"Legousia\" e un sottoclade nord americano; evidentemente questa \"disgiunzione\" nord americana-mediterranea richiede ulteriori studi. Il clade J (mal supportato) contiene taxa distribuiti in Europa centrale e meridionale (Alpi e Appennini). Infine il clade K ha una distribuzione prevalentemente alpina.\nIl cladogramma a lato tratto dallo studio citato e semplificato (principalmente sono descritte solamente le specie presenti sul territorio italiano) dimostra l'attuale stato di conoscenza della struttura filogenetica della sottofamiglia.\nComposizione della sottofamiglia.\nAttualmente la sottofamiglia \u00e8 divisa in due trib\u00f9:\nLa sottofamiglia \u00e8 formata da 49 generi e 1065 specie:\nDescrizione dei generi spontanei della flora italiana.\nPer meglio comprendere ed individuare i vari generi della famiglia (solamente per i generi spontanei della flora italiana) l\u2019elenco seguente utilizza in parte il sistema delle chiavi analitiche (vengono cio\u00e8 indicate solamente quelle caratteristiche utili a distingue un genere dall'altro).\nBreve descrizioni di alcuni generi.\nDi seguito sono descritti alcuni generi di maggiore interesse non presenti spontaneamente in Italia."}
{"id": "5171150", "revid": "92723", "url": "https://it.wikipedia.org/wiki?curid=5171150", "title": "Herbert Schambeck", "text": "Biografia.\nDopo la laurea in giurisprudenza all'universit\u00e0 di Vienna, complet\u00f2 il dottorato di ricerca nel 1958 nella stessa universit\u00e0. Negli anni successivi fece carriera accademica fino a diventare professore nel 1964. Negli anni successivi si moltiplicarono i suoi contatti internazionali e i soggiorni di studio all'estero, che gli valsero una serie di riconoscimenti internazionali. Nel 2002 \u00e8 diventato professore emerito.\nLa sua ricerca (che ha prodotto circa 700 pubblicazioni) si \u00e8 concentrata soprattutto nei campi del diritto pubblico, filosofia del diritto e scienze politiche.\nContemporaneamente alla carriera universitaria, Schambeck si \u00e8 interessato di politica e dal 1969 al 1997 \u00e8 stato ininterrottamente membro del parlamento austriaco."}
{"id": "5171151", "revid": "854974", "url": "https://it.wikipedia.org/wiki?curid=5171151", "title": "Sistema pensionistico obbligatorio in Svizzera", "text": ""}
{"id": "5171153", "revid": "76963", "url": "https://it.wikipedia.org/wiki?curid=5171153", "title": "Jack Sway", "text": "Riconoscimenti.\nSacramento Festival of Cinema"}
{"id": "5171157", "revid": "1543377", "url": "https://it.wikipedia.org/wiki?curid=5171157", "title": "Fluoro-riebeckite", "text": "La fluoro-riebeckite \u00e8 un minerale, un anfibolo appartenente al sottogruppo degli anfiboli di sodio.\nLa struttura cristallina della fluoro-riebeckite \u00e8 stata determinata analizzando un campione proveniente da Pikes Peak in Colorado, Stati Uniti d'America.\nOrigine e giacitura.\nLa fluoro-riebeckite \u00e8 stata trovata nel granito pegmatitico."}
{"id": "5171175", "revid": "68700303", "url": "https://it.wikipedia.org/wiki?curid=5171175", "title": "Dialogo tra culture", "text": ""}
{"id": "5171178", "revid": "599013", "url": "https://it.wikipedia.org/wiki?curid=5171178", "title": "Du\u0161an Kerkez (cestista)", "text": ""}
{"id": "5171179", "revid": "729019", "url": "https://it.wikipedia.org/wiki?curid=5171179", "title": "Associazione Sportiva Biellese 1966-1967", "text": "Questa voce raccoglie le informazioni riguardanti l'Associazione Sportiva Biellese nelle competizioni ufficiali della stagione 1966-1967."}
{"id": "5171180", "revid": "874603", "url": "https://it.wikipedia.org/wiki?curid=5171180", "title": "Giro retto", "text": ""}
{"id": "5171182", "revid": "1776051", "url": "https://it.wikipedia.org/wiki?curid=5171182", "title": "NBA New Basket A-Zena 2013-2014", "text": "La NBA New Basket A-Zena 2013-2014 ha preso parte al campionato di Serie A2 femminile italiana col nome di Almo Nature Genova.\nLa squadra si \u00e8 classificata al 2\u00ba posto nella Conference Nord-Ovest di Serie A2, al 2\u00ba posto nel Girone A di Poule Promozione, ed \u00e8 stata eliminata in semifinale di play-off dalla Calligaris Trieste.\nVerdetti stagionali.\nCompetizioni nazionali\nCompetizioni europee\nStoria.\nSulla panchina del club viene confermato coach Giovanni Pansolin che viene per\u00f2 esonerato a gennaio nonostante la squadra si trovasse al 2\u00ba posto della propria conferenze con un bilancio di 8 vittorie e 2 sconfitte; gli succede coach Vittorio Vaccaro. Dopo la vittoria all'esordio in trasferta contro l'Astro Cagliari, e la successiva sconfitta casalinga contro il Paddy Power Sesto S.Giovanni, la poule promozione della squadra ricalca a grandi linee quanto fatto nella fase precedente, con sette vittorie consecutive e con l'unica sconfitta all'ultima giornata, in casa contro la Calligaris Trieste, dopo un tempo supplementare.\nLa formula dei play-off fa s\u00ec che in semifinale siano proprio le triestine ad affrontare l'Almo Nature NBA-Zena che, sconfitta in casa in gara-1, non riesce ad allungare la Serie in gara-2, finendo eliminata in due sole partite.\nPer l'NBA-Zena, pur con il rammarico determinato dalle 3 sconfitte consecutive con le quali si \u00e8 chiusa la stagione, la soddisfazione sia per un campionato al di sopra delle aspettative sia per la convocazione in Nazionale di Martina Bestagno, prima ligure ad essere convocata in Nazionale maggiore militando in una squadra ligure."}
{"id": "5171190", "revid": "300067", "url": "https://it.wikipedia.org/wiki?curid=5171190", "title": "Du\u0161an Kerkez", "text": ""}
{"id": "5171191", "revid": "56620", "url": "https://it.wikipedia.org/wiki?curid=5171191", "title": "Mattia Moresco", "text": "Biografia.\nNato a Genova si laure\u00f2 in giurisprudenza nell'ateneo genovese nel 1900, dal 1911 al 1946 fu professore ordinario di diritto ecclesiastico nella stessa universit\u00e0 dove divenne uno dei massimi esponenti dello studio di questa branca del diritto. \nDal 1920 al 1926 fu anche consigliere provinciale di Genova.\nFu rettore dell'ateneo genovese per quasi vent'anni durante il periodo del fascismo dal 1\u00ba novembre 1925 al 29 agosto 1943. \nA inizio anni '30 cur\u00f2 alcune voci di carattere giuridico sull'Enciclopedia Italiana diretta dal filosofo Giovanni Gentile e voluta dall'imprenditore e mecenate Giovanni Treccani.\nNel 1933 fu proposto dal Ministro dell'educazione nazionale, il ligure Francesco Ercole senatore del Regno, venne quindi nominato da re Vittorio Emanuele III e mantenne la carica fino alla caduta del fascismo nel 1943.\nInoltre fu ultimo presidente della sezione genovese del Rotary Club fino al suo scioglimento il 14 novembre 1938 formalmente volontario ma di fatto imposto dal regime.\nNel 1944 venne deferito dall'Alta corte di giustizia per le sanzioni contro il fascismo e venne dichiarato decaduto nel 1945.\nUna volta decaduto si ritir\u00f2 dalla vita politica durante la parentesi della Repubblica Sociale Italiana e nel secondo dopoguerra.\nMor\u00ec a Borgio Verezzi in provincia di Savona all'et\u00e0 di 69 anni nel 1946.\nLa facolt\u00e0 di giurisprudenza dell'Universit\u00e0 di Genova ha in seguito istituito un premio in suo onore per la migliore tesi di laurea in giurisprudenza."}
{"id": "5171192", "revid": "767487", "url": "https://it.wikipedia.org/wiki?curid=5171192", "title": "Lake Mungo", "text": "Lake Mungo \u00e8 un film mockumentary horror del 2008 diretto da Joel Anderson.\nTrama.\nLa sedicenne Alice Palmer annega mentre sta nuotando con la sua famiglia in una diga ad Ararat, in Australia.\nDopo la sua morte nella sua casa cominciano ad accadere alcune strane cose. La famiglia della defunta chiede quindi aiuto ad uno psichiatra e ad un parapsicologo.\nProduzione.\nLa maggior parte del film venne scritta nel 2005 ed \u00e8 ispirato a documentari dell'epoca.\nDistribuzione.\nIl film \u00e8 stato proiettato ad Austin, Texas (USA) al South by Southwest Film Festival nel marzo 2009. In Australia, il film \u00e8 stato trasmesso al Travelling Film Festival Wagga Wagga il 13 marzo 2009. \"Lake Mungo\" \u00e8 stato proiettato nel Regno Unito il 17 marzo al Barbican London Australian Film Festival. Il film venne trasmesso negli Stati Uniti il 21 gennaio nell'After Dark Horrorfest distribuito dalla Lionsgate."}
{"id": "5171195", "revid": "767487", "url": "https://it.wikipedia.org/wiki?curid=5171195", "title": "Associazione Calcio Como 1966-1967", "text": "Questa pagina raccoglie le informazioni riguardanti l'Associazione Calcio Como nelle competizioni ufficiali della stagione 1966-1967."}
{"id": "5171210", "revid": "729019", "url": "https://it.wikipedia.org/wiki?curid=5171210", "title": "Alessandro Friggeri", "text": "Biografia.\nAlessandro Friggeri nacque a Roma il 23 ottobre 1815, in una nobile ed antica famiglia romana (i Friggeri erano Conti) di forti tradizioni militari, fin dai tempi dell'antenato Capitano di Ventura Boldrino da Panicale (1331-1390). A vent'anni, spinto dal padre Giacomo, Capitano dell'Esercito dello Stato Pontificio, entr\u00f2 come Cadetto nella Fanteria e serv\u00ec in quell'Arma per tutta la sua carriera militare, fino a raggiungere il grado di Maggiore. \nLa sua carriera militare fu relativamente rapida ed incroci\u00f2 i maggiori eventi politici del periodo: dalla Repubblica Romana del 1849 (cui Friggeri partecip\u00f2 direttamente in qualit\u00e0 di militare) alla Seconda Guerra d'Indipendenza italiana, di cui vide direttamente gli effetti sullo Stato pontificio (Stragi di Perugia e battaglia di Castelfidardo).\nLa svolta valdese.\nIl conte Alessandro Friggeri ader\u00ec alla Chiesa Evangelica Valdese, seguendo l'esempio del suo commilitone ed amico fraterno marchese Giulio Especo y Vera e della di lui moglie Geltrude Especo, insieme alla quale entr\u00f2 formalmente nella Chiesa Valdese a Pentecoste del 1872 (19 maggio).\nGrazie alla sua formazione, divent\u00f2 rapidamente un membro importante della Comunit\u00e0 valdese, in cui profuse molto impegno, prendendo a cuore in particolare il gruppo di Poggio Mirteto, per il quale riusc\u00ec a trovare (ed a finanziare, parzialmente, di tasca sua) una sede stabile nel 1879.\nNel settembre 1879 fu eletto membro del Comitato (nazionale) di Evangelizzazione del Sinodo valdese, in sostituzione di Giulio Especo y Vera, divenuto ormai troppo anziano.\nIl 17 maggio del 1880, gravemente ammalato, mor\u00ec a Roma e venne sepolto nella tomba di famiglia, a Perugia.\nBibliografia.\nLibri specifici sull'argomento trattato.\ncio\u00e8 testi che contengono descrizioni esplicite di fatti inerenti alla vita e alle opere del Maggiore Alessandro Friggeri."}
{"id": "5171214", "revid": "121832267", "url": "https://it.wikipedia.org/wiki?curid=5171214", "title": "Ball State University Men's Volleyball", "text": "La Ball State University Men's Volleyball \u00e8 la squadra di pallavolo maschile appartenente alla Ball State University, con sede a Muncie: milita nella Midwestern Intercollegiate Volleyball Association della NCAA Division I.\nStoria.\nLa squadra di pallavolo maschile della Ball State University viene fondata nel 1961. Prima ancora di iniziare l'attivit\u00e0 pallavolistica, nello stesso anno il programma \u00e8 uno dei fondatori della prima conference pallavolistica statunitense, la MIVA. Prima della fondazione della Division I NCAA il programma prende parte ai soli incontri di conference, vincendo ben cinque titoli consecutivi dal 1964 al 1968. Il primo allenatore dei \"Cardinals\" \u00e8 Don Shondell, che viene sostituito nel 1965 da Marvin Gray, prima di tornare al timone un anno dopo.\nNella stagione 1970 la squadra vince il sesto titolo di conference della propria storia, qualificandosi nella prima edizione della Division I NCAA alla \"Final 4\"; negli incontri del girone i \"Cardinals\" collezionano due vittorie ed una sconfitta, per poi scontrarsi in semifinale contro la , perdendo in quattro set, uscendo sconfitti anche nella finale per il terzo posto contro la . Nella stagione successiva la squadra centra il settimo titolo MIVA e si qualifica per il secondo consecutivo alla post-season: al girone vince nuovamente due incontri su tre, perdendo ancora in semifinale contro la , prima di vincere la finale di consolazione contro lo ; tra i giocatori Dale Flannery viene inserito nell\"'All-Tournament Team\" delle finali.\nNel 1972 grazie all'ottavo titolo MIVA la squadra torna in \"Final 4\", dove colleziona tre sconfitte al girone, prima di cedere anche in semifinale alla , prendendosi in seguito la rivincita nella finalina contro i \"Gauchos\" della . Un anno dopo i \"Cardinals\" tornano in \"Final 4\", terminando il girone con due vittorie ed una sconfitta, venendo sconfitti in semifinale dalla , prima di aggiudicarsi la finale per i terzo posto contro la ; inoltre Jim Stone viene inserito nel sestetto ideale.\nNella stagione 1974 i \"Cardinals\" vincono l'ennesimo titolo di conference, qualificandosi ancora una volta in \"Final 4\", dove cedono nettamente in semifinale ai soliti \"Bruins\" della , per poi vincere la finale di consolazione contro lo . Dopo quattro anni senza successi, il programma trionfa ancora una volta in conference nel 1979, ma la post-season si rivela amarissima con la netta sconfitta in semifinale coi soliti \"Bruins\", seguita dalla sconfitta contro la anche nella finalina.\nNel 1984 i \"Cardinals\" tornano al successo in conference, ma la post-season si rivela ancora una volta amara, con un'altra sconfitta in semifinale coi \"Bruins\" e un altro tonfo nella finale di consolazione contro la . Stesso destino anche un anno dopo, quando a sconfiggere il programma sono la e la .\nI \"Cardinals\" attraversano un nuovo periodo fortunato a cavallo tra la fine degli anni ottanta e l'inizio degli anni novanta: arrivano altri tre titoli MIVA, seguiti da altrettante partecipazioni alla \"Final four NCAA\"; nel 1988 la squadra esce sconfitta in tre set contro la in semifinale, per poi salire sul gradino pi\u00f9 basso del podio grazie al successo in quattro set sulla ; nell'edizione seguente i \"Cardinals\" si arrendono in quattro set alla in semifinale, per poi cadere nuovamente per 3-0 nella finale di consolazione contro la ; nel 1990 invece cedono nuovamente in semifinale ai \"Trojans\" della , per poi conquistare il terzo posto, vincendo con la .\nLa squadra raggiunge altri due terzi posti in \"Final four\" nel 1994 e nel 1995, perdendo le semifinali rispettivamente contro la e la , poi sconfiggere la e la , con Todd Reimer inserito nel sestetto ideale del torneo del 1995.\nSuccessivamente i \"Cardinals\" vincono altri due titoli di conference, nel 1997 e nel 2002, terminando per\u00f2 la propria corsa in \"Final four\" sempre alle semifinali, contro la e la ; nel 2002 Paul Fasshauer, fa parte del \"National All-Tournament Team\". Dopo il 2002 il programma continua a raggiungere sistematicamente le semifinali o la finale di conference, senza tuttavia riuscire a vincere il titolo e qualificarsi per le fasi nazionali."}
{"id": "5171215", "revid": "830939", "url": "https://it.wikipedia.org/wiki?curid=5171215", "title": "Johann Friedrich Christ", "text": "Biografia.\nChrist inizi\u00f2 la sua formazione nel 1720 all'Universit\u00e0 di Jena, dove studi\u00f2 filosofia e diritto. Nel 1726 si trasfer\u00ec all'Universit\u00e0 di Halle ed ottenne, nonostante non avesse ancora ottenuto il dottorato, il permesso di tenere lezioni. Ad Halle decise di competere per divenire professore di storia all'Universit\u00e0 di Lipsia. Ottenne la promozione a \"Baccalaureus Philosophiae\" e \"Bonorum Artium Magister\" il 12 febbraio 1728.\nL'anno successivo pass\u00f2 all'universit\u00e0 di Lipsia, dove ottenne l'abilitazione l'8 di giugno e insegn\u00f2, dal 26 agosto 1730 come \"extra ordinem pro loco\", una specie di supplente.\nCon il suo scritto \"De Nicolao Machiavello libri tres\" (\u201eI tre libri di Niccol\u00f2 Machiavelli\u201c) Christ ottenne l'interesse del suo sovrano che era Augusto il Forte, che gli fece ottenere un \"Extraordinariat\" assegnatogli tramite la procura di Mei\u00dfen.\nL'11 aprile del 1731 Christ tenne la sua lezione di debutto, sui compiti del legislatore.\nLa sua ulteriore promozione all'inizio fu ritardata per la sua giovane et\u00e0: Christ fu messo da parte nel rinnovo dei titolari degli insegnamenti (ordinariato) di \"Historiarum\" \"Metaphysices\" e \"Moralium ac Politices\" (storia, metafisica e politica), ma in suo favore intervenne un rescritto del re di Sassonia. Finalmente raggiunse nel 1739, sulla base della sua immagine pubblica, professore di poesia (\"Poeseos\") alla Universit\u00e0 di Lipsia, il cui docente aveva prelo la cattedra di fisica. Cristo tenne il suo discorso inaugurale sulla poesia antica, e il suo programma si bas\u00f2 sul contrasto i con monumenti - un'innovazione allora inaudita. Anche il semestre successivo vide l'archeologia accanto alla storia della letteratura.\nDurante il suo impiego a Lipsia Christ ebbe numerosi incarichi universitari: \"executor, examinator, claviger\"; fu pi\u00f9 volte decano, cancelliere, e nei semestri estivi degli anni 1744, 1748 1752 e 1756, rettore dell\"'Alma Mater\". Mor\u00ec durante il suo quarto rettorato per una malattia polmonare.\nChrist \u00e8 considerato il fondatore della ricerca archeologica accademica in Germania: faceva esaminare criticamente direttamente agli studenti le testimonianze dell'arte antica.\nNon ha lasciato una ampia produzione letteraria, ma ebbe una influenza significativa sullo sviluppo degli studi classici nel XVIII secolo, tramite i suoi numerosi allievi. Tra di loro non erano solo i filologi famosi come Johann Karl Zeune e Friedrich Wolfgang Reiz, ma anche scrittori come Gotthold Ephraim Lessing e Christian F\u00fcrchtegott Gellert."}
{"id": "5171217", "revid": "103118690", "url": "https://it.wikipedia.org/wiki?curid=5171217", "title": "King of Stage", "text": "King of Stage \u00e8 il primo album discografico in studio del cantante statunitense Bobby Brown, pubblicato nel 1986."}
{"id": "5171219", "revid": "767487", "url": "https://it.wikipedia.org/wiki?curid=5171219", "title": "Don't Be Cruel (album)", "text": "Don't Be Cruel \u00e8 il secondo album discografico in studio del cantante statunitense Bobby Brown, pubblicato nel 1988.\nCover.\nUna cover del brano \"My Prerogative\" \u00e8 stato portato al successo da Britney Spears nel 2004."}
{"id": "5171222", "revid": "767487", "url": "https://it.wikipedia.org/wiki?curid=5171222", "title": "Bobby (Bobby Brown)", "text": "Bobby \u00e8 il terzo album in studio del cantante statunitense Bobby Brown, pubblicato il 25 agosto 1992."}
{"id": "5171224", "revid": "767487", "url": "https://it.wikipedia.org/wiki?curid=5171224", "title": "The Coliseum of Rome", "text": "The Coliseum of Rome \u00e8 un cortometraggio muto del 1913. Il nome del regista non viene riportato nei credit del film, un documentario di 100 metri girato a Roma.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il documentario - un cortometraggio di 100 metri - usc\u00ec nelle sale cinematografiche statunitensi il 3 dicembre 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Vitagraph, la commedia \"A Pair of Prodigals\"."}
{"id": "5171227", "revid": "287204", "url": "https://it.wikipedia.org/wiki?curid=5171227", "title": "Gruppo Sportivo S.T.E.F.E.R. Roma", "text": "Il Gruppo Sportivo S.T.E.F.E.R. Roma, nota semplicemente come S.T.E.F.E.R. Roma, \u00e8 stata una societ\u00e0 calcistica italiana con sede nella citt\u00e0 di Roma. \n\u00c8 stata una storica compagine nel panorama del calcio dilettantistico laziale.\nStoria.\nLa squadra nero-azzurra doveva il proprio nome alla STEFER (acronimo di \"Societ\u00e0 delle Tramvie E Ferrovie Elettriche di Roma\"), una societ\u00e0 che gestiva il trasporto pubblico romano.\nNei primissimi anni del dopoguerra disput\u00f2 due campionati consecutivi di Serie C, in quello che sar\u00e0 il pi\u00f9 alto livello mai raggiunto dalla squadra romana.\nFra il 1952 e il 1972 la S.T.E.F.E.R. collezion\u00f2 venti stagioni nella massima categoria regionale, sfiorando in pi\u00f9 occasioni la promozione piazzandosi per nove volte fra le prime tre classificate nel girone; il ritorno in Serie D dur\u00f2 due campionati. Nel 1980 il club non s'iscrisse al torneo di competenza e scomparve dal panorama calcistico nazionale.\nUno dei maggiori successi della squadra romana fu la vittoria della Coppa Italia Dilettanti 1967-1968 in cui sconfisse in finale per tre reti a zero il Sora.\nNel 1976 la societ\u00e0 fu assorbita dall'ACOTRAL, cambiando denominazione in A.CO.TRA.L.."}
{"id": "5171228", "revid": "767487", "url": "https://it.wikipedia.org/wiki?curid=5171228", "title": "Still Alice", "text": "Still Alice \u00e8 un film del 2014 scritto e diretto da Richard Glatzer e Wash Westmoreland.\nLa pellicola, adattamento cinematografico del romanzo \"Perdersi\" (\"Still Alice\"), scritto nel 2007 dalla neuroscienziata Lisa Genova e pubblicato in Italia da Edizioni Piemme, \u00e8 interpretato da Julianne Moore, che si \u00e8 aggiudicata svariati riconoscimenti, tra cui il premio Oscar per la miglior attrice.\nTrama.\nAlice Howland \u00e8 una donna alla soglia dei cinquant'anni, orgogliosa degli obiettivi raggiunti. \u00c8 un'affermata linguista, insegna alla Columbia University ed ha una solida famiglia, composta dal marito, un chimico, e tre figli: Anna, Tom e Lydia. Ad un certo punto, nella vita di Alice, qualcosa comincia a cambiare, dapprima qualche dimenticanza ed in seguito veri e propri momenti di vuoto durante i quali non riconosce nemmeno il posto in cui si trova.\nQuesti eventi convincono Alice a ricorrere ad accertamenti medici e le viene diagnosticata una forma presenile di Alzheimer di matrice genetica. Tutte le sue certezze crollano, facendola diventare una donna fragile e indifesa, anche agli occhi della famiglia che l'ha sempre vista come un pilastro.\nProduzione.\nLe riprese del film sono iniziate il 3 marzo 2014 a New York e sono proseguite interamente nello stato di New York, tra Bronx, Lido Beach e Dobbs Ferry. Il regista Richard Glatzer, affetto da sclerosi laterale amiotrofica e morto pochi mesi dopo la fine delle riprese, ha utilizzato un iPad per comunicare col cast e con la troupe. Alec Baldwin \u00e8 entrato nel cast grazie a Julianne Moore, che gli ha consigliato il ruolo per avere la possibilit\u00e0 di lavorare di nuovo insieme.\nDistribuzione.\nLa pellicola \u00e8 stata presentata in anteprima mondiale al Toronto International Film Festival l'8 settembre 2014, ed ha partecipato in concorso alla 9\u00aa edizione del Festival internazionale del film di Roma, dove \u00e8 stato proiettato il 17 ottobre 2014.\nIl primo trailer del film viene diffuso il 9 dicembre 2014.\nIl film \u00e8 stato distribuito nelle sale cinematografiche statunitensi a partire dal 16 gennaio 2015, ma precedentemente \u00e8 stato proiettato in un numero limitato di cinema nel dicembre 2014 per avere la possibilit\u00e0 di partecipare agli Oscar 2015. In Italia viene distribuito a partire dal 22 gennaio, distribuito dalla Good Films."}
{"id": "5171238", "revid": "103118681", "url": "https://it.wikipedia.org/wiki?curid=5171238", "title": "B.Brown Posse", "text": "B.Brown Posse \u00e8 il quarto album discografico in studio del cantante statunitense Bobby Brown, pubblicato nel 1993, realizzato con altri cinque artisti."}
{"id": "5171239", "revid": "767487", "url": "https://it.wikipedia.org/wiki?curid=5171239", "title": "Beauty Unadorned", "text": "Beauty Unadorned \u00e8 un cortometraggio muto del 1913 diretto da Sidney Drew, L. Rogers Lytton e James Young.\nProduzione.\nIl film fu prodotto dalla Vitagraph Company of America con il titolo di lavorazione \"United in Danger\".\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 6 dicembre 1913."}
{"id": "5171240", "revid": "287204", "url": "https://it.wikipedia.org/wiki?curid=5171240", "title": "Jon Ireland", "text": "Carriera.\nIn carriera ha vinto un titolo di doppio, l'ATP Firenze nel 1994, in coppia con lo statunitense Kenny Thorne. Nei tornei del Grande Slam ha ottenuto il suo miglior risultato raggiungendo il secondo turno nel doppio agli Australian Open nel 1995 e nel 1997, all'Open di Francia nel 1995 e a Wimbledon sempre nel 1995."}
{"id": "5171243", "revid": "228587", "url": "https://it.wikipedia.org/wiki?curid=5171243", "title": "Forever (Bobby Brown)", "text": "Forever \u00e8 il quarto album discografico in studio del cantante statunitense Bobby Brown, pubblicato nel 1997."}
{"id": "5171245", "revid": "767487", "url": "https://it.wikipedia.org/wiki?curid=5171245", "title": "Seconds Apart", "text": "Seconds Apart \u00e8 un film del 2011 diretto da Antonio Negret.\nTrama.\nDopo la morte di quattro studenti delle superiori, il detective Lampkin, un uomo ossessionato dal fatto di non essere riuscito a salvare la moglie da un incendio, apre un'inchiesta. Mentre sta interrogando gli studenti nella scuola, una di essi, Katie Dunn, menziona gli strani gemelli Seth e Jonah Trimble. L'uomo convoca i due fratelli per l'interrogatorio.\nDopo la morte di Katie e del pedofilo Kirby, Lampkin deduce che i gemelli Trimble possiedono malvagi poteri telepatici e telecinetici che usano per costringere la gente a farsi del male ed uccidersi. Sempre nel corso della sua indagine, Lampkin scopre che i due gemelli malvagi sono il risultato di un terribile esperimento medico. I suoi superiori, convinti che l'uomo stia ancora soffrendo per la tragica perdita della moglie, non gli credono.\nNel frattempo, Jonah si innamora di una studentessa di nome Eva, provocando l'ira di Seth. Jonah dice al fratello di non voler pi\u00f9 lavorare al loro \"progetto\". Seth, infuriato, si finge il fratello ed ha un rapporto sessuale con Eva. Scoperta la cosa Jonah ha uno scontro con Seth e la loro casa prende fuoco.\nEva cerca di intervenire sparando a Seth in una gamba, causando cos\u00ec l'ira di Jonah. Seth minaccia Eva e Jonah si lancia contro di lui, gettandolo nel fuoco. Entrambi i gemelli trovano cos\u00ec la morte nelle fiamme e nel crollo del pavimento. Il detective Lampkin giunto sul posto, salva Eva dal fuoco avvolgendola in una coperta e trascinandola fuori. Mentre sta morendo a causa dalle ustioni riportate, il detective Lampkin guarda Eva e vede al posto del suo volto quello sorridente della moglie morta."}
{"id": "5171247", "revid": "547034", "url": "https://it.wikipedia.org/wiki?curid=5171247", "title": "The Masterpiece (album)", "text": "The Masterpiece \u00e8 il quinto album discografico in studio del cantante statunitense Bobby Brown, pubblicato nel 2012, a quindici anni di distanza dal precedente."}
{"id": "5171251", "revid": "965985", "url": "https://it.wikipedia.org/wiki?curid=5171251", "title": "Clarence Gatemouth Brown", "text": ""}
{"id": "5171252", "revid": "158913", "url": "https://it.wikipedia.org/wiki?curid=5171252", "title": "Christian Friedrich Hebbel", "text": ""}
{"id": "5171253", "revid": "83531", "url": "https://it.wikipedia.org/wiki?curid=5171253", "title": "Catherine Tizard", "text": "Biografia.\nEra la figlia di una coppia di emigrati scozzesi, Niel e Helen Maclean. Crebbe a Waharoa, vicino a Matamata. Suo padre era un operaio di una fabbrica locale. Frequent\u00f2 il Matamata College, dove vinse una borsa di studio nel 1948. Nel 1949 si iscrisse alla facolt\u00e0 di zoologia dell'Auckland University.\nFamiglia.\nMentre era all'universit\u00e0, Catherine incontr\u00f2 Bob Tizard, allora presidente dell\u2019Associazione Studentesca dell\u2019Universit\u00e0 di Auckland . Al loro secondo appuntamento, Bob disse a Catherine che stava \"entrando in politica e che l'avrebbe sposata\".\nLa coppia si trasfer\u00ec ad Avondale ed ebbe quattro figli, Anne, Linda, Judith e Nigel. Si trasferirono nel 1957 a Glendowie, nell'elettorato di Tamaki.\nBob corse e vinse il posto di Pakuranga alle elezioni generali nel 1963. Catherine ritorn\u00f2 poi all'universit\u00e0 per completare la sua laurea in zoologia, e pi\u00f9 tardi inizi\u00f2 a insegnare all'Universit\u00e0 di Auckland.\nSindaco di Auckland.\nDecise di candidarsi a sindaco di Auckland City alle elezioni locali del 1983, che vinse sconfiggendo Colin Kay. Fu la prima donna a servire come sindaco di Auckland, nel 1984, e venne nominata Dama. Pi\u00f9 tardi nel 1984 ci fu una grande rivolta in Queen Street.\nDurante il suo mandato come sindaco fu sviluppato il Centro Aotea vicino a Aotea Square. Catherine venne rieletta nel 1986, e ancora una volta nel 1989 in seguito a una grande fusione di autorit\u00e0 locali. Nel 1990 Auckland ospit\u00f2 i Giochi del Commonwealth, un evento che Catherine aveva lavorato per assicurarsi Auckland.\nGovernatore Generale.\nNel 1989, fu nominata dalla Regina Elisabetta II, Regina della Nuova Zelanda come prima governatrice generale della nazione su consiglio del primo ministro Geoffrey Palmer, insediandosi il 13 dicembre 1990; ci\u00f2 comport\u00f2 un'elezione suppletiva per la carica di sindaco di. Accett\u00f2, a condizione che la Regina fosse informata prima del suo tour reale nel febbraio 1990 e che il capo dell'opposizione fosse informato.\nEra la terza donna governatrice generale del Commonwealth (dopo Dame Minita Gordon del Belize nel 1981 e Jeanne Sauv\u00e9 in Canada nel 1984). Nel 1993, nel centenario del suffragio femminile, ricevette la medaglia del centenario della Suffraga della Nuova Zelanda [17].\nDurante il suo incarico, abbandon\u00f2 la pratica di inchinarsi al governatore generale, dichiarando: \"Nessun neozelandese dovrebbe inchinarsi a un altro\".\nPensionamento.\nNel dicembre 2004, Catherine divenne un membro della NZ Flag.com Trust, sostenendo un referendum a proposito di un eventuale cambio della bandiera della Nuova Zelanda.\nNel 2007, Catherine sostenne la campagna dell'ex sindaco di Auckland, Dick Hubbard. Il 9 ottobre 2007fu nominata colonnello onorario colonnello del 3\u00ba reggimento Northland, un ruolo largamente cerimoniale.\nNel dicembre 2012, fu protagonista di una campagna online sul sostegno del matrimonio gay, insieme a Anika Moa, Boh Runga, Hollie Smith e Danyon Loader.\n\u00c8 morta nel 2021 dopo una lunga malattia."}
{"id": "5171259", "revid": "481666", "url": "https://it.wikipedia.org/wiki?curid=5171259", "title": "Eugene Mullin", "text": "Biografia.\nNato a Brooklyn nel 1894, lavor\u00f2 per il cinema. Nella sua carriera, iniziata nel 1909 alla Vitagraph Company of America, scrisse almeno sessantasei tra soggetti e sceneggiature. Fu anche regista, firmando sette film."}
{"id": "5171265", "revid": "1020392", "url": "https://it.wikipedia.org/wiki?curid=5171265", "title": "Cordyceps capitata", "text": ""}
{"id": "5171267", "revid": "68701524", "url": "https://it.wikipedia.org/wiki?curid=5171267", "title": "Politica estera degli Stati Uniti", "text": ""}
{"id": "5171268", "revid": "68701528", "url": "https://it.wikipedia.org/wiki?curid=5171268", "title": "Le monde diplomatique", "text": ""}
{"id": "5171269", "revid": "2083832", "url": "https://it.wikipedia.org/wiki?curid=5171269", "title": "Carlo Bosellini", "text": "Biografia.\nNato a Modena nel 1764, laureato in Legge a ventidue anni nella locale universit\u00e0, Bosellini viaggi\u00f2 in Francia e in Inghilterra. A Parigi frequent\u00f2 i circoli rivoluzionari della capitale. Tornato a Modena si un\u00ec ai giacobini locali che facevano parte della loggia massonica cittadina. Per aver manifestato apertamente le sue idee repubblicane Bosellini fu arrestato e imprigionato, per poco pi\u00f9 di un anno (1793-94), nella fortezza di Sestola. Nell'agosto del 1796 partecip\u00f2 alla rivolta contro Benedetto d'Este, reggente di Ercole III ma, fallita l'azione, fu costretto alla fuga. Torn\u00f2 a Modena, qualche mese pi\u00f9 tardi, con le truppe napoleoniche e partecip\u00f2 al governo della citt\u00e0. \nBosellini trascorse l'ultima parte della sua vita, studiando e viaggiando. Strinse amicizia con il letterato Pietro Giordani, importante esponente del classicismo e fu in relazione con il Gabinetto Vieusseux, punto d'incontro tra la cultura italiana e quella europea. Mor\u00ec nella citt\u00e0 natale, a sessantatr\u00e9 anni, nel 1827.\nIl libro \"Nuovo esame delle sorgenti della privata e pubblica ricchezza\" \u00e8 considerato il pi\u00f9 importante tra i suoi scritti. Il lavoro, redatto intorno al 1810, fu pubblicato, in due volumi, negli anni 1816-17 quando, dopo la sconfitta di Waterloo e l'esilio a Sant'Elena, con la fine del dominio napoleonico, venne meno la censura posta sull'opera. Il \"Nuovo esame\", influenzato dalle teorie di due celebri economisti, lo scozzese Adam Smith e il francese Jean-Baptiste Say, fu apprezzato, in anni pi\u00f9 recenti, dal nostro Einaudi che giudic\u00f2 il secondo volume dell'opera, dedicato ai tributi, particolarmente originale.\nOpere.\nGli scritti di Bosellini sono stati ripubblicati dalla Fondazione Einaudi:"}
{"id": "5171271", "revid": "68701672", "url": "https://it.wikipedia.org/wiki?curid=5171271", "title": "Ain-T\u00e9mouchent", "text": ""}
{"id": "5171272", "revid": "68701688", "url": "https://it.wikipedia.org/wiki?curid=5171272", "title": "Ain Temouchent", "text": ""}
{"id": "5171273", "revid": "1305772", "url": "https://it.wikipedia.org/wiki?curid=5171273", "title": "Human Zoo", "text": ""}
{"id": "5171277", "revid": "1318658", "url": "https://it.wikipedia.org/wiki?curid=5171277", "title": "Ispettorato nazionale per la sicurezza nucleare e la radioprotezione", "text": "L'Ispettorato nazionale per la sicurezza nucleare e la radioprotezione (in acronimo, ISIN) \u00e8 l'autorit\u00e0 italiana di controllo in materia di sicurezza nucleare e di radioprotezione. \nL'ISIN \u00e8 stato istituito con il decreto legislativo n. 45 del 4 marzo 2014, pubblicato in Gazzetta ufficiale il 26 marzo 2014 che recepisce la direttiva 2011/70/EURATOM, volta ad istituire un quadro comunitario per la gestione responsabile e sicura del combustibile nucleare esaurito e dei rifiuti radioattivi. \nOrgani dell'ISIN sono il Direttore ed una Consulta di tre esperti (di cui uno con funzioni di coordinamento organizzativo all'interno della medesima). Sia il Direttore che la Consulta durano in carica sette anni non rinnovabili e vengono nominati con decreto del Presidente della Repubblica, previa deliberazione del Consiglio dei ministri (da adottarsi su proposta del Ministro dell'ambiente e della tutela del territorio e del mare, di concerto con il Ministro dello sviluppo economico) ed una volta che su tale deliberazione siano stati acquisiti i pareri favorevoli delle Commissioni parlamentari competenti (VIII Ambiente e X Attivit\u00e0 produttive per la Camera dei deputati, 10\u00aa - Industria, commercio, turismo e 13\u00aa - Territorio, ambiente, beni ambientali per il Senato della Repubblica). Entro 90 giorni dalla data della sua nomina, il Direttore dell'ISIN elabora una bozza di regolamento sull'organizzazione ed il funzionamento dell'Ispettorato, e lo trasmette al Ministro dell'ambiente e della tutela del territorio e del mare ed al Ministro dello sviluppo economico affinch\u00e9 formulino entro 30 giorni le proprie osservazioni. \nIl personale tecnico dell'ISIN \u00e8 composto da un massimo di 60 unit\u00e0 di provata competenza nelle specifiche aree di pertinenza dell'Ispettorato, ed \u00e8 costituito dall'organico del Dipartimento nucleare, rischio tecnologico e industriale dell'ISPRA e da altro personale proveniente dall'ISPRA e da altre pubbliche amministrazioni ed enti di ricerca. Fino all'entrata in vigore del regolamento dell'ISIN, le funzioni di autorit\u00e0 in materia di sicurezza nucleare e radioprotezione continuano ad essere svolte dal Dipartimento nucleare, rischio tecnologico e industriale dell'ISPRA. Il personale di tale Dipartimento \u00e8 trasferito all'ISIN a far data dall'approvazione del regolamento. \nSu proposta del Ministro dell\u2019ambiente e della tutela del territorio e del mare Gian Luca Galletti, nel 2016 \u00e8 stato nominato direttore Maurizio Pernice. \nQuesto \u00e8 l'ultimo di una serie di passaggi che iniziano con la Direzione sicurezza nucleare e protezione sanitaria (DISP), prima all'interno del CNEN (Comitato nazionale per l'energia nucleare) e poi dal 1982 all'interno dell'ENEA (Comitato nazionale per la ricerca e lo sviluppo dell'energia nucleare e delle energie alternative), e proseguono nel 1994 con la creazione dell'ANPA (Agenzia nazionale per la protezione dell'ambiente), quindi nel 2002 con l'APAT (Agenzia per la protezione dell'ambiente e per i servizi tecnici) ed infine nel 2008 con l'ISPRA (Istituto superiore per la protezione e la ricerca ambientale). Non va peraltro dimenticato il tentativo abortito dell'Agenzia per la sicurezza nucleare, nata nel 2009 con il Governo Berlusconi IV ed abolita dal Governo Monti nel 2011, mai operativa, che prevedeva il trasferimento di 50 unit\u00e0 dall'organico del Dipartimento nucleare, rischio tecnologico e industriale dell'ISPRA e di altre 50 unit\u00e0 dall'organico dell'ENEA e di sue societ\u00e0 partecipate."}
{"id": "5171278", "revid": "767487", "url": "https://it.wikipedia.org/wiki?curid=5171278", "title": "Bremar Cup 1975 - Singolare", "text": "Il singolare del torneo di tennis Bremar Cup 1975, facente parte dei Tornei di tennis femminili indipendenti nel 1975, ha avuto come vincitrice Virginia Wade che ha battuto in finale Evonne Goolagong 6-3, 6-2."}
{"id": "5171280", "revid": "481666", "url": "https://it.wikipedia.org/wiki?curid=5171280", "title": "Eugene Mullen", "text": ""}
{"id": "5171291", "revid": "297031", "url": "https://it.wikipedia.org/wiki?curid=5171291", "title": "Satelliti per telerilevamento", "text": ""}
{"id": "5171314", "revid": "943256", "url": "https://it.wikipedia.org/wiki?curid=5171314", "title": "Distretto di Iringa rurale", "text": ""}
{"id": "5171315", "revid": "943256", "url": "https://it.wikipedia.org/wiki?curid=5171315", "title": "Distretto di Iringa urbano", "text": ""}
{"id": "5171330", "revid": "1318658", "url": "https://it.wikipedia.org/wiki?curid=5171330", "title": "Didattica della viola", "text": "La trattatistica legata alla didattica della viola nasce alla fine XVIII secolo. Fino alla fine del Settecento nei trattati musicali la viola veniva generalmente presentata in maniera coincisa, fornendo l'accordatura dello strumento e rimandando alla tecnica esecutiva del violino. Dopo la stampa dei primi trattati alla fine del secolo, hanno visto la luce numerose raccolte di studi specifici per lo strumento. Nonostante questo, l'insegnamento della viola \u00e8 stato fatto durante l'Ottocento principalmente da violinisti, impiegando in genere materiale didattico trascritto dalla letteratura violinistica, e i primi corsi di studio specifici nascono alla fine del XIX secolo. Nel Novecento, in parallelo all'affermazione solistica dello strumento si ha la nascita delle moderne scuole di viola e la creazione di corsi di studio specifici negli istituti musicali.\nPrimi metodi per viola.\nFino all'inizio del XVIII secolo i trattati musicali e i metodi non fornivano significative indicazioni sul modo di suonare la viola e si dava per scontato che andasse suonata come il violino. I primi metodi comparvero in Francia nella seconda met\u00e0 del Settecento, ovvero circa mezzo secolo dopo rispetto a quelli per violino o violoncello. La prima pubblicazione nota in merito \u00e8 il \"M\u00e9thode d'alto\" (1782, ma diffuso forse gi\u00e0 vent'anni prima) di Michel Corrette, seguito da quelli di Jean-Baptiste Cupis (\"M\u00e9thode d'alto\", 1788 ca.) e di Michel Woldemar (\"M\u00e9thode d'alto\", 1791 ca.). Dei tre quello di Corrette, oltre ad essere il primo, \u00e8 anche il pi\u00f9 significativo dal punto di vista musicale, didattico e storico. Le pubblicazioni francesi hanno probabilmente ispirato la scuola inglese, e intorno al 1795 \u00e8 stato pubblicato a Londra il manuale anonimo \"Complete Instructions for the Tenor\", che mostra l'influenza dei trattati francesi.\nAll'inizio dell'Ottocento hanno visto le stampe a Parigi dei metodi pi\u00f9 precisi e raffinati dei precedenti, tra i quali il \"M\u00e9thode d'alto\" (1805) di Antonio Bartolomeo Bruni, quello di Michel Gebauer (\"M\u00e9thode d'alto\", 1800 circa, ripubblicato nel 1816) e quello di Jacob Martinn (\"M\u00e9thode d'alto\", 1810-1815). Il metodo di Martinn \u00e8 rimasto in uso fino ai tempi moderni, ed \u00e8 stato anche ripubblicato integralmente nell'edizione originaria all'inizio del Novecento su iniziativa di Th\u00e9ophile Laforge, il primo insegnante di viola del Conservatorio di Parigi. Anche il metodo di Bruni, contenente una raccolta di venticinque studi, ha grande importanza storica e notevole interesse musicale; pur essendo realizzato da un violinista italiano, si nota l'influenza della scuola francese di Kreutzer, Rode e Baillot, integrata tuttavia con i contributi originali di Bruni e dall'influsso della scuola italiana.\nSempre all'inizio del secolo sono state pubblicate due raccolte molto importanti, ovvero i \"12 Viola-Et\u00fcden\" di Hoffmeister (1800 circa) e i 41 capricci per viola di Campagnoli (Lipsia, 1805 circa). Gli studi di Hoffmeister sono molto musicali e per difficolt\u00e0 sono paragonabili ai capricci meno impegnativi tra quelli di Rode; propongono un impegno tecnico non banale sia per quanto riguarda l'arco sia le diteggiature. I capricci di Campagnoli sono uno dei suoi lavori pi\u00f9 noti e diffusi; come altre scuole didattiche dell'epoca, affrontano i principali aspetti tecnici della musica solistica e d'insieme (al punto da essere talvolta definiti come i \"Kreutzer della viola\") in particolare scale e arpeggi (che si ritrovano negli studi n. 19 e 20), il colpo d'arco staccato (n. 7), ottave e altri intervalli, salti di corda e arpeggi (n. 16, 17, 37). Trova attenzione anche lo studio del cantabile e in numerosi capricci la parte rapida e tecnica \u00e8 preceduta da un'introduzione lenta che impegna lo studio del legato e delle doppie corde (n. 1, 2, 24, 34).\nInsegnamento nel XIX secolo.\nNonostante l'esistenza di metodi e studi specifici per la viola, nell'Ottocento essi godettero di scarsa diffusione e gli insegnanti preferivano l'uso di studi per violino trasportati una quinta sotto, come quelli di Mazas, Kreutzer e Fiorillo. Ci\u00f2 era dovuto principalmente a due fattori, ovvero il fatto che le pubblicazioni per viola fossero poco diffuse e conosciute, ma soprattutto il fatto che la viola era ritenuta uno strumento secondario e in genere non aveva dei propri corsi di studio specifici. Essa veniva infatti insegnata principalmente da violinisti e non era stato condotto uno studio sistematico delle esigenze tecniche, sia per la mano sinistra che per l'arco, proprie dello strumento, che venivano erroneamente ritenute identiche a quelle del violino. Solo alcuni insegnanti approvavano l'uso dei trattati specifici e alcune altre raccolte furono scritte nel corso del XIX secolo, tra cui quelle di Alessandro Rolla (1820 ca.), Alexis de Garaud\u00e9 (1823), Heinrich Ernst Kayser (1870 ca. e 1872 ca.), L\u00e9on Firket (1873), Hilaire L\u00fcntgen (1874), Richard Hofmann (1880 ca.), Ludwig G\u00f6ring (1883), Hermann Ritter (1890 ca.), Clemens Meyer (1894), Carl Weber (1897), Friedrich Hermann (1881), Emil Kreutz (1900 ca.).\nNascita delle moderne scuole.\nL'assenza di corsi di studio specifici per la viola dest\u00f2 alcune perplessit\u00e0 nel corso dell'Ottocento. Berlioz, in una lettera a Humbert Ferrand, ha criticato aspramente il \"Conservatoire\" per l'assenza di un corso di viola, sottolineando la necessit\u00e0 di una adeguata istruzione per i violisti e deprecando la pratica di affidare la parte di viola in orchestra ai violinisti pi\u00f9 incapaci, aggravata dal fatto che le parti di viola nelle composizioni dell'epoca non erano tecnicamente semplici come quelle del secolo precedente. La viola \u00e8 diventata corso d'insegnamento a tutti gli effetti presso il \"Conservatoire\" solo nel 1894, quando venne affidata a Th\u00e9ophile Laforge la cattedra di \"Professeur d'Alto\".\nNel corso del XX secolo sono state pubblicate nuove raccolte di studi per viola. Tra esse vi sono le diverse raccolte di studi di Johannes Palaschko (op. 36, op. 44, op. 49, op. 55, op. 62, op. 86), Marco Anzoletti, Lillian Fuchs, Maurice Vieux, Hans Sitt e Enrico Polo. Anche le trascrizioni dal violino venivano revisionate in funzione dei problemi tecnici specifici della viola. Analogamente, quei violinisti che pure continuavano a insegnare la viola avevano maggiore consapevolezza delle differenze tecniche tra i due strumenti, sia per le diteggiature sia per quanto riguarda la tecnica d'arco. Louis Bailly, tra i primi studenti di Laforge e diplomatosi con il massimo dei voti, si trasfer\u00ec negli Stati Uniti; Bailly promosse lo studio della viola e nel 1925 entr\u00f2 a far parte del corpo docente del Curtis Institute of Music. All'epoca anche la Eastman School of Music aveva una classe di viola, affidata a Samuel Belov nel 1922; la maggior parte delle istituzioni musicali statunitensi era tuttavia molto conservatrice e la viola rimarr\u00e0 in molti istituti uno strumento secondario per il quale non erano previsti corsi di studio specifici e il cui insegnamento era solitamente delegato a qualche violinista. Un momento di svolta decisivo \u00e8 stata la ricostruzione dopo la seconda guerra mondiale, quando molte universit\u00e0 statunitensi formarono un proprio quartetto d'archi in pianta stabile, aprendo una classe anche per lo strumento e affidando solitamente al violista del quartetto la cattedra di \"Professor of viola\". Anche in Europa lo studio della viola \u00e8 stato sistematizzato nello stesso periodo, colmando i divari rispetto agli altri strumenti ad arco.\nDidattica contemporanea.\nAl giorno d'oggi l'insegnamento della viola \u00e8 distinto da quello del violino; ancora qualche violinista suona ed insegna la viola, ma affinch\u00e9 ci\u00f2 sia fruttuoso \u00e8 imprescindibile conoscere e padroneggiare le differenze tecniche tra i due strumenti per poter affrontare i problemi di studio relativi. A volte gli studenti in et\u00e0 infantile vengono avviati per i primi anni allo studio del violino, per via delle sue dimensioni pi\u00f9 maneggevoli, e vengono fatti passare allo studio della viola solo in un secondo momento. Questa era una pratica comune in passato, mentre molti insegnanti preferiscono ormai avviare direttamente gli studenti su viole da studio di misura ridotta. Il passaggio dal violino alla viola come gi\u00e0 detto non \u00e8 infatti banale e richiede attenzione sotto diversi aspetti, tra i quali l'emissione sonora e l'individuazione del corretto equilibrio dell'arco, che richiede un punto di contatto e un peso notevolmente differenti rispetto al violino, il riposizionamento e la corretta estensione della mano sinistra e l'acquisizione di un vibrato ampio e meno rapido."}
{"id": "5171340", "revid": "68702600", "url": "https://it.wikipedia.org/wiki?curid=5171340", "title": "Parit\u00e0 di genere", "text": ""}
{"id": "5171343", "revid": "68702633", "url": "https://it.wikipedia.org/wiki?curid=5171343", "title": "Pacem in terris", "text": ""}
{"id": "5171348", "revid": "124691722", "url": "https://it.wikipedia.org/wiki?curid=5171348", "title": "Euchologion", "text": "L\u2019Euchologion (greco: \u03b5\u1f50\u03c7\u03bf\u03bb\u03cc\u03b3\u03b9\u03bf\u03bd; slavo: \u041c\u043e\u043b\u0438\u0442\u0432\u043e\u0441\u043b\u043e\u0432\u044a, \"Molitvoslov\"; rumeno: \"Euhologiu\" / \"Molitfelnic\") \u00e8 uno dei principali libri liturgici della Chiesa Ortodossa e delle Chiese Cattoliche di rito orientale, che, in coordinazione con l'\"Horologion\", descrive in dettaglio tutti i riti e i servizi pronunciati da un consacrato: vescovo, presbitero o diacono.\nLa \"parte mobile\" del rito comprende le preghiere specifiche che cambiano per ogni domenica e per ogni festa. \u00c8 redatto per un orizzonte di tempo pluridecennale, introdotto da un calendario universale che indica o consente di determinare, per ogni ricorrenza e commemorazione, gli anni in cui quel giorno cade di domenica o giorno festivo.\nGli \"Euchologia\" pubblicati dal XX secolo talora contengono un salterio completo per la liturgia delle ore dei giorni infrasettimanali non festivi, dal mattutino ai Vespri.\nDescrizione.\nIl termine greco \"Euchologion\" era tradotto nei secoli passati con il latino \"Rituale graecorum\", un libro illustrato che presentava riti e ordini della divina liturgia, degli uffici, sacramenti, consacrazioni, benedizioni, funerali ed orazioni.\nGli \"Euchologion\" diffusi in Francia sviluppano riti e servizi dei giorni festivi a copertura di un periodo di 40 anni, suddiviso in altrettanti volumi con relativo metodo di calcolo.\nL\u2019\"Euchologion\" di san Serapione di Thmuis \u00e8 uno dei sacramentari che desta l'attenzione degli studiosi odierni. L'antica tradizione dell\u2019\"Euchologion\" \u00e8 ancora oggi diffusa nelle diocesi francesi.\nEsiste libri specifici per il culto dei santi limitato ad una diocesi (Parigi, Roune) o una regione, legato ai luoghi dove trascorsero la loro vita e dove \u00e8 viva la memoria delle opere e dei miracoli. \nGli ordini religiosi possono avere un proprio \"Euchologion\", come quello della Compagnia di Ges\u00f9, da pronunciarsi internamente ai collegi.\nVersioni esistenti dell\u2019\"Euchologion\".\nLa versione completa si chiama \" 'Grande Euchologion' \" (dal greco: \" \u0395\u1f50\u03c7\u03bf\u03bb\u03cc\u03b3\u03b9\u03bf\u03bd \u03c4\u03cc \u03bc\u03ad\u03b3\u03b1 \", \" Euchologion a MEega \"; slavo: \" \u0411\u043e\u043b\u0448\u043e\u0439 \u0418\u0435\u0440\u0435\u0439\u0441\u0438\u0439 \u041c\u043e\u043b\u0438\u0442\u0432\u043e\u0441\u043b\u043e\u0432\u044a \" , \" Bolshoi Ier\u00e9isky Molitvosl\u00f3v \"; rumeno: \" Arhieraticon \"), e contiene:\nGli altri libri contengono solo porzioni del Grande Euchologion:\nContenuto.\nL'Euchologion contiene in primo luogo, le prescrizioni del diacono per i Vespri, il Mattutino e la Divina Liturgia. Le litanie del sacerdote e del diacono per i Vespri e il Mattutino. La Divina Liturgia di San Giovanni Crisostomo \u00e8 la cornice in cui le altre liturgie sono inserite. \nDopo le liturgie segue una raccolta di Sacri Misteri (sacramenti e sacramentali), canoni (sia norme che preghiere) e benedizioni: \nNegli \"Euchologia\" editi dal XX secolo in poi sono di solito pubblicati gli \"Scritti Apostolici\" (le letture delle Epistole) e la lettura dei Vangeli per le Grandi Feste (tratti dai due libri che contengono l'intera collezione liturgica), ed infine la disposizione della corte del Patriarca Ecumenico, con le indicazioni per i diversi compiti durante la liturgia.\nPubblicazioni.\nIl pi\u00f9 antico documento del rito bizantino (che \u00e8 simile al rito antiocheno) \u00e8 il \" Barberini Euchologion\" (pp.\u00a0336), un manoscritto greco scritto intorno al 790 dC\nLe prime edizioni a stampa furono pubblicate a Venezia nel XVI-XVII secolo: nel 1526, nel 1638 (edita nuovamente da Jacques Goar), e nel 1862, che rester\u00e0 la base e il riferimento costante delle successive edizioni del Grande Euchologion fino XX secolo, quale risultava ancora nel testo Astir pubblicata ad Atene del 1970. Sempre l'edizione veneziana del 1862 fu la base dell'edizione pubblicata a Bucarest nel 1703, e della 7\u00aa edizione curata da Spiridione Zerbos (1898, Tipografia greco-ortodossa ufficiale).\nLe Chiese Ortodosse non di lingua greca avevano traduzioni autorizzate, generalmente pubblicate nella capitale del rispettivo Paese (Mosca, Bucarest, Gerusalemme). L'Euchologion fu tradotto in slavo ecclesiastico nel IX secolo. \nLa versione definitiva dell'Euchologion della Chiesa ortodossa ucraina fu pubblicata da Peter Mohyla nel 1646 (e in prima ristampa a Parigi nel 1988). Questa edizione contiene circa 20 rituali di origine locale e non eseguiti in altre chiese dell'Oriente Cristiano (ad esempio, servizi per la scoperta di reliquie sacre e per la benedizione dei monasteri).\nAlexei Maltzew (\"Alexios von Maltzew\", presbitero, teologo, erudito russo-ortodosso, 1854-1915), preposto alla Chiesa (Ortodossa) dell'Ambasciata Russa a Berlino, pubblic\u00f2 un'edizione commentata dell\u2019\"Euchologion\" in lingua slava antica e in antico tedesco (1861, Vienna; poi Berlino, 1892).\nI greco-ortodossi fanno riferimento all'edizione autorizzata dalla \"Congregatio de Propaganda Fide\", oltre ad un compendio (chiamato \"Mikron euchologion\") che espone solamente le liturgie, brani delle lettere degli Apostoli e dei Vangeli, e i riti per i Sacramenti del Battesimo, Matrimonio, Unzione e Confessione (Roma, 1872). \nJ. Goar, O. P., pubblic\u00f2 una versione dell\u2019\"Euchologion\" ricca di note e di illustrazioni (\"Euchologion, sive Rituale Gr\u00e6corum\", 2\u00aa edizione, Venezia, 1720), che \u00e8 poi divenuta l'opera di riferimento per i cattolici di rito bizantino.\nChiese Ortodosse di Oriente.\nSono note versioni dell\u2019\"Euchologion\" in uso anche alla Chiesa ortodossa copta, armena, e della Siria orientale. \nL\u2019\"Euchologion\" di San Serapione (330-360 d.C.), vescovo di Thmuis, contemporaneo e sostenitore delle tesi di Sant'Atanasio di Alessandria (293-373) contro l'arianesimo, contiene testi provenienti dal Rito alessandrino.\nBibliografia.\nQuesto articolo utilizza il testo di una pubblicazione che dagli anni 2000 appartiene al pubblico dominio. \nWikisource contiene il testo della \"Catholic Encyclopedia\" edizione del 191"}
{"id": "5171349", "revid": "991694", "url": "https://it.wikipedia.org/wiki?curid=5171349", "title": "S.T.E.F.E.R. Roma", "text": ""}
{"id": "5171351", "revid": "991694", "url": "https://it.wikipedia.org/wiki?curid=5171351", "title": "G.S. S.T.E.F.E.R. Roma", "text": ""}
{"id": "5171352", "revid": "991694", "url": "https://it.wikipedia.org/wiki?curid=5171352", "title": "STEFER Roma", "text": ""}
{"id": "5171353", "revid": "991694", "url": "https://it.wikipedia.org/wiki?curid=5171353", "title": "G.S. STEFER Roma", "text": ""}
{"id": "5171355", "revid": "716632", "url": "https://it.wikipedia.org/wiki?curid=5171355", "title": "Mentality EP", "text": ""}
{"id": "5171356", "revid": "599013", "url": "https://it.wikipedia.org/wiki?curid=5171356", "title": "Diogo Cunha", "text": "Caratteristiche tecniche.\nGioca come centrocampista centrale ma pu\u00f2 essere impiegato come esterno destro."}
{"id": "5171357", "revid": "767487", "url": "https://it.wikipedia.org/wiki?curid=5171357", "title": "Clarence &quot;Gatemouth&quot; Brown", "text": "Biografia.\nConosciuto soprattutto come chitarrista blues, ha lavorato in realt\u00e0 approcciandosi a diversi altri generi musicali, dal country al jazz, passando per il rock e il folk.\nInoltre \u00e8 stato un acclamato polistrumentista: sapeva suonare numerosi strumenti come archi, chitarra, armonica e batteria.\nOriginario della Louisiana, ha svolto gran parte della sua attivit\u00e0 tra il Texas e il Tennessee. Il suo primo contratto \u00e8 stato siglato nel 1949 con la Peacock Records.\nHa vinto il Grammy Awards 1983 nella categoria \"Best Traditional Blues Album\" (\"Alright Again!\")."}
{"id": "5171358", "revid": "991694", "url": "https://it.wikipedia.org/wiki?curid=5171358", "title": "S.T.E.F.E.R.", "text": ""}
{"id": "5171364", "revid": "68702851", "url": "https://it.wikipedia.org/wiki?curid=5171364", "title": "Johann Pistorius", "text": ""}
{"id": "5171368", "revid": "76963", "url": "https://it.wikipedia.org/wiki?curid=5171368", "title": "Amber Montana", "text": "Biografia.\nAmbra Montana, di origini ispaniche, ha iniziato a recitare all'et\u00e0 di 7 in Florida prima di trasferirsi in California. \u00c8 apparsa in diversi spettacoli televisivi. Nel 2012, fu scelta per il ruolo principale come Taylor nella sitcom di Nickelodeon \"I fantasmi di casa Hathaway\"."}
{"id": "5171395", "revid": "174925", "url": "https://it.wikipedia.org/wiki?curid=5171395", "title": "Palestinologo", "text": "Il palestinologo \u00e8 uno studioso, o docente, o archeologo, specializzato nel campo della Palestinologia.\nIl palestinologo si occupa dello studio dei luoghi, dei monumenti, degli scritti e delle incisioni appartenuti alle civilt\u00e0 della Palestina dei tempi antichi.\nEssendo la Palestinologia una scienza interdisciplinare, che integra studi di diversa specie, esistono diversi palestinologi specializzati in storia e geografia biblica, archeologia biblica, teologia e esegesi.\nLe scuole di specializzazione.\nL'approfondimento e il confronto tra diversi studiosi ha prodotto sinergie e creato ampi orizzonti nel campo della ricerca archeologica in Palestina: \u00absolo combinando insieme i risultati di diverse discipline avremo un quadro unitario della regione teatro della storia della salvezza raccontata nei libri biblici\u00bb.\nSylvester J. Saller, Camillo Bellarmino Bagatti, Virgilio Corbo, Bargil Pixner e Michele Piccirillo sono i nomi di alcuni autorevoli studiosi, ormai scomparsi, considerati dei luminari nel campo della Palestinologia moderna.\nI primi palestinologi di Terra Santa.\nI pionieri.\nUno tra i primi palestinologi di cui si ha traccia \u00e8 Origene, detto Adamanzio che, alla ricerca della Betania al di l\u00e0 del Giordano menzionata dal Vangelo di Giovanni, scrisse di essersi \u201crecato sulle tracce di Ges\u00f9, degli apostoli e dei profeti\u201d.\nQuesta disciplina conobbe un ulteriore impulso con Eusebio di Cesarea a cui si deve lOnomasticon\" (\u03a0\u03b5\u03c1\u1f76 \u03c4\u1ff6\u03bd \u03c4\u03bf\u03c0\u03b9\u03ba\u1ff6\u03bd \u1f40\u03bd\u03bf\u03bc\u03ac\u03c4\u03c9\u03bd \u03c4\u1ff6\u03bd \u1f10\u03bd \u03c4\u1fc7 \u03d1\u03b5\u03af\u1fb3 \u03b3\u03c1\u03b1\u03d5\u1fc7), dizionario dei Luoghi Santi, prima testimonianza organica di geografia biblica dell\u02bcAntico e del Nuovo Testamento, e da San Girolamo che, forte della sua lunga permanenza a Betlemme, osserv\u00f2 che, se per imparare il greco bisognava recarsi ad Atene, per comprendere la Sacra Scrittura bisognava andare in Terra Santa.\nL'impulso dei Francescani.\nLa Palestinologia, come scienza, si afferm\u00f2 in maniera definitiva con i Francescani nei secoli XVI - XVIII, si deve a loro l'invenzione del termine \"Palestinologia\" necessario per differenziarlo dall'Archeologia biblica al fine di preservarne la laicit\u00e0 della disciplina stessa, liberandola da ogni equivoco confessionale.\nInsigni palestinologi.\nNel corso della storia dell'antica Palestina, diversi palestinologi si sono susseguiti contribuendo in modo significativo alla crescita e sviluppo della Palestinologia. Dagli scritti di questi emerge una profonda conoscenza di quel piccolo lembo di terra che fa da sfondo alle pagine bibliche: una conoscenza nel suo aspetto fisico-climatico, con le sue montagne, le sue valli, le pianure, i corsi d'acqua e le zone desertiche che ne costituiscono la geografia fisica; una conoscenza nel suo aspetto umano, con le popolazioni che l'abitarono, i regni che vi si succedettero, le citt\u00e0 che vi furono costruite e i nomi che furono dati nei diversi periodi a queste realt\u00e0 studiate dalla geografia storica, di cui fa parte anche la geografia biblica. \nIl titolo di palestinologo (in tedesco \"pal\u00e4stinologe\", in inglese \"palestinologist\", in francese \"palestinologue\") \u00e8 stato dato a insigni studiosi della materia, tra questi:"}
{"id": "5171399", "revid": "339392", "url": "https://it.wikipedia.org/wiki?curid=5171399", "title": "Nicole Garcia-Colace", "text": ""}
{"id": "5171400", "revid": "287204", "url": "https://it.wikipedia.org/wiki?curid=5171400", "title": "Unfredo di Montescaglioso", "text": "Biografia.\nDefinito pi\u00f9 volte \"Normannorum genere ortus\", secondo i documenti proposti dal Tansi, Unfredo (o Umfredo) \"de Monte Scabioso\" \u00e8 figlio di Roberto di Montescaglioso e di Amelina, figlia di Belgrano, Signore di Brindisi.&lt;br&gt; \nSottoscrisse un diploma del gennaio 1065 (un documento ritenuto 'falso') per la concessione della chiesa di S. Maria in Platea all'abbazia di Montescaglioso.&lt;br&gt; Il Tansi attesta, inoltre, Unfredo in altri tre documenti (ottobre 1077, febbraio 1082 e gennaio 1083, rispettivamente n.III, IV, V dell\"'Appendice\").\nDal matrimonio con la zia, Beatrice, sorella del padre (\"Beatrix, Umfredi Uxor, Soror, vel filia Roberti Caveosani\"), nacquero cinque figli:\nL'ultima sua traccia risalirebbe all'ottobre 1092 (Tasi, n.VIII, pp.138-140).\nNon va confuso con Umfredo d'Altavilla."}
{"id": "5171408", "revid": "484362", "url": "https://it.wikipedia.org/wiki?curid=5171408", "title": "Soldati di ventura", "text": ""}
{"id": "5171410", "revid": "71433", "url": "https://it.wikipedia.org/wiki?curid=5171410", "title": "Cheap Thrills", "text": ""}
{"id": "5171411", "revid": "22475", "url": "https://it.wikipedia.org/wiki?curid=5171411", "title": "Foreign Film List", "text": "Foreign Film List \u00e8 una lista di film compilata nel 2006 e attribuita al regista Martin Scorsese. \u00c8 inclusa in una lettera inviata al regista statunitense Colin Levy, in seguito diventato dipendente Pixar, dove ha collaborato al film \"Monsters University\", e diffusa nel marzo 2012. Secondo Levy la missiva era accompagnata da alcuni libri e DVD (tra cui una copia di \"Un secolo di cinema - Viaggio nel cinema americano di Martin Scorsese\").\nI 39 film elencati sono esclusivamente opere non statunitensi e includono esponenti del neorealismo, della Nouvelle Vague e del Nuovo cinema tedesco. L'elenco contiene tre opere di Akira Kurosawa e di Rainer Werner Fassbinder. Nell'elenco sono assenti opere di Ingmar Bergman, Robert Bresson e Federico Fellini.\nElenco dei film.\nNella lettera i film sono citati con il nome con cui sono distribuiti nel mercato statunitense, senza alcuna indicazione sul titolo originale, sull'anno o sul paese di produzione. Nel seguente elenco vengono riportati con il loro titolo italiano:"}
{"id": "5171420", "revid": "1001457", "url": "https://it.wikipedia.org/wiki?curid=5171420", "title": "The Young and Prodigious Spivet", "text": ""}
{"id": "5171421", "revid": "640277", "url": "https://it.wikipedia.org/wiki?curid=5171421", "title": "Trinity McCray", "text": ""}
{"id": "5171422", "revid": "767487", "url": "https://it.wikipedia.org/wiki?curid=5171422", "title": "Cheap Thrills - Giochi perversi", "text": "Cheap Thrills - Giochi perversi (\"Cheap Thrills\") \u00e8 un film del 2013 diretto da E.L. Katz.\nTrama.\nCraig \u00e8 un uomo di famiglia come tanti, con una moglie e un figlio appena nato da mantenere. Una mattina Craig viene licenziato dall'officina in cui lavorava, trovandosi cos\u00ec ad essere a corto di soldi per s\u00e9 e per i suoi familiari. Per consolarsi si dirige in un bar, dove incontra Vince, un suo amico di lunga data. L'attenzione dei due per\u00f2 viene attratta da una coppia di milionari eccentrici in un angolo del bar, che si divertono a scommettere centinaia di dollari su qualsiasi cosa vengo loro in mente. Craig e Vince decidono quindi di avvicinarli, nella speranza di vincere alcune delle loro scommesse. Quelle che per\u00f2 all'inizio sembrano innocenti sfide, si trasformano ben presto in macabre e sempre pi\u00f9 violente scommesse. I due amici decidono per\u00f2 di accettarle tutte, nella speranza di vincere la scommessa finale di 250.000 dollari.\nDistribuzione.\nIl film \u00e8 stato distribuito in DVD e Bluray, negli Stati Uniti d'America, il 27 maggio 2014. In Italia \"Cheap Thrills\" \u00e8 distribuito da Movies Inspired."}
{"id": "5171423", "revid": "256896", "url": "https://it.wikipedia.org/wiki?curid=5171423", "title": "Chiesa madre (Marianopoli)", "text": ""}
{"id": "5171424", "revid": "1305772", "url": "https://it.wikipedia.org/wiki?curid=5171424", "title": "Gaea", "text": ""}
{"id": "5171439", "revid": "6923", "url": "https://it.wikipedia.org/wiki?curid=5171439", "title": "Movimento della marcia su Washington", "text": "Il Movimento della marcia su Washington (in inglese \"March on Washington Movement\" abbreviato in MoWM), attivo tra il 1941 e il 1946, fu organizzato da A. Philip Randolph e Bayard Rustin come espediente per organizzare una marcia di massa verso Washington DC, negli Stati Uniti, al fine di fare pressione sul governo americano affinch\u00e9 disgregasse le forze armate e fornisse pi\u00f9 opportunit\u00e0 di lavoro eque per gli afroamericani. Nonostante il nome, tale movimento non si \u00e8 risolto in un'effettiva marcia su Washington negli anni Quaranta, in quanto non furono soddisfatte le richieste di Randolph prima della preparazione della marcia. Martin Luther King fu fortemente influenzato da Randolph e dai suoi ideali.\nAntefatto.\nSituazione del Paese.\nNegli eventi che seguirono l'ingresso degli Stati Uniti nella Seconda guerra mondiale, ci fu una maggiore consapevolezza nella comunit\u00e0 nera dell'ipocrisia di difendere l'America contro il razzismo nazista, mentre in patria era consentita la discriminazione dei neri in tutti i settori della vita e del lavoro.\nCon la caduta dell'economia americana a seguito del Crollo di Wall Street (\"Wall Street Crash\") nel 1929, gli anni Trenta-Quaranta videro l'emergere negli Stati Uniti della Grande Depressione (\"Great Depression\"), ben espressa nell'opera \"Furore\"\" \"di John Steinbeck. Con l'ingresso degli USA nel conflitto mondiale, il boom della difesa benefici\u00f2 dei bianchi, mentre ai lavoratori neri furono negate queste opportunit\u00e0 a causa della discriminazione razziale in certi campi. Alcuni programmi di formazione istituiti dal governo esclusero i neri basandosi sull'idea che era sciocco permettere loro l'addestramento completo. Fu cos\u00ec che molti lavoratori neri qualificati e con una formazione adeguata non furono assunti e molti nemmeno presi in considerazione. Il presidente della North American Aviation Co. nel 1940 cos\u00ec si espresse:\nFu in questo clima che maturarono le basi del futuro Movimento della marcia su Washington.\nProposta della marcia.\nIl Movimento della marcia su Washington \u00e8 stato un tentativo di fare pressione sul governo degli Stati Uniti e l'allora presidente Franklin D. Roosevelt per stabilire protezioni contro la discriminazione. A. Philip Randolph \u00e8 stato la forza trainante del movimento. Randolph ha formato e guidato la \"Brotherhood of Sleeping Car Porters\", a partire dal 1925, e la sua esperienza in organizzazione di base e il coinvolgimento sindacale ha fornito le basi per la sua leadership nel MOWM, in cui l'organizzazione dei membri delle classi media e bassa era cos\u00ec importante. Il metodo di Randolph di indipendenza da fonti bianche di potere \u00e8 stato evidenziato quando ha detto: \nLeadership.\nLa leadership e la strategia di Randolph definirono la natura del Movimento della marcia su Washington. La sua dipendenza attivismo di base e dei media e le organizzazioni afro-americane si pu\u00f2 far risalire alla sua infanzia. Suo padre era un predicatore African Methodist Episcopal (AME) e Randolph sent\u00ec come i parrocchiani si lamentassero dello stato delle relazioni razziali e della discriminazione. Lui e suo fratello furono privatamente istruiti e cresciuti credendo che fossero \"intellettualmente competenti come qualsiasi bianco\". Gli obiettivi di Randolph erano non meno ambiziosi del suo carattere e della sua retorica. Il 26 settembre 1942, dopo la MOWM aveva influenzato cambiamento di politica a Washington, Randolph ribad\u00ec che la lotta era in corso, nonostante alcuni guadagni. Egli disse:\nLe donne nel movimento.\nIl Women's Auxiliary \u00e8 stato un gruppo composto per lo pi\u00f9 da mogli e parenti della \"Brotherhood of Sleeping Car Porters\". Erano attivi nel MOWM principalmente attraverso la raccolta di fondi e gli sforzi della comunit\u00e0, cos\u00ec come lavorare in generale a promuovere idee di \"concetti di virilit\u00e0 nera, rispettabilit\u00e0 femminile, e la coscienza di classe.\"\nCronologia.\nI primi sforzi di \"lobbying\" per eliminare la segregazione dai militari precedente al 1941 non convinsero il presidente Roosevelt ad agire. Il 27 settembre 1940, la prima delegazione composta da A. Philip Randolph, Walter White (NAACP) e T. Arnold Hill (National Urban League), incontr\u00f2 il Presidente Roosevelt ed i membri dei pi\u00f9 alti livelli governativi. La delegazione present\u00f2 un \"memorandum \"chiedendo l'immediata integrazione di tutti i neri nelle forze armate. La risposta \u00e8 stata una dichiarazione rilasciata dalla Casa Bianca che diceva: \"La politica del Dipartimento della Guerra non \u00e8 quella di mescolare personale arruolato di colore o bianco nelle stesse organizzazioni reggimentali\".\nQuesto tipo di dichiarazioni pubbliche rese chiara la relativa inefficacia dei metodi tradizionali per far pressione sul governo. Il 25 gennaio 1941, A. Philip Randolph, intuendo la necessit\u00e0 di compiere qualcosa di inaspettato, propose ufficialmente una marcia su Washington per \"evidenziare il problema\".\nNei mesi successivi, succursali del MOWM cominciarono ad organizzarsi per una marcia di massa prevista per il primo luglio dello stesso anno. Previsioni durante la primavera avevano stimato il numero di manifestanti intorno a 100'000.\nSolo una settimana prima che la marcia avesse luogo, un \"allarmato presidente Roosevelt emise l'Ordine esecutivo 8802, istituendo di fatto il primo Comitato per le Pratiche di Equa Occupazione (in inglese \"Fair Employment Practices Commitee\", abbreviato in FEPC)\". Il sindaco La Guardia di New York incontr\u00f2 la leadership del MOWM e li inform\u00f2 delle intenzioni del presidente.\nPrima che l'ordine venisse firmato, il MOWM richiese, oltre alla creazione del FEPC, che le industrie di guerra fossero disaggregate. Roosevelt accett\u00f2 ed emise l'Ordine Esecutivo 8802. Questa fu una grande vittoria per il movimento e cos\u00ec Randolph accett\u00f2 di annullare la marcia, continuando a mantenere vivo il MOWM per assicurarsi che la FEPC tenesse fede alle proprie promesse e alla propria missione.\nIl MOWM continu\u00f2 a tenere raduni per tutta l'estate. Il continuo appello del movimento per la disobbedienza civile non violenta alien\u00f2 alcune organizzazioni nere, come la NAACP, che ritir\u00f2 alcuni dei suoi dal sostegno al MOWM. Nonostante la creazione del movimento come strumento per alimentare una marcia specifica su Washington, il MOWM esistette fino al 1946-1947, organizzandosi con altri gruppi per continuare a fare pressioni sul governo federale.\nEffetto mediatico.\nMentre i media tradizionali ebbero un ruolo nella percezione del movimento, furono i media afro-americani a ritrarre pi\u00f9 significativamente il MOWM, sia in senso buono che negativo. All'inizio della primavera del 1941, i giornali delle comunit\u00e0 di neri americani videro un certo livello di scetticismo nei confronti dei nobili obiettivi del movimento. Il quotidiano \"The Chicago Defender\" era preoccupato per la sorte che sarebbe toccata ai manifestanti se anche solo \"2.000 negri avrebbero marciato\". Ad ogni modo, con l'avvicinarsi di un'ipotetica marcia e la guerra mondiale che volgeva al termine, la percezione di questo movimento cambi\u00f2 in positivo. A maggio, i giornali neri cominciarono ad alimentare le fiamme e \"The Amsterdam News\" stamp\u00f2 in prima pagina: \"100.000 a marzo verso la capitale\". Se si fosse trattato di una semplice tattica di bluff non possiamo stabilirlo, tuttavia \u00e8 certo che tale notizia ebbe una certa risonanza in tutta la stampa afroamericana, sebbene nessuna marcia sia stata concretamente realizzata. Il \"Chicago Defender\", dopo il suo iniziale scetticismo, \"ha parlato di 50.000 preparazione per una marcia per l'occupazione e la giustizia\".\nAppello comunista.\nIl MOWM aveva un rapporto particolare con le organizzazioni comuniste negli Stati Uniti. Mentre l'idea di rivolta proletaria era attraente per alcuni comunisti, \"hanno costantemente tracciato una linea di separazione tra la \"marcia per l'occupazione\" e il suo carattere da \"leadership guerrafondaia\". Randolph us\u00f2 varie tattiche per evitare che la marcia su Washington venisse considerata come una manifestazione comunista. L'idea di lottare per pi\u00f9 diritti per la comunit\u00e0 afroamericana devi\u00f2 l'opinione pubblica americana dal ritenere che si trattasse di un evento comunista, bench\u00e9 questo non abbia escluso la partecipazione di comunisti neri (i quali costituivano, comunque, una ridotta percentuale dei membri del partito)."}
{"id": "5171440", "revid": "1305772", "url": "https://it.wikipedia.org/wiki?curid=5171440", "title": "Last Summer", "text": ""}
{"id": "5171442", "revid": "256896", "url": "https://it.wikipedia.org/wiki?curid=5171442", "title": "Chiesa di San Prospero a Cambiano", "text": ""}
{"id": "5171443", "revid": "71433", "url": "https://it.wikipedia.org/wiki?curid=5171443", "title": "Last summer", "text": ""}
{"id": "5171445", "revid": "481666", "url": "https://it.wikipedia.org/wiki?curid=5171445", "title": "Sonny Burke", "text": "Biografia.\nOriginario della Pennsylvania, si \u00e8 formato presso l'Universit\u00e0 Duke (Carolina del Nord), dove ha anche partecipato al progetto jazz Duke Ambassadors.\nTra gli anni '30 e '50 ha lavorato a New York con Charlie Spivak, Jimmy Dorsey, Sam Donahue e altri artisti.\nNegli anni '50 ha lavorato come compositore e autore per la Disney.\nInoltre \u00e8 uno dei fondatori della National Academy of Recording Arts and Sciences, organizzazione che si occupa del conferimento dei Grammy Awards.\nPer quattordici anni \u00e8 stato direttore artistico della Decca Records e per tre anni della Reprise Records. Con la prima etichetta ha lavorato sugli album di Frank Sinatra. Nella veste di produttore di Sinatra ha vinto due Grammy Awards all'album dell'anno (1966 e 1967).\nNel 1960 ha arrangiato la canzone \"Olympia\", scritta e cantata da Domenico Modugno per le Olimpiadi di Roma.\nTra i suoi crediti cinematografici e televisivi vi sono le musiche di \"Lilli e il vagabondo\", \"L'impareggiabile Godfrey\", \"Follow the Sun\", \"Strega per amore\" e \"Hennesey\".\n\u00c8 morto a Los Angeles all'et\u00e0 di 66 anni.\n\u00c8 inserito nella Hollywood Walk of Fame."}
{"id": "5171448", "revid": "68703595", "url": "https://it.wikipedia.org/wiki?curid=5171448", "title": "Giorgio il Barbuto", "text": ""}
{"id": "5171455", "revid": "767487", "url": "https://it.wikipedia.org/wiki?curid=5171455", "title": "Sam Bush", "text": "Nato a Bowling Green, nel Kentucky, Bush \u00e8 cresciuto ascoltando musica country e bluegrass attraverso la collezione di dischi di suo padre Charlie, e guardando lo show televisivo \"Flatt &amp; Scruggs\", in cui i celebri musicisti Earl Scruggs e Lester Flatt si esibivano in brani prevalentemente bluegrass. Dopo aver acquistato il suo primo mandolino all'et\u00e0 di 11 anni, Sam si esib\u00ec, due anni dopo, nel 1965, al Roanoke VA Bluegrass Festival. Successivamente, si un\u00ec al chitarrista Wayne Stewart, suo mentore ed insegnante di musica e al suonatore di banjo Alan Munde (in seguito tra i fondatori della band \"Country Gazette\") e i tre registrarono un album strumentale nel 1969. Nella primavera del 1970, Bush partecip\u00f2 alla Fiddlers Convention of Union Grove, nella Carolina del Nord; l'incontro con la New Deal String Band, un gruppo folk del '66, fu fondamentale per lui, che trasse ispirazione per il proprio stile bluegrass progressivo. Pi\u00f9 tardi, sempre nel '70, Sam si trasfer\u00ec a Louisville e si un\u00ec alla \"Bluegrass Alliance\", una band nata dieci anni prima e capitanata dal famoso chitarrista Tony Rice. Nell'autunno del 1971, la band si sciolse e si riform\u00f2 con una nuova formazione con il nome di \"New Grass Revival\": la band, che nel corso degli anni sub\u00ec numerosi cambiamenti di formazione (per ironia della sorte, nell'ultima formazione l'unico componente originale della band rimasto fu proprio Sam Bush), includendo sempre nuovi membri, come ad esempio il celebre bassista e cantante John Cowan, l'asso di banjo B\u00e9la Fleck e il chitarrista acustico Pat Flynn. Dal 1979 al 1981, il gruppo fece un tour con il famosissimo Leon Russell, aprendo gli spettacoli e accompagnando Russell durante l'esecuzione di alcuni brani.\nA partire dal 1980, Bush e Cowan si esibirono periodicamente nella \"Duckbutter Blues Band\" di Nashville, i cui altri membri erano il chitarrista blues Kenny Lee, il batterista Jeff Jones e il bassista Byron House. Bush registr\u00f2 il suo primo album solista di debutto, \"Late as Usual\", quattro anni dopo. Nel 1989, Bush e Fleck si unirono al violinista Mark O'Connor, al chitarrista dobro Jerry Douglas e al contrabbassista Edgar Meyer fondando i \"Strength in Numbers\", una band di Stelle del Bluegrass, esibendosi al Telluride Bluegrass Festival, in Colorado. Nel 1989, a seguito dello scioglimento dei \"New Grass Revival\", Bush si un\u00ec ai \"Nash Ramblers\" la band di Emmylou Harris, famosissima cantante dell'Alabama, con cui Sam suon\u00f2 e registr\u00f2 per i successivi cinque anni.\nNel 1995, Bush lavor\u00f2 come accompagnatore con i \"Flecktones\" del cantante country-folk Lyle Lovett ed il suo vecchio amico Bela Fleck. Un anno dopo, nel 1996, poco prima di registrare il suo secondo album da solista, \"Glamour &amp; Grits\", Sam form\u00f2 una sua band, con Cowan e l'ex \"Nash Ramblers\" Jon Randall e Larry Atamanuick. Nel 1998 pubblic\u00f2 il suo terzo album,\" Howlin 'at the Moon\", nel 1998, con molti ospiti speciali, tra cui Harris, Fleck e JD Crowe.\nNell'inverno del 1997, Bush e gli ex membri dei \"New Grass Revival\" si riunirono occasionalmente, a otto anni dallo scioglimento, per un'apparizione al Late Night di Conan O'Brien come band di supporto per un'esibizione del celebre cantante country Garth Brooks. Il 28 marzo 1998, la citt\u00e0 natale di Bush, Bowling Green, lo onor\u00f2 con una speciale celebrazione del \"Sam Bush Day\".\nNel 2000 usc\u00ec \"Ice Caps: Peaks of Telluride\", quarto album di Bush, interamente live. Nel 2004, Jon Randall lasci\u00f2 la band di Bush; gli subentr\u00f2 il polistrumentista Brad Davis, che si altern\u00f2 all'armonica e alla chitarra.\nNel 2003 Bush pubblic\u00f2 il suo quinto album, \"Hold on, We're Strummin' \"\", \"che vide la partecipazione del grande mandolinista David Grisman; un anno dopo, nel 2004, usc\u00ec il suo sesto album, \"King of My World\".\nNel 2006 Bush pubblic\u00f2 il suo settimo album, \"Laps in Seven\": la pubblicazione fu significativa, perch\u00e9 segn\u00f2 il ritorno del banjo (che mancava da molto nei brani di Bush), suonato da Scott Vestal. Poco dopo la registrazione di quest'album, il chitarrista Keith Sewell lasci\u00f2 la band di Bush per unirsi alla band texana delle \"Dixie Chicks\"; al suo posto fu assunto Stephen Mougin.\nNel 2007, Bush pubblic\u00f2 il suo primo DVD per concerti dal vivo, intitolato \"On The Road\". Il 2007 segna anche la prima volta che \u00e8 stato scelto per presentare gli International Bluegrass Music Association Awards, (anno in cui per la prima volta una band italiana, Mideando String Quintet, fu sul palco e consegn\u00f2 il Grammy Award a Rob Ickes, votato miglior suonatore di dobro squareneck).\nNel 2009 usc\u00ec \"Circle Around Me\", ottavo e, fino ad oggi, ultimo album di Sam Bush.\nCuriosit\u00e0.\nOltre ad essere un grande mandolinista, Sam Bush \u00e8 anche un ottimo \"fiddler\": dal 1979 al 1981,durante il tour con Leon Russell, Sam si alternava tra il mandolino ed il violino, a seconda dei brani. Il sedici dicembre del 2015, durante i festeggiamenti per il settantesimo compleanno del celebre polistrumentista e cantautore folk John McEuen , Bush si \u00e8 esibito come violinista al \"Music City Roots Live From The Factory\" nel celebre brano \"Little Girl of Mine in Tennessee\" (da lui stesso eseguita al mandolino molti anni prima con Bela Fleck e Jerry Douglas alle \"Transatlantic Sessions\") in una formazione bluegrass composta da John McEuen al banjo, Mike Bub al contrabbasso, Rhonda Vincent e Roland White entrambi al mandolino, Jerry Douglas al dobro e Matt Cartsonis alla chitarra."}
{"id": "5171457", "revid": "484362", "url": "https://it.wikipedia.org/wiki?curid=5171457", "title": "Mondo classico", "text": ""}
{"id": "5171458", "revid": "858648", "url": "https://it.wikipedia.org/wiki?curid=5171458", "title": "Cristiani Democratici (Svezia)", "text": ""}
{"id": "5171461", "revid": "1305772", "url": "https://it.wikipedia.org/wiki?curid=5171461", "title": "James Bardeen", "text": "Figlio del fisico John Bardeen, due volte premio Nobel, James Bardeen si laure\u00f2 ad Harvard nel 1960 e nel 1965 consegu\u00ec un dottorato di ricerca al Caltech sotto la direzione di Richard Feynman. \nAttualmente \u00e8 \"Professore emerito\" presso la Universit\u00e0 di Washington a Seattle. \nTra gli altri risultati di rilievo la scoperta del \"Bardeen vacuum\" (vuoto di Bardeen), una soluzione esatta della equazione di campo di Einstein.\nCon Stephen Hawking e Brandon Carter ha scritto il libro \"The Four Laws of Black Hole Mechanics\" (Springer Verlag, 1973). \nNel 2012 \u00e8 stato eletto membro della U.S. National Academy of Sciences. "}
{"id": "5171483", "revid": "767487", "url": "https://it.wikipedia.org/wiki?curid=5171483", "title": "A Sweet Deception", "text": "A Sweet Deception \u00e8 un cortometraggio muto del 1913 diretto da Ralph Ince.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 3 luglio 1913."}
{"id": "5171484", "revid": "991694", "url": "https://it.wikipedia.org/wiki?curid=5171484", "title": "U.S. National Academy of Sciences", "text": ""}
{"id": "5171486", "revid": "100408693", "url": "https://it.wikipedia.org/wiki?curid=5171486", "title": "Genitori - Istruzioni per l'uso", "text": "Genitori - Istruzioni per l'uso (titolo francese \"Parents - Mode d'emploi\") \u00e8 una serie televisiva francese di sessanta episodi di sette minuti l'uno prodotto da Guillaume Renouil e Elephant Story che va in onda su France 2 dal 4 novembre 2013 e dal 23 marzo 2014 su Raiuno nella trasmissione \"Carosello Reloaded\".\nTrama.\nIsa e Gaby Martinet, una coppia di quarantenni, genitori di tre bambini di 8, 12 e 16 anni, si sforzano di essere degni del loro compito, nei problemi dei loro doveri coniugali. "}
{"id": "5171487", "revid": "858648", "url": "https://it.wikipedia.org/wiki?curid=5171487", "title": "Cristiani Democratici (Danimarca)", "text": ""}
{"id": "5171489", "revid": "858648", "url": "https://it.wikipedia.org/wiki?curid=5171489", "title": "Cristiani Democratici Finlandesi", "text": ""}
{"id": "5171491", "revid": "767487", "url": "https://it.wikipedia.org/wiki?curid=5171491", "title": "Gladys Rankin", "text": "Usava firmare i suoi testi con lo pseudonimo maschile di George Cameron.\nBiografia.\nNata e cresciuta in una famiglia di teatranti (suo padre era il canadese McKee Rankin, regista, attore e autore di commedie e sua madre, Kitty Blanchard, era attrice), Gladys Rankin cominci\u00f2 a scrivere anche lei per il teatro. Si spos\u00f2 con Sidney Drew, pure lui appartenente a una famosa famiglia di teatranti imparentati con i Barrymore, zio di Lionel Barrymore che, dal 1904 al 1923, fu sposato con Doris Marie Rankin, la sorellastra paterna minore di Gladys. Un'altra sua sorella, Phyllis Rankin, si spos\u00f2 con Harry Davenport, pure lui appartenente a una famiglia di teatranti. \nInsieme al marito, Gladys Rankin form\u00f2 un team teatrale e cinematografico conosciuto sotto il nome di Mr. &amp; Mrs. Sidney Drew. Usando lo pseudonimo di George Cameron, fu autrice non solo di testi teatrali, ma i suoi lavori vennero utilizzati anche per il cinema. \nMor\u00ec a 40 anni, il 9 gennaio 1914, a New York. Dopo la sua morte, il marito riprese il nome di Mr. &amp; Mrs. Sidney Drew che us\u00f2 questa volta in coppia con la seconda moglie, Lucile McVey."}
{"id": "5171493", "revid": "767487", "url": "https://it.wikipedia.org/wiki?curid=5171493", "title": "The Battle Over Citizen Kane - La sfida che segn\u00f2 la storia del cinema", "text": "The Battle Over Citizen Kane - La sfida che segn\u00f2 la storia del cinema (\"The Battle Over Citizen Kane\") \u00e8 un documentario del 1996 diretto da Michael Epstein e Thomas Lennon candidato al premio Oscar al miglior documentario."}
{"id": "5171496", "revid": "767487", "url": "https://it.wikipedia.org/wiki?curid=5171496", "title": "Piccole meraviglie", "text": "Piccole meraviglie (\"Small Wonders\") \u00e8 un documentario del 1995 diretto da Allan Miller candidato al premio Oscar al miglior documentario."}
{"id": "5171499", "revid": "767487", "url": "https://it.wikipedia.org/wiki?curid=5171499", "title": "Ziggy Gordon", "text": "Carriera.\nNella partita contro l'Aberdeen, valida per la Premiership 2014-2015, gioca come capitano."}
{"id": "5171500", "revid": "785863", "url": "https://it.wikipedia.org/wiki?curid=5171500", "title": "Terminator (serie di film)", "text": ""}
{"id": "5171504", "revid": "47767", "url": "https://it.wikipedia.org/wiki?curid=5171504", "title": "Waiting for the Sirens' Call (singolo)", "text": "Waiting for the Sirens' Call\u00e8 una canzone del gruppo rock-synthpop britannico New Order, estratta come terzo singolo dall'album \"Waiting for the Sirens' Call\" e pubblicata il 26 settembre 2006 dalla London Records.\nL'etichetta discografica evit\u00f2 di rilasciarla nei soliti formati Maxi CD e DVD, preferendo invece due vinili a sette pollici separati, nei quali vennero stampati sui lati A diversi remix del brano e sui lati B quelli di altri classici della band. Il 3 ottobre 2005 tuttavia, la composizione venne diffusa anche su CD, insieme alla versione integrale dei mix.\nMolti la videro come lo spartiacque tra \"Waiting for the Sirens' Call\" e l'antologia \"Singles\", uscita subito dopo.\nIn un'intervista, il frontman Bernard Sumner disse che era la migliore canzone di sempre dei New Order.\nFu inserita nell'A-List della BBC Radio 2 e nella playlist di Xfm London. Riusc\u00ec a toccare la ventunesima posizione della Official Singles Chart, un gradino pi\u00f9 in basso del precedente \"Jetstream\".\nCopertina.\nLa copertina \u00e8 una fotografia (leggermente modificata dai membri della Saville Associates Howard Wakefield e Peter Saville, cover designer di quasi tutti i singoli dei New Order) del 1954 fatta a Tahiti, nella Polinesia francese, di Eliot Elisofon e rappresenta una giovane ragazza tahitiana completamente nuda seduta in mezzo ad un fiume che si mette un fiore in testa.\nLista delle tracce.\nTesti e musiche dei New Order e Phil Cunningham."}
{"id": "5171508", "revid": "767487", "url": "https://it.wikipedia.org/wiki?curid=5171508", "title": "Complaints of a Dutiful Daughter", "text": "Complaints of a Dutiful Daughter \u00e8 un documentario del 1994 diretto da Deborah Hoffmann candidato al premio Oscar al miglior documentario."}
{"id": "5171509", "revid": "1543377", "url": "https://it.wikipedia.org/wiki?curid=5171509", "title": "Principio del massimo", "text": "In matematica, il principio del massimo \u00e8 una propriet\u00e0 che caratterizza la soluzione di alcune equazioni differenziali alle derivate parziali ellittiche o paraboliche. Stabilisce che il massimo di una funzione in una regione \u00e8 assunto sul bordo della regione. Nello specifico, il principio del massimo \"in forma forte\" afferma che se una funzione raggiunge il massimo all'interno della regione allora la funzione \u00e8 una funzione costante, mentre la versione \"in forma debole\" afferma che il massimo viene raggiunto sul bordo ed eventualmente ri-raggiunto all'interno.\nIn ottimizzazione convessa, il principio del massimo stabilisce che il massimo di una funzione convessa su un insieme convesso compatto \u00e8 raggiunto sulla frontiera.\nLe funzioni armoniche sono un tipico esempio in cui si applica il principio del massimo. Detta formula_1 una funzione armonica definita su un insieme aperto connesso formula_2, se formula_3 e:\nper tutti gli formula_5 in un intorno di formula_6, allora formula_1 \u00e8 costante su formula_8."}
{"id": "5171511", "revid": "767487", "url": "https://it.wikipedia.org/wiki?curid=5171511", "title": "D-Day Remembered", "text": "D-Day Remembered \u00e8 un documentario del 1994 diretto da Charles Guggenheim candidato al premio Oscar al miglior documentario."}
{"id": "5171512", "revid": "983767", "url": "https://it.wikipedia.org/wiki?curid=5171512", "title": "Ordine imperiale del giogo e delle frecce", "text": "L'Ordine del giogo e delle frecce (in spagnolo: \"Orden Imperial del Yugo y las Flechas\"), noto anche col nome di fondazione, Ordine delle frecce rosse, fu un Ordine cavalleresco civile e militare spagnolo.\nStoria.\nL'onorificenza fu la maggiore in ordine di importanza concessa durante il periodo del franchismo. L'Ordine venne istituito da Francisco Franco con decreto n.373, del 10 ottobre 1937 con lo scopo di premiare le pi\u00f9 eminenti personalit\u00e0 dello Stato spagnolo, ed era rivolta in particolare agli stranieri che si erano distinti a favore della Spagna. Il termine \"imperiale\" nel nome dell'onorificenza era un chiaro riferimento a quell'insieme di valori tradizioni associati all'Impero spagnolo e per il medesimo motivo il giogo ed il mazzo di frecce erano le divise araldiche dei re cattolici.\nL'ordine venne a cessare con la morte di Franco e la fine della dittatura in Spagna e non venne mantenuto dal nuovo sovrano Juan Carlos.\nClassi.\nL'Ordine disponeva delle seguenti classi di benemerenza:"}
{"id": "5171515", "revid": "729019", "url": "https://it.wikipedia.org/wiki?curid=5171515", "title": "Castello di Gonzaga", "text": "Il Castello di Gonzaga era una fortificazione di origine medievale situata a Gonzaga, in provincia di Mantova. La \"Torre Civica\" e la \"Torre delle Prigioni\" sono quanto rimane dell'antico maniero.\nStoria.\nIl \"castrum\" di Gonzaga \u00e8 menzionato per la prima volta in un documento del 967, che ne attesta il passaggio di propriet\u00e0 dal Monastero di San Benedetto di Leno ad Adalberto Atto di Canossa.\nSuccessivamente il complesso fortificato fu acquisito dai Conti Casaloldi, che lo ampliarono per proteggere la popolazione dalle scorrerie degli Ungari.\nA met\u00e0 del Trecento i Corradi da Gonzaga, dal 1328 Signori di Mantova, restaurarono il Castello e lo dotarono di sette torri, contrafforti e mura percorse da una merlatura ghibellina.\nMa \u00e8 il Quattrocento l'et\u00e0 d'oro del Castello di Gonzaga: in particolare, Ludovico II Gonzaga fece costruire all'interno (o nei pressi) del borgo fortificato un nuovo palazzo signorile, realizzato da Luca Fancelli nel 1458 e ultimato nel 1471. In seguito, furono chiamati vari artisti ad affrescarne le sale interne, fra cui Andrea Mantegna, che vi dipinse i Trionfi del Petrarca.\nNella seconda met\u00e0 del Cinquecento il palazzo perse con gli anni la funzione di villeggiatura e di rappresentanza, ma i Gonzaga vi mantennero comunque scuderie con cavalli, cani e rapaci per uscite di caccia.\nIl declino della Signoria coincise con la rovina del Castello: nel 1717, dieci anni dopo la fine dell'indipendenza dello stato gonzaghesco, il Castello fu smantellato e i materiali vennero utilizzati per la costruzione delle chiese di Polesine, Bondeno e di alcune case coloniche. Furono risparmiate solo due torri, a tutt'oggi gli unici resti originari del maniero, che vennero adibite a carceri fino a tutto l'Ottocento.\nEntrambi gli edifici, col tempo recuperati, hanno subito gravi danni a seguito degli eventi sismici del 2012. Il restauro della Torre maggiore \u00e8 completo e l'edificio \u00e8 occasionalmente aperto al pubblico per mostre e visite guidate.\nDescrizione.\nL'antico Castello di Gonzaga si estendeva su un'area pi\u00f9 ampia dell'attuale \"Piazza Castello\", situata su una collinetta sopraelevata rispetto al resto della citt\u00e0. Dell'antico complesso rimangono oggi la \"Torre Civica\" e la \"Torre delle Prigioni\". Nulla rimane, invece, del \"Palazzo signorile\".\nCompletano la piazza un \"portico\" medievaleggiante costruito nel 1932 e alcune ville ottocentesche, che creano, nell'insieme, un ambiente pittoresco.\nTorre Civica.\nLa \"Torre Civica\", o mastio, \u00e8 il monumento pi\u00f9 rilevante fra quelli rimasti del Castello.\nSul lato di \"Via Torre\" \u00e8 visibile un orologio con segni zodiacali, eseguito nel Novecento. Sotto di esso, campeggia lo stemma adottato dalla famiglia Gonzaga dal 1608, sotto la signoria di Vincenzo I Gonzaga. Lo stemma \u00e8 racchiuso in uno scudo ovale, sormontato da una corona e circondato da un collare in cui compare un verso tratto dal Salmo 138. Sotto il collare, vi \u00e8 una pisside con tre gocce del sangue di Cristo, reliquia che, secondo la tradizione, \u00e8 conservata a Mantova.\nSotto la volta della torre, da un lato vi \u00e8 l'affresco della \"Madonna della Ghiara\" in cui, sullo sfondo, \u00e8 riprodotto il borgo di Gonzaga. Sull'altro lato compare invece lo stemma della famiglia Fiera di Mantova, strappo di affresco del 1600-1700.\nSul versante sud della torre \u00e8 collocato un piccolo stemma marmoreo del 1432 con l'inquadramento Boemia/Gonzaga."}
{"id": "5171528", "revid": "298229", "url": "https://it.wikipedia.org/wiki?curid=5171528", "title": "Nizhyn", "text": ""}
{"id": "5171530", "revid": "599013", "url": "https://it.wikipedia.org/wiki?curid=5171530", "title": "Brazilian Top Team", "text": "Il Brazilian Top Team (BTT) \u00e8 sia un'accademia di jiu jitsu brasiliano, sia un team di arti marziali miste con sede a Rio de Janeiro, in Brasile.\nFondata nel 2000 dagli ex membri della Carlos Gracie Academy Murilo Bustamante, Ricardo Lib\u00f3rio, M\u00e1rio Sperry e Luis Roberto Duarte, per poter rinnovare ed incrementare le abilit\u00e0 nel jiu jitsu brasiliano, nel grappling e nelle arti marziali miste.\nRivalit\u00e0 con la Chute Boxe.\nLa BTT ebbe un'accesa rivalit\u00e0 con la Chute Boxe, un team discendente dal Muay Thai. La rivalit\u00e0 crebbe notevolmente quando entrambi i team raggiunsero l'apice del successo nella promozione PRIDE FC; a quei tempi la Chute Boxe era composta da lottatori del calibro di Wanderlei Silva, Mauricio Rua e l'ex campione dei pesi medi UFC Anderson Silva; mentre la BTT era composta da Ricardo Arona, dall'ex campione dei pesi medi UFC Murilo Bustamante, dai fratelli Ant\u00f4nio Rodrigo e Ant\u00f4nio Rog\u00e9rio Nogueira, V\u00edtor Belfort, Allan Goes, Mario Sperry e da Paulo Filho. La battaglia tra i due team non si limit\u00f2 soltanto nella federazione giapponese, ma molti incontri ebbero luogo in Brasile, in Portogallo, negli Stati Uniti e in molti altri stati del mondo."}
{"id": "5171531", "revid": "144796", "url": "https://it.wikipedia.org/wiki?curid=5171531", "title": "Ordine del Giogo e delle Frecce", "text": ""}
{"id": "5171533", "revid": "235890", "url": "https://it.wikipedia.org/wiki?curid=5171533", "title": "Massimo di una funzione", "text": ""}
{"id": "5171534", "revid": "235890", "url": "https://it.wikipedia.org/wiki?curid=5171534", "title": "Minimo di una funzione", "text": ""}
{"id": "5171540", "revid": "1066653", "url": "https://it.wikipedia.org/wiki?curid=5171540", "title": "Sa spendula", "text": ""}
{"id": "5171559", "revid": "287204", "url": "https://it.wikipedia.org/wiki?curid=5171559", "title": "George Cameron", "text": ""}
{"id": "5171560", "revid": "869710", "url": "https://it.wikipedia.org/wiki?curid=5171560", "title": "Gancio (pugilato)", "text": ""}
{"id": "5171561", "revid": "177744", "url": "https://it.wikipedia.org/wiki?curid=5171561", "title": "15910 Shinkamigoto", "text": "15910 Shinkamigoto \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,2683816\u00a0UA e da un'eccentricit\u00e0 di 0,1001632, inclinata di 5,51170\u00b0 rispetto all'eclittica."}
{"id": "5171562", "revid": "481666", "url": "https://it.wikipedia.org/wiki?curid=5171562", "title": "George Cameron (commediografo)", "text": ""}
{"id": "5171563", "revid": "287204", "url": "https://it.wikipedia.org/wiki?curid=5171563", "title": "18473 Kikuchijun", "text": "18473 Kikuchijun \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,7282541\u00a0UA e da un'eccentricit\u00e0 di 0,0721077, inclinata di 1,79802\u00b0 rispetto all'eclittica."}
{"id": "5171570", "revid": "68704689", "url": "https://it.wikipedia.org/wiki?curid=5171570", "title": "Dialogo interconfessionale", "text": ""}
{"id": "5171571", "revid": "125828169", "url": "https://it.wikipedia.org/wiki?curid=5171571", "title": "Legalizzazione delle droghe", "text": "La legalizzazione delle droghe \u00e8 un processo di eliminazione o riduzione delle leggi proibitive sull'uso delle droghe. \nDibattito.\nAlcune ragioni addotte sono il fallimento delle politiche di guerra alla droga, il ricavo ottenuto dalla tassazione, il diritto degli adulti a vivere le proprie vite senza interferenze da parte del governo e la riduzione di crimini a seguito della legalizzazione. Gli oppositori invece affermano che una legalizzazione generalizzata porta maggiori persone ad usare droghe, che le droghe illegali sono una minaccia alla salute e allo stato sociale e che la legalizzazione \u00e8 una violazione al diritto dei bambini a crescere in un ambiente privo di droghe, non contando che ci sono droghe molto pericolose attualmente legali nella maggior parte del mondo (vedi nicotina e alcol).\nPolitica sulle droghe negli Stati Uniti d'America.\nGli Stati che negli Usa hanno legalizzato l\u2019uso\nmedico o ricreativo della marijuana nel 2016 sono: California, Nevada, Maine e Massachusetts (l\u2019hanno liberalizzata per scopi \u201cricreativi\u201d), Florida, Arkansas, Montana e North Dakota (solo per finalit\u00e0 mediche). Essi si aggiungono a Colorado, Stato di Washington, Oregon, Alaska e Washington D.C., per i quali alcune ricerche evidenziano che si registra \"un tasso di utilizzo\nsuperiore a quello degli Stati in cui tutte le forme di marijuana\nsono illegali. (...) Le ricerche suggeriscono anche che l\u2019uso della\ncannabis nell\u2019et\u00e0 adolescenziale e adulta \u00e8 associato a scarsi\nrisultati sociali, tra cui disoccupazione, reddito pi\u00f9 basso e\nlivelli inferiori di soddisfazione per la vita e per il rapporto di\ncoppia\".\nPer converso, dai sostenitori dell'antiproibizionismo si \u00e8 affermato: \"non abbiamo la certezza che il narcotraffico si ridurrebbe, non sappiamo cosa accadr\u00e0 in Uruguay o in Colorado dove la cannabis a uso anche non terapeutico \u00e8 stata legalizzata, ma conosciamo i danni della cultura proibizionista (...) gli Stati Uniti hanno scelto un\u2019altra via. Barack Obama afferma senza che il Paese gli si rivolga contro che \u00abla cannabis non \u00e8 pi\u00f9 pericolosa dell\u2019alcool\u00bb\"."}
{"id": "5171572", "revid": "110157", "url": "https://it.wikipedia.org/wiki?curid=5171572", "title": "Protos", "text": "\u03c0\u03c1\u1ff6\u03c4\u03bf\u03c2 (Protos) \u00e8 l'undicesimo album del disc jockey, produttore discografico, musicista e cantante norvegese Aleksander Vinter, il nono sotto lo pseudonimo di Savant. \u00c8 stato pubblicato l'8 agosto 2014."}
{"id": "5171573", "revid": "92723", "url": "https://it.wikipedia.org/wiki?curid=5171573", "title": "Canatha", "text": "L'antica Canatha, oggi Qanawat (arabo \u0642\u0646\u0648\u0627\u062a), \u00e8 un villaggio in Siria, situato 7 km. a nord-est di As Suwayda. Sorge a un'altezza di circa 1200 m, vicino a un fiume e circondata da boschi. In et\u00e0 ellenistica poi romana faceva parte della Decapoli, un gruppo di 10 citt\u00e0 raggruppate insieme dalle fonti antiche per le affinit\u00e0 linguistiche, culturali e politiche. \nStoria.\nQanawat \u00e8 una delle prime citt\u00e0 dell'area del Bashan e Hauran. Probabilmente pu\u00f2 essere identificata con la biblica Kenath (ebraico: \u05e7\u05b0\u05e0\u05b8\u05ea). Forse una testimonianza ancora anteriore viene dall'antico Egitto, in documenti come i testi di esecrazione, secondo gruppo del XX-XIX sec. a.C., e come le lettere di Amarna del XIV sec. a.C..\nEt\u00e0 ellenistica e romana.\nL'antica citt\u00e0 romano-ellenistica di Canatha (anche Kanatha, \u039a\u03ac\u03bd\u03b1\u03b8\u03b1 in greco antico), \u00e8 menzionata per la prima volta durante il regno di Erode il grande (I sec. d.C.), quando le forze Nabatee sconfissero l'esercito giudaico, e rimase motivo di dissidio fra i due contendenti. Dai tempi di Pompeo fino all'impero di Traiano fece parte della Decapoli, un gruppo di citt\u00e0 a cui i romani concessero un certo grado di autonomia. Nel primo secolo d.C. fu annessa alla provincia romana di Siria, mentre nel secondo secolo, da Settimio Severo, fu ribattezzata \"Septimia Canatha\", trasformata in colonia romana ed annessa all'Arabia.\nVescovato.\n\u00c8 noto il nome di solo uno dei vescovi di Canatha: un Theodosius che prese parte al secondo concilio di Efeso del 449, al concilio di Calcedonia del 451 e al sinodo contro la simonia che prende il nome dal patriarca di Costantinopoli Gennadio I, nel 459.\nNon pi\u00f9 residenza vescovile, oggi Canatha \u00e8 classificata dalla chiesa cattolica come sede titolare.\nPeriodo islamico.\nCanatha rimase centro di diffusione del cristianesimo nella sua zona fino alla conquista musulmana, nel 637, in seguito alla quale perse gradualmente importanza fino a diventare, nel IX secolo, un semplice villaggio.\nNel 1596 Qanawat compare nel registro delle tasse ottomano come parte della \"nahiya\" di Badi Nasiyya nel sangiaccato di Hauran. Aveva una popolazione cristiana composta da 5 focolari e una popolazione musulmana di 12 focolari; gli abitanti comprendevano un gruppo stanziale di beduini. Le tasse erano pagate in grano, orzo, foraggi, capre e/o arnie.\nMonumenti.\nLe antiche rovine della citt\u00e0 coprono un'area di 1500m per 750m. Fra di esse ci sono un ponte romano e un teatro scavato nella roccia, con nove ordini di posti e un'orchestra del diametro di 19 m. Ci sono inoltre un ninfeo, un acquedotto con cisterna, un ampio tempio prostilo con portico e colonnati. A nord-est della citt\u00e0 si trova un tempio periptero del tardo II secolo o del primo III secolo, costruito su un'alta piattaforma circondata da un colonnato. Per anni questo tempio fu ritenuto dedicato a Helios, ma un'iscrizione scoperta nel 2002 dimostra che era dedicato a una divinit\u00e0 locale, Rabbos.\nIl monumento noto come Es-Serai (anche \"Seraya\", cio\u00e8 palazzo) risale a circa il secondo secolo d.C. ed era originariamente un tempio, poi divenuto una basilica cristiana nel IV-V secolo; \u00e8 lungo 22 m e comprende un portico anteriore e un atrio con 18 colonne."}
{"id": "5171574", "revid": "481666", "url": "https://it.wikipedia.org/wiki?curid=5171574", "title": "Mr. &amp; Mrs. Sidney Drew", "text": ""}
{"id": "5171576", "revid": "729019", "url": "https://it.wikipedia.org/wiki?curid=5171576", "title": "Douglas Douglas-Hamilton, XIV duca di Hamilton", "text": "Biografia.\nInfanzia ed educazione.\nEra il figlio di Alfred Douglas-Hamilton, XIII duca di Hamilton, e di sua moglie, Nina Poore. Studi\u00f2 a Eton e al Balliol College di Oxford, dove faceva parte del club di pugilato, vincendo il Scottish Amateur Middleweight. Ha inoltre rappresentato il club di canottaggio.\nMatrimonio.\nSpos\u00f2, il 2 dicembre 1937 a Edimburgo, lady Elizabeth Percy (1916-2008), figlia di Alan Percy, VIII duca di Northumberland. Ebbero cinque figli.\nDuca di Hamilton.\nNel 1940 succedette al padre nel ducato. Fu deputato il Partito Unionista per il collegio di East Renfrewshire (1935-1940). Nel 1935 con lo scopo di vivere come i suoi dipendenti, lavor\u00f2 per un certo tempo nelle sue miniere di carbone sotto il nome di \"Mr. Hamilton\".\nCarriera militare.\nSi interess\u00f2 al volo sin da giovane e serv\u00ec nella Royal Auxiliary Air Force (RAuxAF) diventando il pi\u00f9 giovane caposquadriglia della sua compagnia, comandante del 602\u00ba squadrone (1927-1936), \u00e8 stato coinvolto in uno dei voli aeronautici pi\u00f9 ambiziosi del primo Novecento, la \"Houston-Mount Everest Expedition\", la prima indagine dettagliata e scientifica della regione dell'Himalaya. Indirettamente, la spedizione ha portato alla formazione della Scottish Aviation Ltd (ora parte di BAE Systems).\nSeconda guerra mondiale.\nAllo scoppio della seconda guerra mondiale riprese il suo incarico, con il grado di Air Commodore. \u00c8 stato responsabile per la difesa aerea in Scozia prendendo il comando dell'Air Training Corps.\nPartecip\u00f2 alle Olimpiadi 1936 a Berlino. Appassionato sportivo, vol\u00f2 con il suo aereo in Germania dove era un membro di un gruppo parlamentare multipartitico che era stato invitato a nella capitale per osservare i giochi del governo tedesco.\nA Berlino partecip\u00f2 a numerose cerimonie, tra cui una grande cena per il contingente britannico offerta da Joachim von Ribbentrop, l'ambasciatore tedesco in Gran Bretagna e in seguito ministro degli esteri, nel corso della quale fu presentato a Hitler e agli altri membri principali del governo nazionalsocialista.\nFu invitato da Hermann G\u00f6ring a visitare la Luftwaffe, per il suo interesse professionale nel settore dell'aviazione.\nIl 10 maggio 1941 Hess si paracadut\u00f2 in Scozia con lo scopo di incontrare il duca ed elaborare un trattato segreto di pace. Atterr\u00f2 vicino Eaglesham, alle 22:34, e disse di chiamarsi \"Alfred Horn\" e di essere un amico del duca di Hamilton. Tuttavia venne portato in ospedale per le ferite riportate durante l'arrivo. Hamilton venne informato del prigioniero e gli fece visita, venendo da lui a conoscenza della sua vera identit\u00e0. Hamilton contatt\u00f2 immediatamente Winston Churchill e lo inform\u00f2 dell'arrivo di un uomo del F\u00fchrer. Hess fu imprigionato dalle autorit\u00e0 britanniche fino alla fine della guerra e processato durante il processo di Norimberga.\nUltimi anni e morte.\nVenne nominato consigliere privato e Lord Steward of the Household. Fu rettore dell'Universit\u00e0 di St. Andrews (1948-1973) e membro della Royal Company of Archers.\nFu anche Lord High Commissioner to the General Assembly of the Church of Scotland (1953-1954 e 1955-1958) e il presidente della Hamilton Academy FP (ex allievi) Rugby Club (1946-1955).\nIl Duca di Hamilton mor\u00ec il 30 marzo 1973 a Edimburgo.\nDiscendenza.\nDal matrimonio tra Douglas Hamilton e lady Elizabeth Percy nacquero:"}
{"id": "5171577", "revid": "177744", "url": "https://it.wikipedia.org/wiki?curid=5171577", "title": "9018 Galache", "text": "9018 Galache \u00e8 un asteroide della fascia principale. Scoperto nel 1987, presenta un'orbita caratterizzata da un semiasse maggiore pari a 2,3139160\u00a0UA e da un'eccentricit\u00e0 di 0,0830395, inclinata di 5,83226\u00b0 rispetto all'eclittica."}
{"id": "5171583", "revid": "52122", "url": "https://it.wikipedia.org/wiki?curid=5171583", "title": "Brevetto Alexander", "text": ""}
{"id": "5171595", "revid": "61051", "url": "https://it.wikipedia.org/wiki?curid=5171595", "title": "League1 Ontario", "text": "La League1 Ontario (L1O) \u00e8 un campionato semi-professionistico creato nel 2013 e gestito dalla Ontario Soccer Association. Il campionato occupa il terzo livello nella piramide calcistica canadese insieme alla Premi\u00e8re Ligue de Soccer du Qu\u00e9bec.\nStoria.\nLa League1 Ontario \u00e8 stata fondata il 15 novembre 2013 dalla Ontario Soccer Association (OSA), e sarebbe iniziata nel 2014. Il campionato probabilmente sar\u00e0 amministrato dalla DG Sports, che opera anche del campionato dilettantistico della Ontario Soccer League.\nL'8 aprile 2014 sono state annunciate le squadre che parteciperanno alla edizione inaugurale, mentre il campionato \u00e8 iniziato a maggio dello stesso anno. Le dieci squadre che partecipano al campionato sono: ANB Futbol, Durham Power FC, Internacional de Toronto, Kingston Cataraqui Clippers, Masters FA, Sigma FC, Toronto FC Academy, Academy Vaughan Azzurri, Windsor Stars e Woodbridge Strikers.\nIl 22 luglio 2014 la Ontario Soccer Association ha annunciato la cessazione dell'Internacional de Toronto, a causa di \"incapacit\u00e0 di rispettare gli standard concordati dalla lega\". Le partite di campionato della stagione sono state dunque riprogrammate per accogliere il cambiamento.\nFormula.\nLa stagione regolare della League1 Ontario inizia a maggio e finisce a ottobre, con partite di andata e ritorno, per un totale di 18 gare. Durante il campionato viene anche organizzata una coppa di lega, denominata \"League1 Ontario Cup\".\nOrganizzazione.\nLa League1 Ontario nasce con una serie di valori, obiettivi e norme volti a favorire l'obiettivo dichiarato della lega di migliorare lo sviluppo del calcio in Ontario e in Canada. Alcuni di questi regolamenti includono:"}
{"id": "5171602", "revid": "177744", "url": "https://it.wikipedia.org/wiki?curid=5171602", "title": "3757 Anagolay", "text": "3757 Anagolay \u00e8 un asteroide near-Earth. Scoperto nel 1982, presenta un'orbita caratterizzata da un semiasse maggiore pari a 1,8346681\u00a0UA e da un'eccentricit\u00e0 di 0,4455351, inclinata di 3,86859\u00b0 rispetto all'eclittica."}
{"id": "5171604", "revid": "1020392", "url": "https://it.wikipedia.org/wiki?curid=5171604", "title": "Coccinella dai sette punti", "text": ""}
{"id": "5171611", "revid": "1079271", "url": "https://it.wikipedia.org/wiki?curid=5171611", "title": "La bellezza", "text": "La bellezza \u00e8 il ventiseiesimo album di Cristiano Malgioglio pubblicato il 20 ottobre 2014 dalla Edel.\nDescrizione.\nL'album \u00e8 stato anticipato dal videoclip del brano \"Grasso che cola\", dedicato al giornalista e critico televisivo Aldo Grasso.\nApre il disco \"Che bellezza (Imuniza\u00e7\u00e3o Racional)\" (con nuovo arrangiamento) brano che Malgioglio aveva gi\u00e0 interpretato (e portato al successo in America Latina) nell'album \"La Esperanza\" del 2002 e del quale fu realizzato anche un video diretto dal regista Juan Carlos Tab\u00edo.\nNell'album interpreta anche due brani che aveva scritto per Raffaella Carr\u00e0 e Iva Zanicchi: \"Il lupo\" scritta per Raffaella Carr\u00e0 nell'album \"Replay (The Album)\" del 2013\",\" e \"Regine di primavera\" scritta per Iva Zanicchi nell'album \"Colori d'amore\" del 2009.\n\"Una notte a Napoli\" \u00e8 la cover dell'omonimo brano portato al successo dal gruppo Pink Martini nel 2007, colonna sonora anche del film Chega de Saudade (2007) di La\u00eds Bodanzky, poi ripresa anche in \"Mine vaganti\" (2010) di Ferzan \u00d6zpetek."}
{"id": "5171613", "revid": "177744", "url": "https://it.wikipedia.org/wiki?curid=5171613", "title": "3988 Huma", "text": "3988 Huma \u00e8 un asteroide near-Earth areosecante. Scoperto nel 1986, presenta un'orbita caratterizzata da un semiasse maggiore pari a 1,5447003\u00a0UA e da un'eccentricit\u00e0 di 0,3165933, inclinata di 10,76650\u00b0 rispetto all'eclittica."}
{"id": "5171617", "revid": "149727", "url": "https://it.wikipedia.org/wiki?curid=5171617", "title": "Ludovico Belgioioso", "text": ""}
{"id": "5171618", "revid": "149727", "url": "https://it.wikipedia.org/wiki?curid=5171618", "title": "Parco de La Villette", "text": ""}
{"id": "5171632", "revid": "1050742", "url": "https://it.wikipedia.org/wiki?curid=5171632", "title": "Azul oscuro casi negro", "text": ""}
{"id": "5171633", "revid": "1050742", "url": "https://it.wikipedia.org/wiki?curid=5171633", "title": "Amphetamine", "text": ""}
{"id": "5171635", "revid": "212813", "url": "https://it.wikipedia.org/wiki?curid=5171635", "title": "PSTC LONDRINA", "text": ""}
{"id": "5171637", "revid": "62004", "url": "https://it.wikipedia.org/wiki?curid=5171637", "title": "Guillaume Driessens", "text": "Carriera.\nDirettore sportivo per oltre trent'anni, \u00e8 ricordato soprattutto per aver guidato dall'ammiraglia Rik Van Looy per nove anni, Eddy Merckx per tre, Freddy Maertens per due, nel biennio 1976-1977, e Roger De Vlaeminck per uno, nel 1980."}
{"id": "5171639", "revid": "1745361", "url": "https://it.wikipedia.org/wiki?curid=5171639", "title": "Logan (nome)", "text": "Origine e diffusione.\nRiprende il cognome \"Logan\", che pu\u00f2 avere differenti origini: da un lato \u00e8 un cognome scozzese attestato sin dal 1300, deriva da un toponimo scozzese, localizzato da alcuni nell'Ayrshire, e avente il significato di \"piccola valle\". Il cognome si ritrova per\u00f2 anche in Irlanda, attestato ad esempio in Galway nel 1890 nelle forme \"Lohan\", \"Loughan\", \"Lahan\", \"Laghan\" e, la pi\u00f9 antica, \"O Leoghain\"; alcune fonti danno a questo cognome lo stesso identico significato di quello scozzese, facendolo derivare dal termine irlandese \"lig\u00e1n\" (o \"lag\u00e1n\") , diminutivo di \"log\" (o \"lag\", \"valle\"). Altre fonti menzionano anche origini normanne.\nAd ogni modo, una volta adottato come nome si \u00e8 diffuso al di fuori della sua area d'origine, acquistando popolarit\u00e0 in ambienti anglofoni, specialmente in Canada e Nuova Zelanda.\nOnomastico.\nLogan \u00e8 un nome adespota, ossia privo di santo patrono, quindi l'onomastico ricorre il 1\u00ba novembre, in occasione di Ognissanti."}
{"id": "5171648", "revid": "212813", "url": "https://it.wikipedia.org/wiki?curid=5171648", "title": "Cascavel Banff", "text": ""}
{"id": "5171651", "revid": "125450431", "url": "https://it.wikipedia.org/wiki?curid=5171651", "title": "American Kickboxing Academy", "text": "L\u2019American Kickboxing Academy (AKA) \u00e8 un'accademia di sport da combattimento principalmente nota per le arti marziali miste, fondata a met\u00e0 degli anni ottanta da Javier Mendez, con sede a San Jose, Stati Uniti.\nL'AKA ebbe i pi\u00f9 illustri allenatori della storia dell'MMA, come il maestro di jiu jitsu brasiliano Leandro Vieira, Bob Cook, Derek Yuen e Andy Fong. Gli allenamenti previsti nelle palestre del team includevano un incremento nel jiu jitsu brasiliano, nella Muay Thai, nella lotta e nella boxe.\nControversie con la Ultimate Fighting Championship.\nNel 2008, l'AKA fu coinvolta in una disputa con il presidente della Ultimate Fighting Championship Dana White per ottenere l'autorizzazione di inserire i lottatori all'interno del videogame della UFC. Infatti molti membri dell'accademia, che aveva firmato un contratto con la promozione come il campione dei pesi massimi UFC Cain Velasquez, Jon Fitch, Christian Wellisch e Josh Koscheck rifiutarono di firmare il contratto per essere appunto inseriti come personaggi giocabili del gioco, ci\u00f2 port\u00f2 la UFC a recidere i contratti con i lottatori. Successivamente, dopo solo 24 ore, la UFC sistem\u00f2 la situazione facendogli firmare un nuovo contratto."}
{"id": "5171656", "revid": "6923", "url": "https://it.wikipedia.org/wiki?curid=5171656", "title": "Carlos de la Garza", "text": "Biografia.\nDopo aver iniziato come batterista in varie band californiane, tra le quali anche i Reel Big Fish, nel 2001 decide di dedicarsi a tempo pieno alla produzione e all'ingegneria discografica. Da allora ha lavorato agli album di artisti di successo come Paramore, M83, Neon Trees, Twin Shadow, Tegan and Sara, Breathe Carolina e Young the Giant, molto spesso anche come strumentista. Dal 2005 detiene uno studio di registrazione a Eagle Rock, a Los Angeles, chiamato Music Friends."}
{"id": "5171657", "revid": "767487", "url": "https://it.wikipedia.org/wiki?curid=5171657", "title": "The Game of Life (film 1915 Davis)", "text": "The Game of Life (o \"Life's Game\") \u00e8 un cortometraggio muto del 1915 diretto da Ulysses Davis. Il film, basato su una storia di David Smith, ha come protagonisti Gayne Whitman e Myrtle Gonzalez.\nTrama.\nBella\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 26 gennaio 1915."}
{"id": "5171663", "revid": "6923", "url": "https://it.wikipedia.org/wiki?curid=5171663", "title": "Joseph Bitangcol", "text": ""}
{"id": "5171676", "revid": "1904454", "url": "https://it.wikipedia.org/wiki?curid=5171676", "title": "Lado Pi\u0161\u010danc", "text": "Biografia.\nNato in una famiglia di lingua slovena e con connotazioni nazionaliste e cattoliche a Barcola, frazione di Trieste, all'epoca austro-ungarica, era il quarto di cinque figli (oltre a lui Anica, Zora, Marta e Mira). Svolti gli studi primari a Gorizia, nel 1926 entr\u00f2 nel locale seminario minore, ma lo stesso anno il padre Rafael - impiegato delle Regie Poste - condividendo la sorte di molti sloveni e croati che lavoravano nel pubblico impiego venne trasferito a Pisa, seguito un anno dopo dall'intera famiglia. Tornato a Gorizia, Lado Pi\u0161\u010danc termin\u00f2 gli studi seminariali, ove venne particolarmente colpito dagli insegnamenti dei padri Leopold Cigoj e Ivo Juvan\u010di\u010d, vicedirettore dell'istituto. L'ordinazione sacerdotale ebbe luogo l'11 giugno 1938. Prest\u00f2 quindi il suo primo servizio nella parrocchia di Sant'Ignazio a Gorizia, in seguito fu cappellano a San Vito di Vipacco (\"Podnanos\"). In tutti gli anni del suo sacerdozio mantenne sempre vivo l'interesse per la letteratura e in particolare per la poesia, nel contempo sviluppando una forte spiritualit\u00e0, come testimoniano diverse pagine del suo diario personale. Dal 1941 al 1944 fu cappellano a Circhina.\nLa morte.\nIn seguito all'armistizio dell'8 settembre 1943, gran parte della Slovenia fu occupata dalla Germania e nella regione fu costituita la Zona d'operazioni del Litorale adriatico sotto il diretto controllo tedesco. Circhina nel 1944 era il principale centro della vasta zona liberata sotto il controllo del IX Korpus sloveno, che vi aveva installato l'Ospedale partigiano Franja e una scuola per Sottufficiali del Fronte di Liberazione del Popolo Sloveno (OF), che si era poi trasferita altrove per lasciare il posto a una scuola di partito. I tedeschi erano a conoscenza dell'attivit\u00e0 partigiana nella zona e - con l'obiettivo di colpire la scuola per sottufficiali - la mattina del 27 gennaio attaccarono la cittadina compiendovi una strage che caus\u00f2 49 vittime tra i partigiani e una vittima minorenne tra la popolazione civile. Nel dopoguerra, Andrej Kranjec, all'epoca dei fatti ufficiale del Servizio di sicurezza e di informazione (VOS) dei reparti sloveni, afferm\u00f2 che il blitz tedesco avvenne in seguito alla soffiata di un partigiano infiltrato come spia a favore della Gestapo, ma secondo lo storico Boris Mlakar non ci sono riscontri per tale ricostruzione. Nei giorni immediatamente successivi all'attacco, tuttavia, prese piede l'ipotesi di un tradimento e quindici persone di Circhina - tra cui anche don Pi\u0161\u010danc - furono arrestate con l'accusa di delazione e fucilate per ordine del VOS. Si salv\u00f2 dalla fucilazione e dal successivo lancio dei corpi da un crinale solo un giovane, che venne ritenuto morto.\nI dubbi sulla colpevolezza dei fucilati sorsero quasi immediatamente, ma il regime jugoslavo impose sull'evento un'interpretazione secondo la quale i quindici erano dei traditori. Solo a seguito dell'indipendenza slovena (1991) ebbe luogo il completo scagionamento da tutte le accuse, purtuttavia in un cippo elevato nella localit\u00e0 di Brdci presso Circhina Pi\u0161\u010danc e gli altri fucilati continuano ad essere definiti \u00abtraditori\u00bb.\nOpere.\nPi\u0161\u010danc scrisse la sua prima poesia a Pisa nel 1930. Le prime ad essere pubblicate apparvero sulla rivista \"Mladika\" nel 1938, grazie all'interessamento del suo direttore, il sacerdote Fran Sale\u0161ki Fin\u017egar. Nel 1942 Pi\u0161\u010danc raccolse le sue opere nel volume \"Pesmi zelene pomladi\", pubblicato postumo a Gorizia nel 1950 per iniziativa della sorella Zora. Le poesie di Pi\u0161\u010danc fanno riferimento al mondo in cui vive, in particolare l'ambiente del Carso; toccati sono anche temi religiosi o di attualit\u00e0, che riflettono le difficolt\u00e0 dei suoi tempi. Fra le opere in prosa sono da ricordare il racconto \"Zgodba kaplana Simona\" (pubblicato nella rivista \"Kme\u010dki glas\" nel 1954), e il suo diario \"V zelenih daljavah bo\u017eje bodo\u010dnosti\" - iniziato alla fine di agosto del 1930, con l'ultima annotazione del 24 novembre 1943 - pubblicato a puntate dalla rivista triestina \"Mladika\" fra il 1978 e il 1980."}
{"id": "5171685", "revid": "767487", "url": "https://it.wikipedia.org/wiki?curid=5171685", "title": "A Guilty Conscience (film 1921)", "text": "A Guilty Conscience \u00e8 un film muto del 1921 diretto da David Smith. Il soggetto \u00e8 firmato da George Cameron, uno pseudonimo usato da Gladys Rankin, commediografa e sceneggiatrice, moglie di Sidney Drew con il quale formava una coppia nota come Mr. &amp; Mrs. Sidney Drew.\nTrama.\nIn India, Gilbert Thurstan \u00e8 vice ispettore del Servizio Civile britannico. Il medico lo avverte che sua moglie Emily non pu\u00f2 sopportare quel clima caldo e che la deve portare via da l\u00ec. Gilbert si rivolge a Chalmers, il suo superiore, ma costui, affascinato dalla bella signora Thurstan, trasferisce s\u00ec il suo sottoposto, ma spedendolo a Kajra, un avamposto pericoloso e malsano dove gi\u00e0 il precedente ispettore \u00e8 morto di febbri. Il trasferimento, per\u00f2, permette a Gilbert di mandare la moglie a Simla, una localit\u00e0 pi\u00f9 salubre, dove si reca anche Chalmers, sempre pi\u00f9 convinto di poter conquistare la donna. Emily, per\u00f2, lo respinge. Intanto il povero Thurstan \u00e8 alle prese non solo con le febbri, ma anche con dei fanatici ind\u00f9 la cui rivolta riesce alla fine a sedare.\nChalmers, in preda ai rimorsi per aver mandato allo sbaraglio Thurstan, parte alla volta di Kajra per sollevarlo da quell'incarico pericoloso e assegnarlo a un'altra citt\u00e0, dove trover\u00e0 ad attenderlo Emily.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla Vitagraph Company of America, il film - presentato da Albert E. Smith - usc\u00ec nelle sale cinematografiche statunitensi il 27 novembre 1921. In Portogallo, fu distribuito il 6 novembre 1924 con il titolo \"Juiz de Si Pr\u00f3prio\"."}
{"id": "5171686", "revid": "198277", "url": "https://it.wikipedia.org/wiki?curid=5171686", "title": "Roberto Giolito", "text": "Esclusivamente legato al marchio FIAT, \u00e8 conosciuto a livello internazionale per la realizzazione di alcune fra le vetture pi\u00f9 significative dell'era automobilistica moderna quali la Fiat Multipla del 1998 (esposta al MoMA di New York), e la Fiat 500 del 2007: auto dell'anno nel 2008, World car design of the year nel 2009 e Compasso d'Oro per il design industriale nel 2011. Dal 2011 al 2015, Giolito ricopre in FCA il ruolo di capo designer del centro stile per i marchi Fiat e Abarth ed il ruolo di vicepresidente del design center per il mercato EMEA. Dal 2016 ottiene l\u2019incarico di Head of FCA Heritage, il dipartimento incaricato della tutela, divulgazione e promozione del patrimonio storico dei marchi italiani di FCA.\nBiografia.\nSi laurea in design industriale presso l'Istituto superiore per le industrie artistiche (ISIA) di Roma nel 1985. Per quattro anni lavora nell'ambito della grafica, comunicazione ed arredamento.\nEntra in Fiat nel 1989 dove inizio a concepire alcuni prototipi di vetture ecologiche ad alimentazione alternativa. Nel 1998 disegna la Multipla, una delle auto pi\u00f9 discusse e controverse della storia automobilistica recente. La Multipla venne tanto criticata quanto lodata, pur registrando un magro successo commerciale, entra a far parte della collezione del MoMA di New York, viene proclamata \"Auto dell'anno\" dalla rivista \"Top Gear\" e per pi\u00f9 anni consecutivi riceve il premio \u201cFamily car of the year\u201d.\nNel 2001 inaugura e dirige l\"'Advanced Design Center\" : un team di designer, esperti di comunicazione visiva, ingegneri ed esperti di marketing indipendenti ed emergenti (non provenienti da altri centri stile) per studiare soluzioni di mobilit\u00e0 alternativa.\nNel 2007, dopo la realizzazione della vettura di suo maggior successo commerciale e d'immagine, la 500, viene promosso a capo responsabile dello stile dei marchi Fiat e Abarth. Attualmente ricopre ancora tale ruolo ed \u00e8 vice presidente del Design Center per il mercato Europeo del gruppo Fiat Chrysler Automobiles. Giolito \u00e8 responsabile, insieme a Giorgio Neri, del brand \"500\" supervisionando la nuova famiglia di vetture nata dalla piccola utilitaria torinese quali la Fiat 500L e Fiat 500X.\nRealizzazioni.\nAutovetture.\nRoberto Giolito firma personalmente due vetture:\nNel 2007 viene nominato come responsabile per lo stile dei marchi FIAT e Abarth, sotto la sua direzione vengono create le seguenti vetture:"}
{"id": "5171688", "revid": "110157", "url": "https://it.wikipedia.org/wiki?curid=5171688", "title": "Met\u00e0 acqua, met\u00e0 fuoco", "text": "Met\u00e0 acqua, met\u00e0 fuoco (\"\u4e00\u534a\u662f\u706b\u7130\uff0c\u4e00\u534a\u662f\u6d77\u6c34 Yi Ban Shi Huo Yan, Yi Ban Shi Hai Shui\") \u00e8 un romanzo di Wang Shuo. \u00c8 stato pubblicato in Italia da Mondadori.\nL'opera si focalizza sulla vita del delinquente Zhang Ming senza esprimere giudizi morali sulla sua condotta, ponendosi come esempio di riferimento per la letteratura cinese \"dei teppisti\" (\"pizi wenxue\").\nTrama.\nZhang Ming vive una vita di lusso e ricatti, fingendosi all'occorrenza un poliziotto e multando per prostituzione i clienti delle giovani che assieme a lui e al suo \u201ccollega\u201d Fang Fang formano una piccola organizzazione a delinquere. Un giorno incontra la bella studentessa di Lettere Wu Di e, anche se inizialmente convinto di desiderare da questa solo un'avventura romantica, Zhang Ming finisce per ricambiare la profonda infatuazione della giovane.\nNonostante i tentativi i lei per fargli condurre una vita onesta, Zhang Ming continua con la sua occupazione illecita e, scoperto dalla studentessa a letto assieme ad una sua \u201ccollaboratrice\", viene da questa lasciato. Ma Wu Di, incapace di dimenticare l'ex, per ripicca entra anche lei nel giro della prostituzione e del ricatto: non pi\u00f9 amanti, i due si ritrovano comunque a lavorare assieme finch\u00e9 una retata un giorno non porta fine al traffico illegale.\nZhang Ming viene condannato alla rieducazione in carcere mentre Wu Di, ancora profondamente innamorata del giovane uomo, finisce per suicidarsi ben prima di essere arrestata, in preda alla depressione. Una volta uscito con libert\u00e0 vigilata, Zhang Ming viene a sapere delle sorti della ex e, in preda al rimorso e ai sensi di colpa, passa intere giornate in preda alle allucinazioni.\nViste le precarie condizioni psichiche del pregiudicato, lo stesso poliziotto incaricato della sua sorveglianza gli suggerisce di partire e rifarsi una nuova vita. Lasciata Pechino e spostatosi verso il Sud e la costa, Zhang Ming soggiorna in nell'isola del Mare Orientale, il paese del Buddha Haitian, meta di pellegrinaggi ed escursioni naturalistiche. L\u00ec conosce Hu Yi, anch'ella studentessa di lettere e, sebbene temprato ed immelanconito dalle esperienze passate, finisce coll'innamorarsi della giovane.\nQuesta, con i suoi atteggiamenti sfrontati e sprezzanti delle regole, sembra ricambiarlo. Ma alla fine tutto si rivela una cotta passeggera ed un equivoco provocato dalla civetteria della ragazza; tuttavia, a causa della sua aria smaliziata, questa finisce per attirare l'attenzione di due giovani sedicenti scrittori e lei, lusingata dalle loro attenzioni, nonostante le raccomandazioni di Zhang Ming, finisce per accompagnarsi sola ai due ragazzi.\nRitrovatala in lacrime, Zhang Ming le suggerisce di dimenticarsi del fattaccio accadutole e ritornare a casa, dove ha ancora tutta la vita davanti. A lui, separatosi teneramente da lei, non rimane che farsi da s\u00e9 giustizia, assalendo con un coltello i due adescatori e, arrestati dalla polizia, segnalarli come due stupratori.\nTerminata cos\u00ec la vacanza dolceamara sull'isola, Zhang Ming torna a Pechino, pieno di nuove speranze e col cuore pi\u00f9 leggero."}
{"id": "5171697", "revid": "599013", "url": "https://it.wikipedia.org/wiki?curid=5171697", "title": "A Million Bid", "text": ""}
{"id": "5171699", "revid": "791427", "url": "https://it.wikipedia.org/wiki?curid=5171699", "title": "Biblioteca comunale Giosu\u00e8 Carducci di Spoleto", "text": "La biblioteca comunale Giosu\u00e8 Carducci di Spoleto si trova all'interno di Palazzo Mauri, in pieno centro storico, vicino all'arco di Druso e alla chiesa di sant'Ansano. Il palazzo \u00e8 stato ristrutturato e la biblioteca riaperta nel 2009, dopo anni di chiusura conseguente ai danni provocati dai terremoti del 1979 e del 1997. Gli spazi aperti al pubblico sono distribuiti su tre piani per un totale di circa 2.200 metri quadrati.\nStoria.\nHa la sua prima origine in tempi napoleonici quando il prefetto del Trasimeno delibera la formazione di una pubblica biblioteca da realizzare utilizzando i fondi delle corporazioni religiose soppresse nel 1810, fondi poi raccolti e riordinati intorno al 1860 dallo storico locale Achille Sansi.\nNumerose le case religiose di Spoleto le cui raccolte di libri andarono ad arricchire la biblioteca pubblica: vennero confiscate ai minori conventuali, ai minori cappuccini, agli agostiniani, ai domenicani, ai filippini, ai serviti e, in misura maggiore, ai gesuiti. Non meno pregevoli le raccolte dei privati: nobili famiglie spoletine in decadenza vendettero al comune i loro volumi. Un ricco patrimonio bibliografico ed archivistico fu quello delle raccolte dei conti Campello donate rispettivamente alla biblioteca e all'archivio di Spoleto..\nRealizzata solo nel 1861 per volont\u00e0 dell'allora sindaco Giuseppe Sorchi, inizialmente occupa alcuni locali nel collegio gesuita di Santa Maria della piaggia, per poi spostarsi all'interno del \"monastero della SS. Trinit\u00e0\" sotto la direzione prima di Giuseppe Gigli, poi di Rinaldo Gherghi. Lo sviluppo della biblioteca \u00e8 rapidissimo, nel 1881 le acquisizioni portano il totale dei volumi a pi\u00f9 di 15.000. Viene intitolata a Giosu\u00e8 Carducci nel 1907, subito dopo la sua morte. &lt;BR&gt;\nMa collocata in ambienti vecchi e inadatti \u00e8 impossibilitata a funzionare efficacemente. In seguito a pressioni dirette del \"Ministero dell'educazione nazionale\", che provvede alle spese con un contributo iniziale di 1000 lire, le autorit\u00e0 comunali nel 1932 dispongono il trasferimento del patrimonio librario nelle sale di \"Palazzo Mauri\", acquistato dal comune nel 1918. Il ministero interviene anche per il restauro di 11 preziosi incunabuli.\nIl palazzo diventa sede anche di importanti istituzioni cittadine come l'Accademia spoletina e la Sezione di Archivio di Stato di Spoleto.\nLuigi Fausti, gi\u00e0 segretario dell'Accademia spoletina, viene nominato direttore della biblioteca nel 1930; cura l'ordinamento del materiale bibliografico che finalmente viene messo a disposizione dei lettori, notevolmente diminuiti negli anni (negli anni 1929-30 vengono registrate soltanto 500 presenze). Il patrimonio librario al momento della nuova apertura consta di: 27.454 volumi; 10 incunaboli; 180 manoscritti. La biblioteca diventa il maggior istituto bibliografico cittadino grazie anche a lasciti di privati.\nAlla morte del Fausti nel 1943, viene nominato il maestro Placido Nicolai, gi\u00e0 aiutante del Fausti che, in qualit\u00e0 di socio dell'Associazione italiana biblioteche dal 1948 fino al 1968, organizza a Spoleto il \"XV Congresso nazionale AIB\" nel 1964. Per l'occasione la sede viene restaurata e ammodernata. Grazie alla sua competenza e precedendo i colleghi umbri, \u00e8 fra i primi bibliotecari ad adottare le regole della schedatura internazionale, guadagnando l'ammirazione di numerosi studiosi di biblioteconomia.\nDescrizione.\nPatrimonio.\nContiene 110.000 unit\u00e0, tra volumi, opuscoli, riviste, manoscritti e stampe, di cui circa 19.000 appartenenti al \"Fondo Antico\".\nCospicua la sezione dedicata alle pubblicazioni regionali e locali; fra le opere di pregio due Bibbie miniate del XIII secolo, numerosi incunaboli e cinquecentine.\nI fondi speciali sono:\nSede.\nAl piano terra:\n Ai piani superiori:\nPalazzo Mauri.\nFu costruito nei primi decenni del '600 dalla famiglia Mauri, un tempo una delle principali della citt\u00e0. Diventa propriet\u00e0 del comune, che cerca una sede decorosa per i propri istituti di cultura, nel 1918. Nel 1932 diviene la sede della biblioteca comunale e della Accademia spoletina.\nIl piano nobile \u00e8 composto da vasti ambienti decorati nelle volte di affreschi da Alessandro Bottoni (1622), Giuseppe Valeriano (1740) e Domenico Sergardi (1748). Nel salone gentilizio si trovano un grande camino marmoreo e un soffitto di legno intagliato. In alcuni camini del palazzo \u00e8 inciso il nome di Andrea Mauri, prefetto generale delle poste e delle dogane, che fece edificare dall'architetto Giovanni Battista Mola nel 1626 la cappella delle SS. Icone all'interno del Duomo di Spoleto. Suo figlio Silvestro fu gesuita, insegnante e rettore del Collegio Romano, autore di trattati di filosofia e teologia.\nAl piano terra, dove \u00e8 stato recentemente portato alla luce un mosaico del periodo longobardo (VI d.C.), per molti anni ha avuto sede la Tipografia dell'Umbria, una delle pi\u00f9 antiche stamperie della citt\u00e0, fondata nel 1866.\nBiblioteca Carandente.\nDal 2006 la citt\u00e0 si \u00e8 arricchita di un'altra biblioteca con sede in Palazzo Collicola, al piano terra del Museo Carandente. Il suo fondo librario riguarda l'arte moderna e contemporanea; comprende 30.000 volumi tra cataloghi di mostre collettive e personali, monografie di artisti italiani e stranieri, materiale multimediale, una fototeca, riviste d'arte italiane e straniere. Si \u00e8 formata con periodici lasciti di Giovanni Carandente sin dagli anni '80."}
{"id": "5171700", "revid": "767487", "url": "https://it.wikipedia.org/wiki?curid=5171700", "title": "A Million Bid (film 1914)", "text": "A Million Bid \u00e8 un film muto del 1914 diretto da Ralph W. Ince che, con questa pellicola, realizz\u00f2 il primo film a cinque rulli della Vitagraph.\nLa sceneggiatura \u00e8 basata sul lavoro teatrale \"Agnes\" di George Cameron, lo pseudonimo usato per firmare le sue commedie da Gladys Rankin, moglie di Sidney Drew e conosciuta anche come Mrs. Sidney Drew. Nel 1927, la Warner Bros. ne avrebbe fatto un remake diretto da Michael Curtiz, usando sempre il titolo \"A Million Bid\".\nTrama.\nLa signora Sidney Belgradin si rifiuta di prendere in considerazione come genero Loring Brent, un medico non certo ricco di cui \u00e8 innamorata sua figlia Agnes. Intercettando le lettere che si scambiano i due innamorati, fa credere alla figlia che Loring non l'ami pi\u00f9. La ragazza, allora, accetta di accompagnare la madre in un viaggio all'estero. Su insistenza della madre, finisce per sposare Geoffrey Marshe, un ricco magnate australiano. Durante una crociera, lo yacht dove si trovano, naufraga e Marshe, insieme alla signora Belgradin, viene dato per morto.\nTornata in America, Agnes sposa Loring e dal loro matrimonio nasce un bambino. Cinque anni dopo, per\u00f2, riappare Marshe che si fa chiamare Monsieur de la Mer: sofferente di amnesia, non ricorda nulla, neanche il suo nome e si fa visitare da Loring per poter recuperare la memoria. Agnes, che lo ha riconosciuto, scongiura il marito di non operare quel paziente. Ma, durante l'operazione, effettuata nonostante le sue suppliche, Marshe muore per il trauma.\nProduzione.\nIl film fu prodotto dalla Vitagraph Company of America con il titolo di lavorazione \"A Million Dollar Bid\".\nDistribuzione.\nIl copyright del film, richiesto dalla Vitagraph Co. of America, fu registrato il 26 novembre 1913 con il numero LP2192.\nDistribuito dalla General Film Company, il film usc\u00ec nelle sale cinematografiche statunitensi nell'aprile 1914 dopo essere stato presentato in prima a New York il 7 febbraio 1914 nella nuova grande sala che la Vitagraph aveva comperato a Broadway e che aveva ribattezzato con il nome \"Vitagraph Theatre\".\nDel film fu fatta una riedizione che usc\u00ec sul mercato statunitense il 4 aprile 1917, distribuita dalla Greater Vitagraph (V-L-S-E)."}
{"id": "5171703", "revid": "481666", "url": "https://it.wikipedia.org/wiki?curid=5171703", "title": "Broadway Star", "text": ""}
{"id": "5171704", "revid": "1652635", "url": "https://it.wikipedia.org/wiki?curid=5171704", "title": "Cinque figli di cane", "text": "Cinque figli di cane \u00e8 un film del 1969 diretto da Alfio Caltabiano.\nTrama.\nNell'America del proibizionismo Grim Doel si fa incarcerare di proposito al fine di trovare le persone giuste per preparare un colpo. Riesce ad evadere con quattro detenuti: \"l'irlandese\", Moncho, il negro Geremia e \"l'ingegnere\". Li porta nella sede di un'organizzazione per lo spaccio clandestino di alcool dove viene affidato loro il compito di distruggere una distilleria di una gang rivale situata in un convento.\nDivieti.\nIl film venne distribuito nelle sale italiane col divieto di visione ai minori di 14 anni a causa delle numerose scene di sadismo, di violenza e di erotismo."}
{"id": "5171705", "revid": "741067", "url": "https://it.wikipedia.org/wiki?curid=5171705", "title": "5 figli di cane", "text": ""}
{"id": "5171708", "revid": "404449", "url": "https://it.wikipedia.org/wiki?curid=5171708", "title": "Fernando Di Laura Frattura", "text": "Biografia.\nNato ad Alfedena, in provincia dell'Aquila il 24 maggio 1932, ma trapiantato a Campobasso per via del lavoro del padre, direttore di una filiale del Banco di Napoli, ha militato a lungo nella Democrazia Cristiana.\nGeometra, nel 1970 viene eletto come consigliere in provincia di Campobasso, successivamente entra in Regione Molise prima come Assessore alla Sanit\u00e0, poi come Presidente del Consiglio Regionale e infine come Presidente dal 1988 al 1990 in due distinti periodi. Nel 1992 viene eletto alla Camera dei deputati nell'XI legislatura dove resta fino al 1994. Negli anni seguenti viene eletto consigliere nelle file della minoranza al comune di Alfedena e Presidente della Comunit\u00e0 Montana Alto Sangro.\n\u00c8 deceduto la notte del 9 settembre 2015 all'Ospedale Universit\u00e0 Cattolica di Campobasso dove era ricoverato da una settimana a seguito di un delicato intervento chirurgico.\nEra sposato con due figli, Giuliana e Paolo, a sua volta Presidente della Regione Molise."}
{"id": "5171716", "revid": "767487", "url": "https://it.wikipedia.org/wiki?curid=5171716", "title": "Domenico Cuciniello", "text": "Fu il fratello dell'architetto Ciro Cuciniello, e, pertanto, lo zio del drammaturgo Michele Cuciniello.\nBiografia.\nCome prima opera fu curatore di una pubblicazione didattica contenente ventiquattro tavole, degli \"Elementi di paesaggio ricavati dalle opere di Cristoforo Kniep. Disegnati da C.zo de Angelis. Pubblicati e litografati da Domenico Cuciniello\" (1823). Venne iniziata da Kniep nella capitale austriaca (1811), dapprima intitolata \"Grundlinien der Landschaftzeichnung\", e seguita dall'incisore L. F. Kaiser, ma fu interrotta alla quindicesima tavola (1819), quindi Cuciniello si assicur\u00f2 i diritti del testo, portando per primo in Italia l'interesse per la didattica artistica.\nStudioso di meccanica dei fluidi, comp\u00ec diversi viaggi tra la Francia e l'Inghilterra (1839) per aggiornarsi sulle esperienze nelle nuove tecniche per le opere pubbliche. Nel 1832 fu dentro la commissione tecnica diretta da Carlo Afan de Rivera, del Corpo di Ponti e Strade del Regno, per l'elaborazione dei progetti per il porto militare a Napoli. Iniziato da Cuciniello e da Stefano Gasse (1836), che mor\u00ec di l\u00ec a poco, sotto il loro mandato venne costruito il molo \"San Vincenzo\", come principale sistema di difesa, che permise la creazione dei bacino Beverello, attracco per il trasporto bellico marittimo. A seguito di questo lavoro, fu contattato per la direzione e progettazione di un nuovo porto militare, a Livorno, i cui lavori effettivi furono poi continuati da altri. Fu anche progettista di opere effimere."}
{"id": "5171720", "revid": "256896", "url": "https://it.wikipedia.org/wiki?curid=5171720", "title": "Stati Generali dei Paesi Bassi", "text": ""}
{"id": "5171723", "revid": "767487", "url": "https://it.wikipedia.org/wiki?curid=5171723", "title": "Caught with the Goods (film 1914)", "text": "Caught with the Goods \u00e8 un cortometraggio muto del 1914 diretto da Ned Finley.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 3 febbraio 1914."}
{"id": "5171727", "revid": "256896", "url": "https://it.wikipedia.org/wiki?curid=5171727", "title": "Stati Generali della Repubblica Batava", "text": ""}
{"id": "5171728", "revid": "256896", "url": "https://it.wikipedia.org/wiki?curid=5171728", "title": "Stati generali della Repubblica delle Sette Province Unite", "text": ""}
{"id": "5171729", "revid": "767487", "url": "https://it.wikipedia.org/wiki?curid=5171729", "title": "La guerriglia delle studentesse", "text": "\"\"' \u00e8 un film del 1969 diretto da Masao Adachi.\nTrama.\nIn Giappone un gruppo formato da tre studentesse e due studenti, ribelli sessantottini, si stabiliscono su una montagna al fine di addestrarsi per poter mettere in atto una guerriglia contro la loro scuola. Ma la guerriglia inizia tra di loro; tra sesso e violenze le ragazze prendono il sopravvento.\nDistribuzione.\nIl film non \u00e8 mai stato distribuito nei cinema italiani. \u00c8 stato trasmesso per la prima volta da Fuori orario. Cose (mai) viste il 7 settembre 2013, con audio originale e sottotitoli italiani, e col divieto ai minori di 14 anni."}
{"id": "5171730", "revid": "741067", "url": "https://it.wikipedia.org/wiki?curid=5171730", "title": "Jogakusei gerira", "text": ""}
{"id": "5171732", "revid": "599013", "url": "https://it.wikipedia.org/wiki?curid=5171732", "title": "Tangled Threads", "text": ""}
{"id": "5171737", "revid": "256896", "url": "https://it.wikipedia.org/wiki?curid=5171737", "title": "Magistrato straordinario", "text": ""}
{"id": "5171739", "revid": "256896", "url": "https://it.wikipedia.org/wiki?curid=5171739", "title": "Centro Studi Europa Orientale", "text": ""}
{"id": "5171740", "revid": "709406", "url": "https://it.wikipedia.org/wiki?curid=5171740", "title": "Idrogenosolfito di magnesio", "text": ""}
{"id": "5171741", "revid": "709406", "url": "https://it.wikipedia.org/wiki?curid=5171741", "title": "Solfito acido di magnesio", "text": ""}
{"id": "5171743", "revid": "991694", "url": "https://it.wikipedia.org/wiki?curid=5171743", "title": "Acido perossiformico", "text": ""}
{"id": "5171744", "revid": "256896", "url": "https://it.wikipedia.org/wiki?curid=5171744", "title": "Reparto Prevenzione Crimine", "text": ""}
{"id": "5171748", "revid": "256896", "url": "https://it.wikipedia.org/wiki?curid=5171748", "title": "Chiesa madre di Santa Maria Maggiore (Miglionico)", "text": ""}
{"id": "5171751", "revid": "256896", "url": "https://it.wikipedia.org/wiki?curid=5171751", "title": "Protomartiri francescani", "text": ""}
{"id": "5171758", "revid": "1494169", "url": "https://it.wikipedia.org/wiki?curid=5171758", "title": "Passione eterna", "text": ""}
{"id": "5171768", "revid": "767487", "url": "https://it.wikipedia.org/wiki?curid=5171768", "title": "Freedom on My Mind", "text": "Freedom on My Mind \u00e8 un documentario del 1994 diretto da Connie Field e Marilyn Mulford candidato al premio Oscar al miglior documentario."}
{"id": "5171770", "revid": "767487", "url": "https://it.wikipedia.org/wiki?curid=5171770", "title": "A Great Day in Harlem (film)", "text": "A Great Day in Harlem \u00e8 un documentario del 1994 diretto da Jean Bach candidato al premio Oscar al miglior documentario."}
{"id": "5171773", "revid": "767487", "url": "https://it.wikipedia.org/wiki?curid=5171773", "title": "The Broadcast Tapes of Dr. Peter", "text": "The Broadcast Tapes of Dr. Peter \u00e8 un documentario del 1993 diretto da David Paperny candidato al premio Oscar al miglior documentario."}
{"id": "5171778", "revid": "767487", "url": "https://it.wikipedia.org/wiki?curid=5171778", "title": "For Better or for Worse (film 1993)", "text": "For Better or for Worse \u00e8 un documentario del 1993 diretto da David Collier candidato al premio Oscar al miglior documentario."}
{"id": "5171780", "revid": "767487", "url": "https://it.wikipedia.org/wiki?curid=5171780", "title": "Fires of Kuwait", "text": "Fires of Kuwait \u00e8 un cortometraggio documentario del 1992 diretto da David Douglas candidato al premio Oscar al miglior documentario."}
{"id": "5171785", "revid": "682087", "url": "https://it.wikipedia.org/wiki?curid=5171785", "title": "Union Square", "text": ""}
{"id": "5171786", "revid": "767487", "url": "https://it.wikipedia.org/wiki?curid=5171786", "title": "Death on the Job", "text": "Death on the Job \u00e8 un documentario del 1991 diretto da Vince DiPersio e Bill Guttentag candidato al premio Oscar al miglior documentario."}
{"id": "5171788", "revid": "767487", "url": "https://it.wikipedia.org/wiki?curid=5171788", "title": "The Restless Conscience", "text": "The Restless Conscience: Resistance to Hitler Within Germany 1933-1945 \u00e8 un documentario del 1991 diretto da Hava Kohav Beller candidato al premio Oscar al miglior documentario."}
{"id": "5171789", "revid": "767487", "url": "https://it.wikipedia.org/wiki?curid=5171789", "title": "Wild by Law", "text": "Wild by Law: The Rise of Environmentalism and the Creation of the Wilderness Act \u00e8 un documentario del 1991 diretto da Diane Garey e Lawrence R. Hott candidato al premio Oscar al miglior documentario."}
{"id": "5171790", "revid": "287204", "url": "https://it.wikipedia.org/wiki?curid=5171790", "title": "5434 Tomwhitney", "text": "5434 Tomwhitney \u00e8 un asteroide della fascia principale. Scoperto nel 1989, presenta un'orbita caratterizzata da un semiasse maggiore pari a 3,1834818\u00a0UA e da un'eccentricit\u00e0 di 0,0804581, inclinata di 17,06287\u00b0 rispetto all'eclittica."}
{"id": "5171791", "revid": "287204", "url": "https://it.wikipedia.org/wiki?curid=5171791", "title": "5305 Bernievolz", "text": "5305 Bernievolz \u00e8 un asteroide della fascia principale. Scoperto nel 1978, presenta un'orbita caratterizzata da un semiasse maggiore pari a 2,4383776\u00a0UA e da un'eccentricit\u00e0 di 0,1544560, inclinata di 1,78945\u00b0 rispetto all'eclittica."}
{"id": "5171793", "revid": "86599", "url": "https://it.wikipedia.org/wiki?curid=5171793", "title": "8136 Landis", "text": "8136 Landis \u00e8 un asteroide della fascia principale. Scoperto nel 1979, presenta un'orbita caratterizzata da un semiasse maggiore pari a e da un'eccentricit\u00e0 di 0,1184539, inclinata di 3,83135\u00b0 rispetto all'eclittica.\nL'asteroide \u00e8 dedicato allo statunitense Rob R. Landis."}
{"id": "5171796", "revid": "177744", "url": "https://it.wikipedia.org/wiki?curid=5171796", "title": "13514 Mikerudenko", "text": "13514 Mikerudenko \u00e8 un asteroide della fascia principale. Scoperto nel 1990, presenta un'orbita caratterizzata da un semiasse maggiore pari a 2,3426623\u00a0UA e da un'eccentricit\u00e0 di 0,2172205, inclinata di 6,88514\u00b0 rispetto all'eclittica."}
{"id": "5171799", "revid": "86599", "url": "https://it.wikipedia.org/wiki?curid=5171799", "title": "9432 Iba", "text": "9432 Iba \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a e da un'eccentricit\u00e0 di 0,0347901, inclinata di 7,16986\u00b0 rispetto all'eclittica.\nL'asteroide \u00e8 dedicato all'astronomo amatoriale giapponese Yasuaki Iba."}
{"id": "5171800", "revid": "729019", "url": "https://it.wikipedia.org/wiki?curid=5171800", "title": "Koninklijke Landmacht", "text": "Il Koninklijke Landmacht (dall'olandese per \"Regio Esercito\"), spesso abbreviato in KL, \u00e8 l'attuale esercito dei Paesi Bassi e parte integrante delle forze armate dei Paesi Bassi.\nIl \"Koninklijke Landmacht\" fu fondato il 9 gennaio 1814, anche se le sue origini risalgono al 1572, quando fu fondato il cosiddetto \"Staatse leger\" facendo dello stesso esercito uno dei pi\u00f9 antichi ancora esistenti. Ha combattuto durante le guerre napoleoniche, la seconda guerra mondiale, la guerra d'indipendenza indonesiana, la guerra di Corea, ed ha mantenuto le proprie truppe alle frontiere della Germania Ovest durante la guerra fredda.\nA partire dal 1990, l'esercito \u00e8 stato impiegato nella guerra del Golfo, dal 2003 nella guerra in Afghanistan, e a svariate operazioni di peacekeeping tra cui si ricordano quelle effettuate sotto il coordinamento delle Nazioni Unite quali UNIFIL in Libano, e UNPROFOR in Bosnia ed Erzegovina.\nStruttura.\nLa forza operativa dell'esercito olandese \u00e8 costituita da brigate: la 11\u00aa Brigata Aermobile, la 13\u00aa Brigata leggera e la 43\u00aa Brigata meccanizzata.\nL'esercito olandese \u00e8 costituito da 21500 militari professionali con reclutamento volontario; il servizio di leva non \u00e8 stato abolito ma solamente sospeso.\nLe altre forze armate, la Marina Reale, l'Aeronautica Regia e la Gendarmeria sono anch'esse costituite da volontari."}
{"id": "5171801", "revid": "287204", "url": "https://it.wikipedia.org/wiki?curid=5171801", "title": "9981 Kudo", "text": "9981 Kudo \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,6766202\u00a0UA e da un'eccentricit\u00e0 di 0,0260247, inclinata di 2,51061\u00b0 rispetto all'eclittica."}
{"id": "5171804", "revid": "287204", "url": "https://it.wikipedia.org/wiki?curid=5171804", "title": "7301 Matsuitakafumi", "text": "7301 Matsuitakafumi \u00e8 un asteroide della fascia principale. Scoperto nel 1993, presenta un'orbita caratterizzata da un semiasse maggiore pari a 2,5945285\u00a0UA e da un'eccentricit\u00e0 di 0,2218397, inclinata di 9,24403\u00b0 rispetto all'eclittica."}
{"id": "5171805", "revid": "899609", "url": "https://it.wikipedia.org/wiki?curid=5171805", "title": "Esercito dei Paesi Bassi", "text": ""}
{"id": "5171806", "revid": "899609", "url": "https://it.wikipedia.org/wiki?curid=5171806", "title": "Esercito olandese", "text": ""}
{"id": "5171813", "revid": "177744", "url": "https://it.wikipedia.org/wiki?curid=5171813", "title": "18499 Showalter", "text": "18499 Showalter \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,3915029\u00a0UA e da un'eccentricit\u00e0 di 0,3507589, inclinata di 4,28679\u00b0 rispetto all'eclittica."}
{"id": "5171819", "revid": "287204", "url": "https://it.wikipedia.org/wiki?curid=5171819", "title": "25259 Lucarnold", "text": "25259 Lucarnold \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,9581828\u00a0UA e da un'eccentricit\u00e0 di 0,0401705, inclinata di 0,69743\u00b0 rispetto all'eclittica."}
{"id": "5171820", "revid": "1442080", "url": "https://it.wikipedia.org/wiki?curid=5171820", "title": "Fotocamere istantanee di Polaroid", "text": "Lista completa delle macchine fotografiche istantanee vendute dalla Polaroid Corporation. Le fotocamere sono ordinate per tipo.\nFilm Roll.\nQueste fotocamere utilizzavano il Polaroid Picture Roll Land film, che fu prodotto fino al 1992; alcune potevano usare il Pack film.\nSX-70.\nQuesti modelli comprendono le folding (pieghevoli) SLRs e le meno costose non folding.\nMacchine fotografiche Miniportrait.\nLa serie miniprotrait consentiva foto multiple con un solo scatto."}
{"id": "5171828", "revid": "767487", "url": "https://it.wikipedia.org/wiki?curid=5171828", "title": "Tangled Threads (film 1917)", "text": "Tangled Threads \u00e8 un cortometraggio muto del 1917 diretto da Allan Forrest.\nProduzione.\nIl film fu prodotto dall'Independent Moving Pictures Co. of America (IMP).\nDistribuzione.\nDistribuito dall'Universal Film Manufacturing Company, il film - un cortometraggio in due bobine - usc\u00ec nelle sale cinematografiche USA il 4 marzo 1917."}
{"id": "5171829", "revid": "481666", "url": "https://it.wikipedia.org/wiki?curid=5171829", "title": "Ted Sloman", "text": ""}
{"id": "5171830", "revid": "767487", "url": "https://it.wikipedia.org/wiki?curid=5171830", "title": "Glorious Betsy", "text": "Glorious Betsy \u00e8 un film del 1928 diretto da Alan Crosland: tratto dal lavoro teatrale \"Glorious Betsy\" di Rida Johnson Young che venne presentato a Broadway il 7 settembre 1908, dove fu interpretato da George W. Howard e Mary Mannering, si basa sulla storia vera del matrimonio tra Girolamo Bonaparte e Betsy Patterson, un'ereditiera americana, matrimonio che venne fatto annullare da Napoleone che voleva il fratello sposato alla principessa W\u00fcrttemberg. Mentre nella realt\u00e0 Girolamo lasci\u00f2 la moglie, restando poi in Europa, il film offre un happy end nel quale Girolamo ritorna da Betsy e dal figlio in America.\nIl lavoro di Rida Johnson Young venne usato come base per un film del 1936 della First National diretto da Frank Borzage, \"Hearts Divided\", che ebbe come protagonisti Marion Davies e Dick Powell.\nTrama.\nGirolamo Bonaparte, in visita a Baltimora, si fa passare per un insegnante di nome Jerome Laverne. Innamoratosi di Elizabeth \"Betsy\" Patterson, una ragazza della buona societ\u00e0, riesce a conquistarla. I due si sposano ma, in Europa, Napoleone si rivela contrariato da quell'unione, perch\u00e9 vuole che il fratello di sposi, per ragioni politiche, con una principessa tedesca. All'arrivo dei due sposi, rimanda indietro Betsy a Baltimora e fa annullare il matrimonio. Alla vigilia delle sue nuove nozze, Girolamo per\u00f2 riesce a fuggire, ritornando in America dalla moglie che ha appena dato alla luce il loro bambino.\nProduzione.\nIl film fu prodotto dalla Warner Bros. Venne girato muto con scene sonorizzate (musica ed effetti sonori) con il sistema Vitaphone.\nDistribuzione.\nLa prima del film si tenne il 26 aprile 1928 al Warners Theatre di New York. Venne poi distribuito nelle sale statunitensi il 9 giugno.\nCopia della pellicola viene conservata negli archivi della Library of Congress."}
{"id": "5171831", "revid": "767487", "url": "https://it.wikipedia.org/wiki?curid=5171831", "title": "The Magic Flame", "text": "The Magic Flame \u00e8 un film muto del 1927 diretto da Henry King. La sceneggiatura si basa sul romanzo \"K\u00f6nig Harlekin\" di Rudolph Lothar pubblicato a Monaco nel 1904.\nTrama.\nInnamorata di Tito, il clown, Bianca, la bella trapezista, star del circo Baretti, ha respinto le avances del principe ereditario di Illiria, che si \u00e8 presentato sotto mentite spoglie come conte Cassati. Il principe corteggia anche la moglie di un signorotto locale che lui uccide quando l'uomo lo sorprende insieme alla moglie. Reso sempre pi\u00f9 incattivito dai rifiuti di Bianca, il principe riesce ad attirarla con uno stratagemma nella sua camera d'albergo, ma la ragazza gli sfugge. Tito, che \u00e8 accorso in suo aiuto, ingaggia una lotta con il principe che ha la peggio, restando ucciso e finendo in mare. Per non farsi arrestare, Tito - che assomiglia al morto - sfrutta questa somiglianza facendosi passare per lui. Bianca, convinta che quello sia il vero principe e che abbia ucciso il povero clown, giura di vendicare Tito. Il falso principe deve essere incoronato re: il giorno della cerimonia, si trova davanti Bianca alla quale riesce a rivelare la sua vera identit\u00e0.\nProduzione.\nIl gruppo formato dal produttore Sam Goldwyn, dal regista Henry King e dagli attori Ronald Colman e Vilma Banky - un team che aveva girato nel 1926 \"The Winning of Barbara Worth\" (distribuito in Italia come \"Fiore del deserto\") - si riform\u00f2 per questa improbabile storia in costume che vide Colman interpretare uno dei suoi famosi doppi ruoli (in questo caso, sdoppiato nella parte di un nobile dissoluto e in quella di un clown del circo.\nIl film, prodotto dalla Samuel Goldwyn Company, fu uno dei tre film che Goldwyn produsse nel 1927.\nDistribuzione.\nIl copyright del film, richiesto da Samuel Goldwyn, fu registrato il 16 agosto 1927 con il numero LP24275.\nDistribuito dall'United Artists, il film usc\u00ec nelle sale USA il 18 settembre 1927. A New York, venne presentato in prima al Rialto Theatre. Fu distribuito anche in Finlandia (16 gennaio 1928), Portogallo (22 luglio 1929, come \"A Chama Divina\") e Austria (1930, come \"K\u00f6nig Harlekin\")."}
{"id": "5171834", "revid": "767487", "url": "https://it.wikipedia.org/wiki?curid=5171834", "title": "Ombre bianche (film 1928)", "text": "Ombre bianche (\"White Shadows in the South Seas\") \u00e8 un film del 1928 diretto da W. S. Van Dyke e, non accreditato, Robert J. Flaherty.\nTrama.\nUna societ\u00e0 occidentale dedita al commercio di perle ha il proprio avamposto in un'isola della Polinesia, dove, nella persona del direttore, Sebastian, fa uso della manodopera locale per il pericoloso compito di recuperare i preziosi dal fondo marino. Solo il dottor Matthew Lloyd si oppone a questo sfruttamento, che ha portato spesso i nativi a gravi infortuni e anche alla morte, al punto che Sebastian decide di sbarazzarsi di lui.\nAttratto con il falso pretesto che un'imbarcazione di passaggio necessitasse di aiuto medico in quanto l'equipaggio sarebbe stato in preda ad una malattia infettiva, Lloyd sale sulla nave per poi scoprire che in realt\u00e0 tutti a bordo erano gi\u00e0 morti: alcuni inviati di Sebastian allora legano il dottore ad un albero della nave e la lasciano andare alla deriva. Quando Lloyd riesce a liberarsi \u00e8 troppo tardi: un tifone ha investito l'imbarcazione, e Lloyd fa naufragio su un'isoletta.\nGli abitanti dell'isola, che finora non avevano mai incontrato un cosiddetto \"uomo bianco\", lo accolgono festosamente. Pi\u00f9 avanti il dottore riesce anche a salvare un ragazzo, figlio di un capo-trib\u00f9, dall'annegamento, mentre gli isolani lo davano gi\u00e0 per morto. In tal modo Lloyd aumenta il proprio prestigio presso i nativi, e riesce ad approfondire la conoscenza della sorella del giovane, Faya Way, prima sottoposta a tab\u00f9 e quindi inavvicinabile, con la quale inizia una relazione amorosa.\nLloyd e gli abitanti dell'isola studiano le rispettive abitudini e se ne stupiscono: il dottore nota che i nativi utilizzano le ostriche per trarne, dalla conchiglia, ami per la pesca, e buttano via l'eventuale perla, mentre i polinesiani sono altrettanto sorpresi dal fatto che Lloyd butti via le conchiglie e tenga le perle. Questa possibilit\u00e0 di arricchirsi sfiora per un attimo la mente di Lloyd e risveglia la sua cupidigia: egli accende un grande fal\u00f2 su una scogliera nella speranza che qualche nave di passaggio lo scorga e venga a recuperarlo. Poi, per\u00f2, considerando Faya Way, intristita dall'inquietudine del suo amato, decide di fare a meno della cosiddetta civilt\u00e0, e di stabilirsi nell'isola: lui e Faya Way spengono il fuoco.\nMa una nave di Sebastian, avendolo avvistato, il giorno dopo approda nell'isola, sempre fra la gioia degli abitanti, nonostante gli avvertimenti di Lloyd di tenersi lontano da simili visitatori. Sebastian incontra Lloyd, che credeva morto, e gli dice che intende aprire una postazione commerciale nell'isola. Lloyd \u00e8 naturalmente contrario, e fra i due si giunge a una colluttazione, al termine della quale il dottore \u00e8 ferito a morte da un colpo di pistola.\nTempo dopo Sebastian e i suoi collaboratori sono stanziati nell'isola ed hanno iniziato anche l\u00ec ad effettuare la loro impresa; Faya Way, in abiti occidentali, li guarda con occhi tristi.\nEdizioni Home Video.\nAttualmente \u00e8 disponibile un dvd prodotto da DNA Srl (dal titolo \"L'UOMO DI ARAN ed altri film\"), che contiene anche altre due pellicole di Robert Flaherty (L'UOMO DI ARAN ed NANUK L'ESQUIMESE). Questa versione, editata con il contributo dello studioso di Storia del Cinema Riccardo Cusin (che, nel dvd, presenta anche la pellicola), \u00e8 disponibile anche in streaming su alcune piattaforme."}
{"id": "5171836", "revid": "767487", "url": "https://it.wikipedia.org/wiki?curid=5171836", "title": "Ombre bianche", "text": "Ombre bianche (\"The Savage Innocents\") \u00e8 un film del 1960 diretto da Nicholas Ray.\nTrama.\nInuk ed Asiak, coppia nomade di inuit, vive di caccia e concia delle pelli nell'estremo Nord canadese. Un giorno, cacciando un orso polare con un piccolo espediente, la preda viene loro soffiata da altri inuit che dispongono di un fucile. Costoro spiegano come gli \"uomini bianchi\" di una comunit\u00e0 a sud, barattino l'arma in cambio di cento pelli di volpe artica. La coppia per mesi deve cacciare e cibarsi dell'animale richiesto, non il massimo della prelibatezza. Raggiunta la quota, hanno l'agognata arma che comporta tuttavia dover portare altre pelli in cambio dei colpi. Asiak fa capire al marito che il rapporto con gli \"uomini bianchi\" comporti una servit\u00f9 perpetua, rinunciando alla loro indipendenza.\nAppartatisi in un igloo a ridosso dell'insediamento, la coppia riceve la visita di un missionario, poco avveduto sui costumi locali. I due non comprendono il suo sermone, ritenendo il \"Signore\" lui stesso, in quanto nella lingua inuit ci si esprime in terza persona. Gli ospiti, come usanza, vorrebbero offrirgli dei vermi ed invitarlo a \"ridere\" con la consorte. Al di lui rifiuto, Inuk offeso lo percuote facendogli sbattere la testa su una parete ed uccidendolo.\nI due fuggono. La madre di lei, oramai debole e malata viene abbandonata nella banchisa come \u00e8 consuetudine. Asiak mette al mondo un bambino. La coppia viene raggiunta da due militari canadesi ma improvvisamente si abbatte una tempesta. Uno degli inseguitori muore, l'altro viene salvato da Inuk. Al riparo di un igloo, Inuk dichiara la propria innocenza, la non intenzionalit\u00e0 nella morte del missionario, irriguardoso delle loro usanze. Il ranger spiega come egli non possa sottrarsi alla legge, in quanto iscritto in un libro, un termine estraneo agli inuit.\nLa famiglia riaccompagna il militare all'insediamento. Costui promette di riportare la falsa notizia della morte di Inuk, il quale a sua volta, spaventato, non comprende il concetto di menzogna. Non resta che scacciare via l'inuit in malo modo, ammonendolo a non tornare mai pi\u00f9."}
{"id": "5171849", "revid": "767487", "url": "https://it.wikipedia.org/wiki?curid=5171849", "title": "Tangled Threads (film 1913)", "text": "Tangled Threads \u00e8 un cortometraggio muto del 1913 diretto da Robert Thornby. Il soggetto del film \u00e8 firmato dalla sceneggiatrice Mary H. O'Connor che \u00e8 anche sorella di una delle interpreti, Loyola O'Connor.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 17 novembre 1913."}
{"id": "5171850", "revid": "767487", "url": "https://it.wikipedia.org/wiki?curid=5171850", "title": "La donna venduta", "text": "La donna venduta (\"Hot Blood\") \u00e8 un film del 1956 diretto da Nicholas Ray."}
{"id": "5171851", "revid": "247222", "url": "https://it.wikipedia.org/wiki?curid=5171851", "title": "It's Alive (The Ozark Mountain Daredevils)", "text": "It's Alive \u00e8 un doppio album live del gruppo musicale The Ozark Mountain Daredevils, pubblicato dalla A&amp;M Records nel 1978. Il disco fu registrato dal vivo durante alcuni tour effettuati dal gruppo nell'aprile del 1978 in Missouri ed in Kansas (Stati Uniti)."}
{"id": "5171852", "revid": "68714594", "url": "https://it.wikipedia.org/wiki?curid=5171852", "title": "Russamento", "text": ""}
{"id": "5171853", "revid": "68714605", "url": "https://it.wikipedia.org/wiki?curid=5171853", "title": "Russare", "text": ""}
{"id": "5171854", "revid": "287204", "url": "https://it.wikipedia.org/wiki?curid=5171854", "title": "Storia di domani", "text": "Storia di domani \u00e8 un romanzo breve fantapolitico del 1949 di Curzio Malaparte, scritto in funzione anticomunista.\nViene fatto inoltre rientrare tra le prime opere della fantascienza italiana del dopoguerra."}
{"id": "5171855", "revid": "767487", "url": "https://it.wikipedia.org/wiki?curid=5171855", "title": "Tangled Threads (film 1919)", "text": "Tangled Threads \u00e8 un film muto del 1919 diretto da Howard C. Hickman.\nTrama.\nJohn Rutherford Wayne trascura la moglie Margaret per un'altra donna, Rita Kosloff. Margaret, cercando di far ingelosire il marito, finge di interessarsi a Philip Northrop, un amico di famiglia, senza sapere che Philip \u00e8 veramente innamorato di lei. Coinvolta in una situazione compromettente, Margaret viene accusata dal marito che chiede non solo il divorzio, ma anche la custodia del piccolo Sonny Boy. Ottenuto il divorzio, John sposa la sua amante. Il bambino, per\u00f2, si ammala gravemente e viene chiamata a curarlo proprio Margaret che, nel frattempo, \u00e8 diventata infermiera. Le cure assidue della madre fanno guarire il piccolo e John si rende conto che forse ha commesso un errore a divorziare da lei. Philip, sempre innamorato e in preda al rimorso per aver causato la rovina del matrimonio di Margaret, decide di porre rimedio al malfatto suicidandosi e portando con s\u00e9 anche Rita, che invita a una gita in macchina che finir\u00e0 con un incidente mortale.\nProduzione.\nIl film fu prodotto dalla Bessie Barriscale Productions con il nome B.B. Features.\nDistribuzione.\nFu distribuito nelle sale cinematografiche statunitensi il 15 giugno 1919 dalla Exhibitors Mutual Distributing Company e dalla Robertson-Cole Distributing Corporation. Poco prima dell'uscita, al film venne cambiato il titolo che in origine era \"Broken Threads\"."}
{"id": "5171856", "revid": "767487", "url": "https://it.wikipedia.org/wiki?curid=5171856", "title": "Il paradiso dei barbari", "text": "Il paradiso dei barbari (\"Wind Across the Everglades\") \u00e8 un film del 1958 in Technicolor diretto da Nicholas Ray.\nTrama.\nInizi del XX secolo: un guardiacaccia arriva in Florida nella speranza di far rispettare le leggi sulla tutela degli animali. Le sue idee si scontrano ben presto con quelle di Cottonmouth, il capo di un brutale gruppo di bracconieri.\nProduzione.\nIl film era vagamente basato sulla vita e sulla vicenda di Guy Bradley, un guardiano che nel 1905 fu ucciso a fucilate dai bracconieri nelle Everglades.\nTagline.\n\"A wild land like no other... an Adventure like no other!\" (\"Una terra selvaggia come nessun'altra... un'avventura come nessun'altra!\")"}
{"id": "5171858", "revid": "767487", "url": "https://it.wikipedia.org/wiki?curid=5171858", "title": "Non possiamo tornare a casa", "text": "Non possiamo tornare a casa (\"We Can't Go Home Again\") \u00e8 un film sperimentale diretto da Nicholas Ray. La prima versione risale al 1972 mentre quella pi\u00f9 conosciuta \u00e8 del 1976."}
{"id": "5171871", "revid": "767487", "url": "https://it.wikipedia.org/wiki?curid=5171871", "title": "Neve rossa (film)", "text": "Neve rossa (\"On Dangerous Ground\") \u00e8 un film del 1951 diretto da Nicholas Ray.\nTrama.\nL'agente Jim WIlson della polizia risolve un importante caso ma ottiene le informazioni decisive usando le maniere forti su un testimone recalcitrante. Non \u00e8 la prima volta che succede e i suoi superiori decidono quindi di inviarlo per un periodo fuori citt\u00e0: Carrey, lo sceriffo di una piccola citt\u00e0 al confine del Canada ha richiesto l'aiuto di un agente speciale per risolvere il caso dell'omicidio di una giovane.&lt;br&gt;\nQuando arriva sul posto l'agente Wilson si trova di fronte al padre della ragazza, il rude Walter Brent, deciso a farsi giustizia da solo; mentre insieme inseguono quello che sembra essere il sospettato, in una casa isolata nella foresta si trovano di fronte ad una donna cieca, Mary Malden. Wilson presto si invaghisce della donna e si offre di aiutarla a proteggere il fratello mentalmente malato, Danny, che potrebbe essere l'assassino.\nProduzione.\n\u00c8 ispirato al romanzo \"Mad with Much Heart\" scritto nel 1945 da Gerald Butler."}
{"id": "5171872", "revid": "1870933", "url": "https://it.wikipedia.org/wiki?curid=5171872", "title": "Taishi Taguchi", "text": "Nel 2016, a seguito di una sua rete nella partita di J1 League contro il dalla distanza, viene insignito del premio per la migliore rete stagionale."}
{"id": "5171874", "revid": "767487", "url": "https://it.wikipedia.org/wiki?curid=5171874", "title": "Hai sempre mentito", "text": "Hai sempre mentito (\"A Woman's Secret\") \u00e8 un film del 1949 diretto da Nicholas Ray."}
{"id": "5171875", "revid": "899609", "url": "https://it.wikipedia.org/wiki?curid=5171875", "title": "Nuova Olanda (Australia)", "text": "Nuova Olanda (in olandese \"Nieuw-Holland\") \u00e8 uno storico nome dato dagli olandesi all'Australia, adottato anche da altri popoli del gruppo delle lingue germaniche, nonch\u00e9 il nome non ufficiale della frontiera australiana. Il nome fu dato per la prima volta all'Australia nel 1644 dal navigatore olandese Abel Tasman.\nIl nome venne utilizzato per indicare tutta la \"Terra del Sud\" o \"Terra Australis\", anche se le coste del continente non erano state ancora pienamente esplorate; tuttavia, dopo l' di Botany Bay a Sydney nel 1788, il territorio orientale del continente rivendicato dalla Gran Bretagna venne chiamato Nuovo Galles del Sud, mentre la parte occidentale continu\u00f2 a chiamarsi Nuova Olanda. Il nome \"Hollandia Nova\" continu\u00f2 ad essere utilizzato per riferirsi all'Australia almeno fino al 1824, e in modo semi-ufficiale fino almeno alla met\u00e0 degli anni 1850.\nNonostante il nome dato al paese, n\u00e9 il regno dei Paesi Bassi, n\u00e9 la Compagnia olandese delle Indie orientali hanno mai rivendicato il territorio in Australia come proprio; le molte spedizioni olandesi, che visitarono la costa durante i 200 anni dopo la prima esplorazione olandese del 1606, non tentarono neppure mai la creazione di alcun insediamento permanente: la maggior parte degli esploratori olandesi di questo periodo riteneva che l'apparente mancanza di acqua e di suolo fertile rendesse la regione inadatta per la colonizzazione.\nStoria.\nIl nome \"Nuova Olanda\" venne utilizzato per la prima volta per indicare la costa occidentale e settentrionale dell'Australia nel 1644 dal navigatore olandese Abel Tasman, meglio conosciuto per la sua scoperta della Tasmania (chiamata da lui \"Terra di Van Diemen\"). Il Capitano inglese William Dampier us\u00f2 il nome nel suo racconto di due viaggi esplorativi compiuti nella zona nel 1688 e 1699. Dopo la fondazione dell'insediamento britannico di Nuovo Galles del Sud nel 1788, che occupava la parte orientale del territorio, il termine \"Nuova Olanda\" fu spesso usato per riferirsi solo alla parte di continente non ancora annesso al Nuovo Galles del Sud, ovvero alla parte occidentale del continente.\nIl 22 agosto 1770, dopo aver navigato a nord della costa orientale dell'Australia, James Cook rivendic\u00f2 tutta la costa che aveva appena esplorato come territorio britannico. Inizialmente Cook la chiam\u00f2 Nuovo Galles, ma poi la modific\u00f2 in Nuovo Galles del Sud. Con l'istituzione di un insediamento britannico a Sydney nel 1788, i britannici rafforzarono la loro pretesa sulla parte orientale dell'Australia, ora ufficialmente denominata Nuovo Galles del Sud. Durante la Commissione del governatore Arthur Phillip del 26 gennaio 1788 il confine fu definito come il 135\u00ba meridiano di longitudine est, tracciando una linea sulla mappa del 1663 disegnata da Melchis\u00e9dech Th\u00e9venot.\nNel 1804 il navigatore e cartografo britannico Matthew Flinders accanton\u00f2 il termine di \"Nuova Olanda\" preferendogli \"Australia\", raccomandandone l'adozione ufficiale da parte del governo britannico. Inizialmente la sua proposta fu rifiutata, ma il nuovo nome fu approvato ufficialmente dal Regno Unito nel 1824 e il 16 luglio 1825 il confine con il Nuovo Galles del Sud venne spostato pi\u00f9 ad ovest fino al 129\u00ba meridiano. A seguito della creazione di un nuovo insediamento lungo il fiume Swan Nonostante questo, anche nel 1837, nella corrispondenza ufficiale tra governo britannico di Londra e colonia del Nuovo Galles del Sud, veniva usato ancora il termine \"Nuova Olanda\" per fare riferimento all'intero continente.\nLa Nuova Olanda esport\u00f2 agar in Cina per uso culinario fino al 1832. Nei Paesi Bassi continuarono a chiamare Nuova Olanda (\"Nieuw Holland\") l'Australia fino alla fine del XIX secolo, per poi passare all'attuale \"Australi\u00eb\"."}
{"id": "5171877", "revid": "287204", "url": "https://it.wikipedia.org/wiki?curid=5171877", "title": "Pawel Pawlikowski", "text": ""}
{"id": "5171881", "revid": "111433", "url": "https://it.wikipedia.org/wiki?curid=5171881", "title": "Kurchatovio", "text": ""}
{"id": "5171892", "revid": "1305772", "url": "https://it.wikipedia.org/wiki?curid=5171892", "title": "Pat Healy", "text": "Pat Healy si pu\u00f2 riferire a:"}
{"id": "5171895", "revid": "767487", "url": "https://it.wikipedia.org/wiki?curid=5171895", "title": "Gianni Palminteri", "text": "Introduzione.\nPur riconosciuto come artista informale, negli anni '60 volge le spalle a questo movimento ed inaugura una personale ricerca controcorrente: \u201cSi viene a sapere con scandalo degli ambienti informali che Palminteri di nascosto nel suo studio, ha ripreso a disegnare l'albero e il nudo, a riprendere in mano il pennello, a fare dei piccoli triangoli mettendovi sotto la punta del pennello, disegnando cos\u00ec degli alberelli assai elementari\u201d. Dalla met\u00e0 degli anni Sessanta, trasforma queste vedute in paesaggi antropomorfi e negli anni Settanta ed Ottanta in paesaggi \"naturazionali\". Di qui la sua estetica giunge a fondere i grandi classici dell'arte italiana con l'essenzialit\u00e0 del gesto orientale in un originale stile sincretico. Instancabile sperimentatore di tecniche pittoriche e grafiche. \u00c8 stato anche poeta.\nBiografia.\nFrequenta gli studi classici al Collegio Aeronautico di Forl\u00ec.\nDal 1945 gioca come portiere della Feltrese e dipinge gi\u00e0. Nel 1948 l'Inter lo convoca come portiere a Milano dove rimane per una stagione. Un rovinoso incidente sul campo ne interrompe la carriera calcistica, mentre quella artistica inizia a essere coltivata nelle lunghe soste forzate a letto. \nTra i concittadini Palminteri stringe amicizia con i fratelli Romano e Tancredi Parmeggiani; \u00e8 con quest'ultimo che ha lunghe discussioni notturne e scambi di ritratti e disegni fatti nella soffitta paterna, in cui viene visitato anche dall'anziano pittore Juti Ravenna.\nNel 1952 si allontana da Feltre, come diversi artisti conterranei (Luigi Cima, Tancredi Parmeggiani) e fino al 1959 far\u00e0 la spola con Venezia dove si trasferir\u00e0 stabilmente dal 1961 al 1964.\nTra il 1952 ed il 1954 si iscrive ai Corsi Liberi del Nudo dell'Accademia di Belle Arti della citt\u00e0 lagunare in cui insegnavano allora Bruno Saetti e Gastone Breddo. \nCon Breddo Palminteri stabilir\u00e0 un legame maggiormente creativo, infatti ne diviene ben presto assistente fino ad aiutarlo nell'esecuzione di dieci cartocci che il maestro presenter\u00e0 alla Biennale del 1958, ricevendo il Premio Nazionale.\nNel 1955 partecipa alla 43\u00aa Mostra Collettiva della Fondazione Bevilacqua-La Masa di Venezia con un disegno di una natura morta. Nella Giuria vi sono Guido Cadorin, Francesco Valcanover, Alberto Viani, Virgilio Guidi.\nA Venezia con Tancredi si avvicina a Peggy Guggenheim e a Carlo Cardazzo, ma dopo alcune visite non si recher\u00e0 pi\u00f9 a Palazzo Venier dei Leoni, preferendo lavorare nel proprio studio nell'attuale Palazzo Mocenigo, sede della Facolt\u00e0 di Filosofia dell'Universit\u00e0 di Venezia.\nAl 1956 risalgono i \"Tuffi\", orme impresse e lacerate dal tuffo del suo corpo in una coltre di vernici industriali stese su vaste superfici di tela.\nNel 1960 partecipa con Ernesto Treccani, Giulio Turcato, Tono Zancanaro, Achille Perilli, Armando Pizzinato, Riccardo Licata, Ugo Attardi al Primo Premio Nazionale di Pittura \"Carlo Rizzarda\" che vince (ex aequo) con il Tuffo \"BE-2A\". La Giuria (Carlo Carr\u00e0 come Presidente, Umbro Apollonio, Silvio Guarnieri, Giuseppe Mazzariol, Franco Russoli e Marcello Venturoli come membri) si dice: \u201c... particolarmente lieta di riconoscere i meriti del pittore Gianni Palminteri, assolutamente inedito ed orientato alle pi\u00f9 libere esperienze informali.\u201d\nNel marzo 1962 Miela Reina espone nella Galleria triestina \"BE-2A\" l'opera vincitrice del premio Rizzarda e il Civico Museo Revoltella l'acquista per la sua Galleria di Arte Moderna.\nIn quel tempo si trovava a Trieste per le riprese di \"Senilit\u00e0\" Claudia Cardinale, che presenta a Palminteri il brasiliano Maurizio Siqueira, direttore dei musei d'Arte Moderna di Rio de Janeiro e di San Paolo. Egli lo invita a lavorare in Brasile, ma Palminteri declina l'offerta.\nA novembre parte alla volta di Parigi; l'occasione \u00e8 quella di riportare all'artista Riccardo Licata l'auto, ma in realt\u00e0 \u00e8 mosso dal richiamo dei grandi artisti che visita ogni giorno al Louvre.\nDi ritorno a Venezia Siqueira gli presenta Emilio Vedova, Santomaso e Christo che spesso, come lo scultore svedese Axel, lo visita nel suo studio a Ca'Nani.\nHa da poco conosciuto Anita Mini, pittrice, che sar\u00e0 per tutto il resto della vita sua consorte. \nCon lei intraprende nel 1965 il primo dei viaggi verso la Sicilia, fermandosi in Toscana, Umbria e Calabria; \u00e8 in Toscana che pu\u00f2 studiare dal vivo i primitivi: Giotto, Masaccio, Piero della Francesca, Pisanello, Pietro e soprattutto Ambrogio Lorenzetti. \u00c8 da qui che, invece di alimentarsi ad una cultura pittorica di formazione americana, si riaccosta, con assoluta indipendenza rispetto agli orientamenti estetici contemporanei, ai dati delle fonti naturali: paesaggio e uomo. \u201cPerch\u00e9 invece che andare con Pollock, non si pu\u00f2 andare con Ambrogio (Lorenzetti)? Sono ritornato nel passato a prendere la rincorsa, volevo ricostruire la pittura l\u00e0 dove si era interrotta\u201d. \nNel 1965 torna a Milano per la seconda volta ad esporre alla \u201cGalleria Il Cannocchiale\u201d gli originali paesaggi.\nNel 1968, in occasione del Festival dei due Mondi a Spoleto, adorna il centro storico con i suoi \"Ambienti\", stendardi e tele pendenti dai balconi dei palazzi cittadini.\nDal 1969 si trasferisce a Milano alla \u201cGalleria Patrizia\u201d in cui espongono Roberto Crippa e Gianni Dova. In questo periodo il regista Paolo Luciani gira un cortometraggio, con Gianni e Anita protagonisti, in cui racconta le loro giornate di artisti a Milano.\nDino Buzzati scrive degli affreschi su tavola di quel periodo: \u201cTempo fa dalla finestra aperta, una quaglia entr\u00f2 nello studio di Palminteri in corso Magenta e si mise a saltellare sopra i quadri deposti sul pavimento, che rappresentavano, con armonia di tinte e sensibilit\u00e0 naturalistica, vari paesaggi italiani di colli, di valli, di montagne... Un caso? Si direbbe di no. Perch\u00e9 la quaglia, gentilmente estromessa, \u00e8 tornata ripetutamente nello studio, sistemandosi sempre sopra i paesaggi, che le riuscivano molto pi\u00f9 ospitali che non i tetti o i grami giardini di Milano. All'uccello ramingo non si pu\u00f2 dare torto. Palminteri con quella sua tecnica personale, sa evocare con molta finezza il fascino e le luci delle campagne solitarie: e, a quanto pare, emulare i trompe l'oeil del leggendario Zeusi.\u201d.\nSi trasferisce nella campagna vicentina e a Vicenza nel 1971 frequenta l'ambiente culturale della \u201cGalleria Del Ponte\u201d, con Neri Pozza, Tono Zancanaro e Lionello Puppi.\nIn questi anni collabora con la rivista \"i Fogli del Ponte\" dove pubblica articoli di estetica.\nDi qui nel 1985, decide dopo vent'anni di ritornare a Feltre dove rester\u00e0 fino al 1991, reinterpretando i paesaggi della Valbelluna fino alla nuova partenza, questa volta per la Sabina.\nQui conduce un'esistenza isolata, lontano dai contatti con galleristi ed esposizioni e si dedica alla poesia che affianca alle inedite pitture ad olio su carta.\nMuore di ictus il 6 ottobre 1996.\nDino Gavina lo ospita nella selezione di artisti da lui considerati autentici e misconosciuti nella mostra \"Moderni e Contemporanei\u201d nel 2004 alla Galleria Accursio di Bologna.\nOpere nei Musei.\nPresso il Museum-Bagheria (Bagheria, PA)\nPresso la Galleria Rizzarda (Feltre)\n\"Angolo naturale\"\nPresso il Museo Revoltella - Comune di Trieste\nPresso \"Casa Museo Remo Brindisi\", Lido di Spina, Comacchio (FE)"}
{"id": "5171897", "revid": "247222", "url": "https://it.wikipedia.org/wiki?curid=5171897", "title": "Ozark Mountain Daredevils (album 1980)", "text": "Ozark Mountain Daredevils \u00e8 un album del gruppo musicale The Ozark Mountain Daredevils, pubblicato dalla Columbia Records nel 1980. Il disco fu registrato al \"Westlake Studios\" ed al \"Record Plant\" di Los Angeles, California (Stati Uniti)."}
{"id": "5171899", "revid": "486946", "url": "https://it.wikipedia.org/wiki?curid=5171899", "title": "Exilium", "text": ""}
{"id": "5171900", "revid": "858648", "url": "https://it.wikipedia.org/wiki?curid=5171900", "title": "Cristiani Democratici", "text": ""}
{"id": "5171903", "revid": "125420876", "url": "https://it.wikipedia.org/wiki?curid=5171903", "title": "Pat Healy (attore)", "text": "Healy \u00e8 principalmente attivo come attore, partecipando (soprattutto in ruoli secondari) sia in campo cinematografico che secondario.\nIl suo ruolo pi\u00f9 importante \u00e8 stato nel film \"Cheap Thrills - Giochi perversi\", nel quale ricopre il ruolo del protagonista Craig, e per la cui interpretazione ha vinto l'Audiance Award al festival del cinema South by Southwest. Altri ruoli centrali sono stati quelli nei film \"The Innkeepers\", \"Great World of Sound\" e \"Compliance\" (questi ultimi due entrambi diretti da Craig Zobel).\nAlcuni suoi ruoli secondari importanti sono quelli in \"Magnolia\", \"L'assassinio di Jesse James per mano del codardo Robert Ford\", \"L'alba della libert\u00e0\", \"Ghost World\", \"Pearl Harbor\" e \"\".\nIn campo televisivo ha partecipato a numerose serie televisive, tra cui \"Six Feet Under\", \"24\", \"Grey's Anatomy\", \"The Shield\", \"\" e \"Cold Case - Delitti irrisolti\".\nCome sceneggiatore ha scritto tre episodi della serie televisiva \"In Treatment\".\nHa anche scritto, diretto e interpretato \"take Me\" con Taylor Schilling."}
{"id": "5171906", "revid": "1543377", "url": "https://it.wikipedia.org/wiki?curid=5171906", "title": "Castello di Brechin", "text": "Il castello di Brechin (in inglese: Brechin Castle) \u00e8 uno storico edificio della cittadina scozzese di Brechin, nell'Angus (Scozia centro-orientale), realizzato nella forma attuale a partire dagli inizi del XVIII secolo in sostituzione di una fortezza originaria risalente almeno XIII secolo. Fu per 250 anni la residenza della famiglia Dalhousie, appartenente al clan Maule di Panmure.\nIl castello \u00e8 classificato come edificio di primo grado.\nDescrizione.\nIl castello si trova all'interno di una tenuta della superficie complessiva di 55.000 acri ed \u00e8 circondato da un giardino di 40 acri, considerato uno dei pi\u00f9 bei giardini privati della Scozia.\nL'edificio incorpora parti della fortezza originaria del XIII secolo.\nIl castello \u00e8 a pianta quadrangolare. a tre piani.\nLa parte pi\u00f9 antica \u00e8 rappresentata dalle cucine.\nStoria.\nDella fortezza originaria si hanno notizie sin dal 1296, quando re Edoardo I fu ricevuto da John Baliol.\nLa tenuta su cui sorgeva questa fortezza fu venduta nel 1643 dal signore di Mar a Patrick Maule, primo signore di Panmure. La tenuta comprendeva anche il castello, che a quel tempo aveva una forma a L a tre piani.\nL'edificio preesistente fu fatto trasformare in una residenza dal quarto signore di Panmure. Il progetto fu affidato all'architetto Alexander Edward.\nQuando per\u00f2 il quarto signore di Panmure partecip\u00f2 alle ribellioni del 1715, in seguito alle quali fu costretto all'esilio in Francia, anche il castello cess\u00f2 di essere di propriet\u00e0 di quella famiglia. Tuttavia la moglie del quarto signore di Panrule ottenne l'affitto dai nuovi proprietari, la York Buildings Company, cosicch\u00e9 la famiglia rimase ad abitarvi anche in seguito.\nAgli inizi del XX secolo, fu aggiunto il giardino privato."}
{"id": "5171921", "revid": "736476", "url": "https://it.wikipedia.org/wiki?curid=5171921", "title": "Brechin Castle", "text": ""}
{"id": "5171925", "revid": "1573940", "url": "https://it.wikipedia.org/wiki?curid=5171925", "title": "Ferdinando Cesaroni", "text": ""}
{"id": "5171934", "revid": "1305772", "url": "https://it.wikipedia.org/wiki?curid=5171934", "title": "Michigan State Spartans football", "text": "La squadra di football dei Michigan State Spartans rappresenta l'Universit\u00e0 statale del Michigan. Gli Spartans competono nella Football Bowl Subdivision (FBS) della National Collegiate Athletics Association (NCAA) e nella East Division della Big Ten Conference. La squadra \u00e8 allenata dal 2006 da Mark Dantonio.\nMichigan State ha vinto o condiviso sei titoli nazionali (1951, 1952, 1955, 1957, 1965 e 1966), due titoli della Michigan Intercollegiate Athletic Association (1903 e 1905) e otto titoli della Big Ten championships (1953, 1965, 1966, 1978, 1987, 1990, 2010 e 2013). La squadra disputa le sue partite interne allo Spartan Stadium, delle capacit\u00e0 di 75.005 spettatori al centro del campus. Gli avversari principali di MSU sono i Michigan Wolverines, contro cui ogni anno viene assegnato il Paul Bunyan Trophy.\nTitoli nazionali.\nMichigan State ha vinto sei titoli nazionali, di cui quattro rivendicati ufficialmente."}
{"id": "5171939", "revid": "76963", "url": "https://it.wikipedia.org/wiki?curid=5171939", "title": "Molly Morgan", "text": ""}
{"id": "5171951", "revid": "1305772", "url": "https://it.wikipedia.org/wiki?curid=5171951", "title": "Annan", "text": ""}
{"id": "5171957", "revid": "300067", "url": "https://it.wikipedia.org/wiki?curid=5171957", "title": "Darius Adams", "text": ""}
{"id": "5171959", "revid": "481666", "url": "https://it.wikipedia.org/wiki?curid=5171959", "title": "Mrs. Sidney Drew (prima)", "text": ""}
{"id": "5171960", "revid": "1543377", "url": "https://it.wikipedia.org/wiki?curid=5171960", "title": "Lionel Penrose", "text": "Studi\u00f2 alla \"Downs School\" di Colwall e alla \"Quaker Leighton Park School\" di Reading. Appartenente alla Societ\u00e0 degli Amici e obiettore di coscienza, dal 1916 serv\u00ec come conducente di ambulanze per la Croce Rossa britannica in Francia fino alla fine della prima guerra mondiale. Dopo la guerra studi\u00f2 al St. John's College di Cambridge.\nIl suo studio \"Colchester Survey\" del 1938 fu il primo serio tentativo di studiare le cause genetiche del ritardo mentale. In una indagine statistica, trov\u00f2 che i parenti di persone con seri problemi di ritardo mentale non ne erano normalmente affetti, ma alcuni presentavano lo stesso quadro diagnostico, mentre i parenti di persone con lievi problemi di ritardo mentale avevano, in alcuni casi, un basso grado di disabilit\u00e0. Penrose cominci\u00f2 allora una ricerca per identificare le cause genetiche del ritardo mentale (allora chiamato \"deficienza mentale\"), individuandole in una alterazione dei cromosomi. Espose i risultati nel libro \"The Biology of Mental Defect\" (Sidgwick and Jackson, Londra, 1949).\nPenrose fu una figura di spicco della comunit\u00e0 dei genetisti britannici dopo la seconda guerra mondiale. Dal 1945 al 1965 fu titolare della \"Galton Chair\" di eugenetica al Galton Laboratory dell'University College dell'Universit\u00e0 di Londra.\nNel suo articolo del 1939, \"Mental Desease and Crime: Outline of a Comparative Study of European Statistics\", pubblicato sul \"British Journal of Medical Psychology\", Penrose fa notare come spesso il numero di detenuti nelle prigioni sia inversamente proporzionale al numero di ricoverati in cliniche psichiatriche. Questo tipo di relazione, anche se considerata troppo semplicistica, \u00e8 a volte citata come \"Legge di Penrose\".\nOttenne molti riconoscimenti, tra cui il \"Lasker Award\" per la ricerca medica di base, ricevuto nel 1960.\nNel 1972 \u00e8 stato eletto membro della Royal Society.\nDalla moglie Margaret Leathes, sposata nel 1928, ha avuto quattro figli:"}
{"id": "5171961", "revid": "1032083", "url": "https://it.wikipedia.org/wiki?curid=5171961", "title": "Finsicilia", "text": ""}
{"id": "5171962", "revid": "110157", "url": "https://it.wikipedia.org/wiki?curid=5171962", "title": "Best of the Ozark Mountain Daredevils (Nuclear Fishin')", "text": "Best of the Ozark Mountain Daredevils (Nuclear Fishin') \u00e8 un album raccolta della The Ozark Mountain Daredevils, pubblicato (solo in Canada) dalla A&amp;M Records nel 1980.\nMusicisti.\nProduttori"}
{"id": "5171965", "revid": "580197", "url": "https://it.wikipedia.org/wiki?curid=5171965", "title": "Calcio Femminile Permac Vittorio Veneto", "text": "LAssociazione Sportiva Dilettantistica Calcio Femminile Permac Vittorio Veneto, meglio nota come Vittorio Veneto, \u00e8 una associazione sportiva dilettantistica italiana di calcio femminile con sede nella citt\u00e0 di Vittorio Veneto, in provincia di Treviso.\nPer anni militante nei campionati di secondo livello del campionato italiano di calcio femminile, le Serie A2 nei primi anni duemiladieci e B nella prima parte della sua esistenza, ha ottenuto la storica promozione in Serie A al termine della stagione 2014-2015.\nStoria.\nIl club venne fondato da Franco Fattorel e Patrizia Ferro nell'aprile 1982 come U.S. Salsa Barazzuol, iscrivendosi al campionato di Serie D regionale nell'ottobre dello stesso anno. Dopo tre stagioni in Serie D e due Coppe Veneto vinte, venne ammessa nella Serie C regionale per meriti sportivi e cambi\u00f2 denominazione in U.S. Vittorio Veneto Barazzuol. Nel 1991 arriv\u00f2 la promozione in Serie B, seconda serie nazionale. La U.S.C.F. Vittorio Veneto partecip\u00f2 al campionato di Serie B per sedici stagioni consecutive dal 1991-1992 al 2005-2006, raggiungendo come migliore prestazione un quarto posto finale proprio nella stagione di esordio, e venendo riammesso a completamento organico in tre occasioni dopo essere stato inizialmente retrocesso.\nNella stagione 2005-2006 concluse il suo girone di Serie B all'ultimo posto e venne retrocesso in Serie C regionale. Vi rimase per quattro stagioni e nel 2010 conquist\u00f2 la promozione in Serie B, allora terzo livello del campionato italiano. Concluse la stagione al quinto posto a pari punti col Mestre 1999 e col , vinse lo spareggio contro il Mestre 1999 e venne promosso in Serie A2. Nell'estate 2012 cambi\u00f2 denominazione in U.S.D.C.F. Permac Vittorio Veneto. Partecip\u00f2 alle ultime due stagioni di Serie A2 (2011-2012 e 2012-2013), con quest'ultima che venne rinominata Serie B nel 2013.\nConcluse la stagione 2013-2014 al secondo posto nel girone C della Serie B a quindici punti di distanza dal San Zaccaria. Nell'estate 2014 cambi\u00f2 denominazione in A.S.D.C.F. Permac Vittorio Veneto. Vinse il girone C nella stagione 2014-2015 distanziando il Marcon di quattro punti e venendo promosso per la prima volta nella sua storia in Serie A. Alla prima stagione di Serie A il Permac Vittorio Veneto concluse al nono posto con diciotto punti conquistati in ventidue giornate, punteggio non sufficiente ad evitare la retrocessione in Serie B. Nel campionato di Serie B 2016-2017 manc\u00f2 il pronto ritorno in Serie A, concludendo il girone B al secondo posto a tre soli punti di distacco dalla capolista Reggiana. Nella stagione successiva, nonostante il quarto posto finale nel girone C della Serie B il Vittorio Veneto non riusc\u00ec a conquistare un posto nel nuovo campionato di Serie B a girone unico e venne retrocesso nella neonata Serie C, organizzata a carattere interregionale.\nAl termine della stagione 2020-2021, conclusa con un ottavo posto nel girone B della Serie C, il Permac Vittorio Veneto ha ceduto il titolo sportivo per la partecipazione al campionato di Serie C alla societ\u00e0 Venezia Football Club."}
{"id": "5171966", "revid": "2031676", "url": "https://it.wikipedia.org/wiki?curid=5171966", "title": "Kim Tae-yeon", "text": "Biografia.\nPrimi anni.\nKim Tae-yeon nacque il 9 marzo 1989 a Jeonju, Corea del Sud. La sua famiglia \u00e8 composta dai genitori, da un fratello maggiore, Kim Ji-woong e da una sorella minore, Kim Ha-yeon.\nA 13 anni, Kim Tae-yeon arriv\u00f2 alla conclusione che il suo unico talento fosse il canto, pertanto lei e suo padre iniziarono a viaggiare da Jeonju a Seul per permetterle di seguire le lezioni di canto alla SM Academy. Il cantante The One fu uno dei suoi insegnanti e, nel 2004, le diede l'opportunit\u00e0 di collaborare alla propria canzone \"You Bring Me Joy\". Successivamente, quello stesso anno vinse il primo premio al \"SM Youth Best Competition\" e firm\u00f2 ufficialmente il contratto con la SM Entertainment. Dopo aver completato le lezioni, debutt\u00f2 come membro del gruppo Girls' Generation nel 2007. Nel 2008, Kim Tae-yeon si diplom\u00f2 alla Jeonju Art High School, che la premi\u00f2 conferendole il \"Lifetime Achievement Award\".\nCarriera.\nCarriera da solista.\nNel 2008, Kim Tae-yeon pubblic\u00f2 le sue prime canzoni come solista, \"If\" per la colonna sonora del drama \"Kwaedo Hong Gil-dong\" (\"Hong Gil-dong\") e \"Can You Hear Me\" per quella di \"Beethoven Virus\". \"If\" divenne popolare in varie classifiche musicali online, mentre \"Can You Hear Me\" ricevette il Premio popolarit\u00e0 ai Golden Disk Awards 2008. Sempre nel 2008, debutt\u00f2 con Kangta per il brano \"7989\". Nel 2009 usc\u00ec \"It's Love\", in collaborazione con Sunny, per la serie \"Maentange heding\" (\"Heading to the Ground\"): oltre a raggiungere la vetta delle classifiche musicali, la canzone fu considerata una delle migliori colonne sonore della seconda met\u00e0 dell'anno. In seguito, partecip\u00f2 al brano \"S.E.O.U.L.\" (con i Super Junior e le altre Girls' Generation) allo scopo di promuovere il turismo nella capitale della Corea del Sud. Il 2010 segn\u00f2 un nuovo duetto con il suo mentore The One, \"Like a Star\", e un'altra colonna sonora, \"I Love You\", per \"Athena - Jeonjaeng-ui yeosin\" (\"Athena: Goddess of War\"): quest'ultima, che usc\u00ec il 13 dicembre, ottenne buoni piazzamenti in alcune classifiche. Quello stesso anno, partecip\u00f2 al brano \"Cabi\" (con i 2PM e le Girls' Generation) per promuovere il parco acquatico \"Caribbean Bay\". Nel 2011, Kim Tae-yeon duett\u00f2 con Kim Bum-soo per \"Different\", che raggiunse il secondo posto della Gaon Chart dei singoli digitali poco dopo l'uscita.\nNel 2012, Kim Tae-yeon pubblic\u00f2 il singolo \"Missing You Like Crazy\" per il drama \"The King 2 Hearts\". Essa raggiunse immediatamente la prima posizione in tutte le classifiche coreane, ottenendo un all-kill. La cantante aveva precedentemente rifiutato di cantarla a causa degli impegni con le Girls' Generation, ma lo aveva promesso al direttore musicale Lee Pil-ho dopo aver lavorato con lui in \"Beethoven Virus\"; egli dichiar\u00f2 poi che non aveva considerato nessun altro a parte Kim Tae-yeon per cantare il brano. \"Missing You Like Crazy\" fu scelta come colonna sonora pi\u00f9 popolare dell'anno ai Seoul Drama Awards 2012. Sempre nel 2012, cant\u00f2 \"Closer\" per il drama \"Areumda-un geudae-ege\" (\"To the Beautiful You\"). Anche il 2013 fu un anno di colonne sonore: \"And One\" per \"Geu gyeo-ul, baram-i bunda\" (\"That Winter, The Wind Blows\"), che debutt\u00f2 al primo posto della Billboard Korea K-pop Hot 100 e in altre classifiche, stabilendo un altro all-kill, poi \"Bye\" per il film \"Mr. Go\". Nel 2014, registr\u00f2 \"Colorful\" per la campagna \"Il mondo \u00e8 pi\u00f9 bello perch\u00e9 siamo diversi\" di JTBC, e \"Love, That One Word\" per la serie \"Neohuideul-eun powidwaessda\" (\"You're All Surrounded\"), raggiungendo il secondo posto su Melon e il primo in altre classifiche musicali. A febbraio 2015, partecip\u00f2 alla canzone \"Shake That Brass\" di Amber.\nIl 7 ottobre 2015 usc\u00ec il suo primo EP da solista, \"I\", mentre il 3 febbraio 2016 usc\u00ec il singolo \"Rain\".\nIl 25 giugno 2016 Taeyeon pubblica il singolo di pre-rilascio, \"Starlight\" con DEAN, per il suo secondo EP, \"Why\", rilasciato il 28 giugno dello stesso anno, e l'1 novembre rilascia il singolo \"11:11\", che \u00e8 stato incluso nel suo primo album in studio, \"My Voice\", rilasciato il 28 febbraio 2017. Il 13 dicembre dello stesso anno Taeyeon pubblica il suo primo album speciale, intitolato \"This Christmas\".\nNel 2019 Taeyeon rilascia il suo primo EP, intitolato \"Voice\". Il 28 ottobre rilascia il suo secondo album in studio \"Purpose\" e nella prima met\u00e0 del 2022 rilascer\u00e0 il suo terzo album in studio.\nGirls' Generation.\nNel 2007, Kim Tae-yeon debutt\u00f2 nel gruppo musicale Girls' Generation, formato da nove membri. Essendo la pi\u00f9 grande fu scelta come leader e la pressione la port\u00f2 a soffrire, per qualche tempo, di sonnambulismo.\nNel 2012, insieme alle compagne Tiffany e Seohyun form\u00f2 il sottogruppo TTS, pubblicando il primo EP \"Twinkle\". Il sottogruppo ha uno stile e un concept diverso dal gruppo originario, focalizzandosi principalmente sulle abilit\u00e0 vocali di ciascuna cantante piuttosto che sulle esibizioni di gruppo. Il 25 agosto 2014 inizi\u00f2 un reality show a loro dedicato, \"The TaeTiSeo\", sul canale OnStyle. Nel 2018 debutta nel secondo sottogruppo delle SNSD, Oh!GG con i membri Sunny, Hyoyeon, Yuri e Yoona con il singolo \"Little Touch\".\nSM The Ballad.\nGli SM the Ballad sono un gruppo formato nel 2010 unendo vari artisti della SM Entertainment. Kim Tae-yeon si un\u00ec a loro nel 2014, comparendo nel secondo EP \"SM the Ballad Vol. 2\", in cui duett\u00f2 con Jonghyun per la title track \"Breath\" e realizz\u00f2 il brano da solista \"Set Me Free\".\nAltre attivit\u00e0.\nNell'aprile 2008, Kim Tae-yeon divent\u00f2 una DJ per il programma \"Kangin &amp; Kim Tae-yeon's Chin Chin Radio\" su MBC FM4U, insieme a Kangin dei Super Junior. Dopo il ritiro di quest'ultimo un anno dopo, il programma fu rinominato \"Kim Tae-yeon's Chin Chin Radio\" e ne divenne l'unica presentatrice fino alla chiusura nell'aprile 2010. Da gennaio ad agosto 2010, fu una dei presentatori del talk show \"Win Win\" insieme a Wooyoung dei 2PM, Choi Hwa-jung, Kim Shin-young e Kim Seung-woo. A febbraio 2012, lei, Tiffany e Seohyun presentarono \"Show! Music Core\". Dopo pi\u00f9 di un anno, lasciarono il programma ad aprile 2013, salutando il pubblico con un'esibizione speciale della loro canzone \"Goodbye, Hello\".\nNel 2009, la cantante apparve nel reality-variety show \"Uri gyeolhonhaess-eo-yo\" con il commediografo Jeong Hyeong-don, interpretando la vita quotidiana di una coppia sposata. Quando venne dato l'annuncio, in Corea del Sud si sollev\u00f2 una polemica a causa della differenza d'et\u00e0 di 11 anni tra i due. Il 7 maggio 2010, Kim Tae-yeon debutt\u00f2 come protagonista nel musical \"Midnight Sun\", basato sul romanzo giapponese \"Taiy\u014d no uta\" di Aya Denkawa.\nNel 2013, torn\u00f2 alla radio come DJ per un giorno per il programma \"Shimshimtapa\", insieme alla compagna di gruppo Tiffany.\nKim Tae-yeon fu anche presentatrice occasionale di varie cerimonie di premiazione, e doppi\u00f2 Margo nelle versioni coreane di \"Cattivissimo me\" e \"Cattivissimo me 2\"."}
{"id": "5171969", "revid": "203463", "url": "https://it.wikipedia.org/wiki?curid=5171969", "title": "Sir Roger Penrose", "text": ""}
{"id": "5171972", "revid": "1543377", "url": "https://it.wikipedia.org/wiki?curid=5171972", "title": "Stockholm Open 2014", "text": "Lo Stockholm Open 2014 \u00e8 stato un torneo di tennis che si \u00e8 giocato su campi in cemento al coperto. \u00c8 stata la 46\u00aa edizione dello Stockholm Open che fa parte della categoria ATP World Tour 250 series nell'ambito dell'ATP World Tour 2014. Gli incontri si sono svolti al Kungliga tennishallen di Stoccolma, in Svezia, dal 13 al 19 ottobre 2014.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nCampioni.\nSingolare.\n Tom\u00e1\u0161 Berdych ha sconfitto in finale Grigor Dimitrov per 5-7, 6-4, 6-4.\nDoppio.\n Eric Butorac / Raven Klaasen hanno sconfitto in finale Treat Huey / Jack Sock per 6-4, 6-3."}
{"id": "5171974", "revid": "584834", "url": "https://it.wikipedia.org/wiki?curid=5171974", "title": "Linea S14 (servizio ferroviario suburbano di Milano)", "text": ""}
{"id": "5171975", "revid": "757396", "url": "https://it.wikipedia.org/wiki?curid=5171975", "title": "Marcus Eriksson", "text": "Carriera.\nHa giocato nella squadra B del Barcellona in LEB Oro. Nel 2015 \u00e8 stato scelto nel Draft NBA dagli Atlanta Hawks."}
{"id": "5171983", "revid": "68717440", "url": "https://it.wikipedia.org/wiki?curid=5171983", "title": "America Russa", "text": ""}
{"id": "5171986", "revid": "1543377", "url": "https://it.wikipedia.org/wiki?curid=5171986", "title": "BGL Luxembourg Open 2014", "text": "Il BGL Luxembourg Open 2014 \u00e8 stato un torneo di tennis giocato sul cemento indoor. \u00c8 stata la 19\u00aa edizione del BGL Luxembourg Open, che fa parte della categoria WTA International nell'ambito del WTA Tour 2014. Si \u00e8 giocato a Lussemburgo, in Lussemburgo dal 13 al 19 ottobre 2014.\nPartecipanti WTA.\nAltre partecipanti.\nGiocatrici che hanno ricevuto una Wildcard per il tabellone principale:\nGiocatrici passate dalle qualificazioni:\nCampionesse.\nSingolare.\n Annika Beck ha sconfitto in finale Barbora Z\u00e1hlavov\u00e1-Str\u00fdcov\u00e1 per 6-2, 6-1.\nDoppio.\n Timea Bacsinszky / Kristina Barrois hanno sconfitto in finale Lucie Hradeck\u00e1 / Barbora Krej\u010d\u00edkov\u00e1 per 3-6, 6-4, [10-4]."}
{"id": "5171988", "revid": "74801", "url": "https://it.wikipedia.org/wiki?curid=5171988", "title": "McKee Rankin", "text": "Sposato con l'attrice Elizabeth \"Kitty\" Blanchard, era padre di Gladys Rankin, commediografa pure lei, conosciuta popolarmente con il nome da sposata, Mrs. Sidney Drew. Anche l'attrice Phyllis McKee Rankin, la seconda moglie di Harry Davenport, era figlia della coppia.\nUn'altra figlia di Rankin, Doris Marie Rankin, nata dalla relazione adulterina con l'attrice Mabel Bert, fu la prima moglie (dal 1904 al 1923) dell'attore Lionel Barrymore. \nIl nome di McKee Rankin appare in diversi spettacoli di Broadway dal 1870 ai primi anni del Novecento. "}
{"id": "5171991", "revid": "339392", "url": "https://it.wikipedia.org/wiki?curid=5171991", "title": "Direttive europee", "text": ""}
{"id": "5171992", "revid": "68717633", "url": "https://it.wikipedia.org/wiki?curid=5171992", "title": "Rilevazione statistica", "text": ""}
{"id": "5171996", "revid": "1543377", "url": "https://it.wikipedia.org/wiki?curid=5171996", "title": "Bocca Lorenza", "text": "Bocca Lorenza \u00e8 una cavit\u00e0 profonda circa 36 metri, situata a quota 387 s.l.m. nel versante sud del monte Summano nel comune di Santorso ed \u00e8 una delle pi\u00f9 importanti grotte del Veneto per reperti ritrovati.\nRitrovamenti.\nAgli inizi del Novecento avvennero i primi rinvenimenti casuali, seguiti negli anni successivi e in particolare agli inizi degli anni Sessanta da saggi di scavo che portarono alla luce manufatti in ceramica, selce, osso, corno, metallo, attualmente esposti in parte al Museo archeologico dell'Alto vicentino, in parte al Museo naturalistico archeologico di Vicenza, in parte conservati nella collezione privata Cibin-Gori.\nI dati sul contesto stratigrafico riscontrato all'interno della grotta sono esigui e di non facile lettura, ma sicuramente il complesso dei ritrovamenti indica che la grotta, localizzata in zona di pascoli, \u00e8 stata frequentata in diverse epoche protostoriche e storiche, per cui sono state formulate alcune ipotesi interpretative:\nItinerario didattico.\nNel 2000 \u00e8 stato inaugurato l'itinerario archeologico didattico alla grotta Bocca Lorenza, dopo gli interventi di messa in sicurezza e di dotazione di strumenti didattici, realizzati all'esterno e all'interno della grotta, per l'accompagnamento di scolaresche. \u00c8 stata anche attrezzata, sulle pareti esterne della grotta, una palestra per permettere anche ai pi\u00f9 piccoli di provare le tecniche di progressione su corda, seguiti da speleologi di provata esperienza e in totale sicurezza.\nL'escursione ha l'obiettivo di far conoscere ai ragazzi la grotta sotto diversi aspetti:\nAccesso.\nVi si accede facilmente dal centro di Santorso percorrendo un breve sentiero."}
{"id": "5171998", "revid": "22475", "url": "https://it.wikipedia.org/wiki?curid=5171998", "title": "Pablo Berger", "text": "Biografia.\nNel 2012 dirige \"Blancanieves\", film scelto per rappresentare la Spagna ai Premi Oscar 2014 nella categoria miglior film straniero e altre tre nomination agli European Film Awards 2013. Il film ha anche ottenuto 18 nomination per l'edizione 2013 del Premio Goya, il principale riconoscimento cinematografico spagnolo, vincendo 10 premi, tra cui quello per il miglior film."}
{"id": "5172002", "revid": "481666", "url": "https://it.wikipedia.org/wiki?curid=5172002", "title": "Georgie Drew Barrymore", "text": ""}
{"id": "5172024", "revid": "119740476", "url": "https://it.wikipedia.org/wiki?curid=5172024", "title": "Angelin Preljocaj", "text": "Il suo lavoro \u00e8 impregnato di storia del balletto classico, ma \u00e8, tuttavia, risolutamente contemporaneo. Le sue coreografie trattano temi forti, attraverso un semplice linguaggio gestuale che \u00e8 allo stesso tempo energico, dinamico e di gran fisicit\u00e0. Entrato nel repertorio dell'Op\u00e9ra national de Paris all'inizio degli anni novanta dello scorso secolo, dirige dal 1985 la \"Compagnie Preljocaj\", rinominata nel 1996 \"Ballet Preljocaj-Centre chor\u00e9graphique national d'Aix-en-Provence\". Nel 1998 gli \u00e8 stata conferita la nomina a Cavaliere della Legion d'onore. Attualmente \u00e8 considerato come uno dei coreografi pi\u00f9 importanti e innovativi della \"nouvelle danse\" francese.\nBiografia.\nFamiglia e formazione.\nLa famiglia di Angelin Preljocaj \u00e8 originaria di Ivangrad nell'ex-Jugoslavia, odierna Berane in Montenegro. I suoi genitori sono arrivati in Francia come rifugiati politici. Sua sorella, Catherine Preljocaj \u00e8 scrittrice. Nato vicino a Parigi, Preljocaj inizia precocemente i suoi studi di danza, incominciando dalla danza classica per poi orientarsi verso quella contemporanea con Karin Waehner nella Schola Cantorum de Paris. Dopo un periodo di studi con Merce Cunningham a New York, raggiunge, nel 1980, la compagnia Quentin Rouillier a Caen, per poi lavorare al Centre chor\u00e9graphique national d'Angers diretto allora da Viola Farber. Nel 1981 \u00e8 ingaggiato come ballerino nella compagnia di Dominique Bagouet a Montpellier.\nL'inizio della carriera come coreografo.\nAngelin Preljocaj incomincia la sua carriera come coreografo in associazione con Michel Kelemenis, con la creazione \"'Aventures coloniales\" rappresentata al Festival Montpellier Danse del 1984 e all'inaugurazione del Th\u00e9\u00e2tre contemporain de la danse. Alla fine dello stesso anno, Preljocaj crea \"March\u00e9 noir\", premiato al Concours chor\u00e9graphique international de Bagnolet, per il quale riceve il premio dal ministero della Cultura. Nel 1985, decide di fondare una compagnia propria, la \"Compagnie Preljocaj\", a Champigny-sur-Marne. Per questa compagnia ha creato: \"Larmes blanches\" (1985) e \"\u00c0 nos h\u00e9ros\" (1986) (un pezzo ispirato alle statue di monumenti funebri). Nel 1987 ottiene il premio \u00abhors les murs\u00bb della villa Medici e parte per il Giappone dove studia il Teatro N\u014d. Un anno pi\u00f9 tardi, al suo ritorno, crea \"Hallali Rom\u00e9e\" e \"Liqueurs de chair\".\nLe coreografie di Preljocaj sono costituite da una forte base tecnica neo-classica e moderna associata ad un linguaggio contemporaneo proprio composto da un intenso lirismo e da una forte sensualit\u00e0. Presenta \"Les noces\", di Igor Stravinsky, alla biennale della danza della Valle della Marna nel 1989 e riprende l'opera per il Festival di Avignone lo stesso anno. Nel 1990, per il ballet de l'Op\u00e9ra de Lyon, crea una versione di \"Romeo e Giulietta\" di Prokofiev.\nLasciando la Val-de-Marne, la \"compagnia Preljocaj\" prende, nel 1992, la sua nuova sede al \"Th\u00e9\u00e2tre national de la danse et de l'image\" dei Ch\u00e2teauvallon (attualmente \"Centre national de cr\u00e9ation et de diffusion culturelles de Ch\u00e2teauvallon\") dove diventer\u00e0 \u00abpartenaire artistique\u00bb. Nello stesso anno riceve il \u00abGrand Prix national de la danse\u00bb dal Ministero della Cultura francese. La compagnia \u00e8 invitata, nel 1993, dall'Op\u00e9ra di Parigi a ricreare \"Parade\", \"Le Spectre de la rose\" e \"Les noces\", in omaggio ai Ballets russes. L'anno seguente crea la sua prima coreografia \"Le Parc\", sempre per l'Op\u00e9ra.\nCreazione del \"Ballet Preljocaj\".\nNel 1995 a Preljocaj viene proposto di prendere la direzione del Ballet du Nord. Sar\u00e0 successivamente sollecitato a creare il \"Ballet national contemporain de Toulon\". Nel 1996 \u00e8 accolto alla \"Cit\u00e9 du Livre\" ad Aix-en-Provence e la sua compagnia prende il nome di \"Ballet Preljo\u010daj - Centre Chor\u00e9graphique National de la R\u00e9gion Provence-Alpes-C\u00f4te d'Azur, du D\u00e9partement des Bouches du-Rh\u00f4ne, de la Communaut\u00e9 du Pays d'Aix, de la cit\u00e9 du Aix-en-Provence\".\nNel 1997 la compagnia fa il suo debutto al Joyce Theater di New York presentando \"Annonciation\" - che le vale il Bessie Award - \"Le Spectre de la Rose\" e \"Noces\". Il successo della compagnia spinge Peter Martins, che \u00e8 subentrato a George Balanchine come direttore artistico del New York City Ballet, a invitare Preljocaj a creare \"La stravaganza\" nel quadro del suo \"Diamond Project\". Lo stesso anno, in Francia, Preljocaj riceve il premio \"Victoire de la musique\" per il \"Romeo e Giulietta\". Il Festival di Avignone diventa luogo per pi\u00f9 creazioni, quali \"Paysage apr\u00e8s la bataille\" (1997) e \"Personne n'\u00e9pouse les m\u00e9duses\" (1999). Nel 1998, la Deutsche Oper Berlin domanda a Preljo\u010daj di diventare \u00abconseiller artistique\u00bb per la danza. Monta cos\u00ec \"Le Parc\" per la compagnia tedesca.\nNello stesso anno gli viene conferito il titolo onorifico di Cavaliere della Legion d'onore.\nA partire dal 2000, Preljocaj sviluppa un nuovo approccio alla coreografia, nel quale stabilisce un dialogo tra i corpi dei ballerini e l'immagine attraverso delle nuove tecnologie. In questo stile fa una serie di coreografie importanti come \"Portraits in corpore\" (2000), \"MC 14/22 (Ceci est mon corps)\" (2001) e \"Helikopter\" (2001), opera multimediale che giustappone un danzatore e un videoproiettore sulla musica di Karlheinz Stockhausen. Nel 2001 Preljo\u010daj risveglia un po' di classicismo con una versione della \"La sagra della primavera\" di Igor' F\u00ebdorovi\u010d Stravinskij, con una coproduzione franco-tedesca dove danzavano la \"compagnie Preljocaj\", la Staatsoper Unter den Linden sotto la direzione musicale di Daniel Barenbo\u00efm. Nel 2002 coreografa \"Kilimandjaro\". Questo anno di meditazione porta alla creazione di \"Near Life Experience\", un pezzo etereo, quasi psichedelico sulla musica del gruppo francese di musica elettronica, Air, che riscontrer\u00e0 un grande successo, con la rappresentazione alla Brooklyn Academy of Music di New York. Nel 2003 una nuova versione coreografica di \"'Annonciation\" destinata unicamente al supporto video, e ballata da Julie Bour (Marie) e Claudia De Smet (l'Archange), permise a Preljocaj, durante la realizzazione, di esplorare un linguaggio coreografico speciale per questi media.\nNel 2003 Preljocaj presenta alla Biennale di Venezia \"Near life experience\". Dopo il successo di quest'ultimo balletto, la compagnia crea, nel 2004, \"Empty Moves (part I)\", che costituisce un ritorno alla ricerca del movimento coreografico puro, quasi austero, su un brano musicale di John Cage, e soprattutto \"N\" pezzo realizzato in due con Granular Synthesis, evocante le sofferenze e le barbarie umane. Lo stesso anno crea per l'Op\u00e9ra di Parigi \"Le Songe de M\u00e9d\u00e9e\".\nNell'ottobre 2006 la compagnia di Preljocaj si installa al Pavillon Noir, un palazzo di vetro e acciaio battuto che permette di avere spazi grandi in cui poter provare anche con le scenografie.\nNel 2009, mentre la sua compagnia \u00e8 in tourn\u00e9e per \"Blanche Neige\" e pertanto lui ha tempo da dedicare alle sue creazioni, Preljo\u010daj adatta un testo del 1958 di Jean Genet, \"Le Funambule\", trasformandolo in un pezzo teatrale, parlato e danzato, nel quale lui ne \u00e8 il produttore, il coreografo e l'interprete. Lo spettacolo \u00e8 andato in scena in occasione del Festival Montpellier Danse. \"Le Funambule\" \u00e8 il \u00absuo primo assolo in pi\u00f9 di trent'anni di carriera\u00bb. L'anno 2010 vede nascere due creazioni per delle compagnie: \"Siddh\u00e2rta\" per il corpo di ballo dell'Op\u00e9ra national de Paris su musica originale di Bruno Mantovani e scenografie di Claude L\u00e9v\u00eaque; e \"Suivront mille ans de calme\" per il corpo di ballo del Teatro Bol'\u0161oj e il Ballet Preljocaj, su musiche di Laurent Garnier e scenografia di Subodh Gupta.\nIn occasione del Marseille-Provence 2013, ha creato \"Les Nuits\" ispirato a \"Le mille e una notte\", la cui prima mondiale ha avuto luogo ad Aix-en-Provence nel Grand Th\u00e9\u00e2tre de Provence, il 29 aprile 2013, con i costumi di Azzedine Ala\u00efa, e la musica di Natacha Atlas e Samy Bissai."}
{"id": "5172032", "revid": "296631", "url": "https://it.wikipedia.org/wiki?curid=5172032", "title": "Agfa Billy", "text": "Le Agfa Billy sono una serie di macchine fotografiche economiche prodotte, a partire dal 1927, dall'AGFA, sigla che sta per \"Actien Gesellschaft f\u00fcr anilinFAbrikation\". \nStoria.\nIl modello Billy \u00e8 il secondo dell'AGFA, dopo il modello \"Standard\" prodotto per un solo anno (1926). Nel 1928 inizia la produzione anche negli USA con la ditta americana ANSCO che le produce per il mercato americano in licenza; questa operazione commerciale d\u00e0 grande sviluppo alla AGFA tedesca.\nLa serie Billy ha avuto 4 diversi modelli con diverse caratteristiche tecniche:\nAgfa Billy Jgetar 8.8.\nLa fotocamera Billy Jgetar \u00e8 stata prodotta dal 1928 al 1930 per le pellicole tipo 120 che produceva anche l'Agfa con il nome di Agfa Film B2, il formato del fotogramma \u00e8 6x9. L'obiettivo che monta \u00e8 uno Igetar con f/8.8, posa b, velocit\u00e0 dell'otturatore di 1/25, 1/50 e 1/100. Il diaframma pu\u00f2 essere 8.8, 12.5 e 18. La distanza di messa a fuoco pu\u00f2 variare da 2 a 5 metri. Dal 1931 questa fotocamera viene chiamata Agfa Billy I.\nAgfa Billy Zero.\nL'Afga Billy Zero \u00e8 una fotocamera verticale a soffietto prodotta dal 1932 al 1937 per le pellicole 127 in formato 4x6.5. Gli obiettivi possono essere Igestar 75 mm f/5.6 Pronto oppure Solinar 75 mm f/3.9 - f/32 Compur. L'otturatore pu\u00f2 essere Pronto da 1/25 a 1/100 con posa b e scatto ritardato o Compur da 1 a 1/300 con posa b e t. Viene esportata negli USA con il nome di Afga Speedex.\nBilly Record.\nIl modello \"Billy Record\" \u00e8 il modello di maggior successo della serie. Esso viene prodotto a partire del 1933 fino al 1942. Costa all'epoca 30 marchi in Germania e 185 franchi in Francia. Monta pellicole in rullo di tipo 120, formato 6x9, l'obiettivo \u00e8 un Alfa Anastigmat Jestar 1:7,7 a tre elementi da 100mm. \nHa un otturatore centrale Pronto S, prodotto dalla Alfred Gauthier ed \u00e8 dotata di autoscatto a 15 secondi di ritardo.\nIl peso \u00e8 di 560 g con le dimensioni di 165 x 88 x 37 chiusa e 165 x 108 x 131 aperta.\nLa macchina \u00e8 semplice e quindi adatta a un ampio pubblico e produce foto di buona qualit\u00e0 a dispetto del basso costo."}
{"id": "5172046", "revid": "398282", "url": "https://it.wikipedia.org/wiki?curid=5172046", "title": "Maxmud Qurbanov", "text": ""}
{"id": "5172050", "revid": "1781168", "url": "https://it.wikipedia.org/wiki?curid=5172050", "title": "Carta topografica del Milanese e del Mantovano", "text": "La Carta topografica del Milanese e del Mantovano (titolo completo: \"Carta topografica del Milanese e del Mantovano eseguita dietro le pi\u00f9 esatte dimensioni geografiche ed osservazioni astronomiche\") \u00e8 una carta geografica dei domini austriaci in Lombardia pubblicata nel 1796.\nL'incarico fu conferito, su suggerimento del primo ministro Kaunitz, con R.D. 396/1786 a tre astronomi dell'Osservatorio di Brera, che erano anche tre religiosi: Barnaba Oriani, Angelo Giovanni De Cesaris e Francesco Reggio.\nNelle rilevazioni sul territorio i tre religiosi furono aiutati dal meccanico Giuseppe Megele, il quale aveva costruito nel 1784 un quadrante portatile, e questo fu il principale strumento utilizzato per eseguire la triangolazione del territorio lombardo. Si trattava della prima triangolazione geodetica effettuata in Italia, una delle prime in Europa.\nI risultati delle osservazioni furono riportati su otto fogli disegnati da C. Pinchetti, ed il disegno cos\u00ec ottenuto fu inciso su otto lastre di rame da Benedetto Bordiga. Inoltre venne aggiunto un foglio di frontespizio. Cosicch\u00e9 la numerazione dei fogli era la seguente: I, frontespizio; II, Laghi lombardi; III, Morbegno-S. Pellegrino; IV, Crema-Treviglio; V, Peschiera del Garda; VI, Pavia; VII, Cremona; VIII, Mantova; IX, Milano."}
{"id": "5172054", "revid": "399", "url": "https://it.wikipedia.org/wiki?curid=5172054", "title": "Sistema multiprocessore simmetrico", "text": "Un sistema multiprocessore simmetrico (\"Symmetric multiprocessor system\" - \"SMP\") \u00e8 un sistema \"multiprocessore\" con una memoria centralizzata condivisa chiamata \"memoria principale\", in inglese \"Main Memory\" (MM), operante sotto un \"unico sistema operativo\" con due o pi\u00f9 processori omogenei.\nPi\u00f9 precisamente un SMP \u00e8 un \"tightly coupled multiprocessor\" con un pool di processori omogenei che operano in modo indipendente, eseguendo ciascun processore differenti programmi e operando su dati diversi, con la capacit\u00e0 di dividere risorse comuni (memoria, periferiche di I/O (input/output), sistema di interruzione, ecc.), e connessi tra loro usando un \"bus di sistema\" \"(system bus)\" o un \"Crossbar\" (interconnessioni incrociate) \nNormalmente ciascun processore \u00e8 associato ad una memoria privata molto veloce conosciuta col nome di \"Memoria cache\" o \"Cache memory\", per velocizzare gli accessi ai dati di MM e per ridurre il traffico sul bus di sistema.\nTerminologia.\nQualche volta il termine in inglese di \"symmetric multiprocessor\" \u00e8 confuso col termine \"symmetric multiprocessing\".\nMentre il \"multiprocessing\" (multi-elaborazione) \u00e8 un tipo di elaborazione in cui uno o pi\u00f9 processori lavorano insieme per eseguire pi\u00f9 di un programma simultaneamente, il termine \"multiprocessor\" (mutiprocessore) si riferisce all'architettura hardware che permette il multiprocessing, cio\u00e8 la multi-elaborazione o multiprogrammazione.\nIl termine \"multiprocessore\" \u00e8 l'opposto del termine \"monoprocessore\" o \"uniprocessore.\"\nIl termine \"symmetric multiprocessor\" \u00e8 usato nella maggior parte degli articoli tecnici."}
{"id": "5172081", "revid": "116464394", "url": "https://it.wikipedia.org/wiki?curid=5172081", "title": "Nuova Olanda", "text": ""}
{"id": "5172084", "revid": "1543377", "url": "https://it.wikipedia.org/wiki?curid=5172084", "title": "Enrico Muscetra", "text": "Attivit\u00e0 artistica.\nFra le esposizioni personali si ricordano \"Le lune Amalasunte\", tenuta a Roma nel 1984 con catalogo presentato da Renato Guttuso, e \"L'astrazione lirica\", svoltasi nel Palazzo dei Diamanti a Ferrara nel 1993 con catalogo di Enrico Crispolti e Remo Brindisi. Nel 2011 espose all'Istituto italiano di cultura di Cracovia, nell'ambito del Padiglione \"Italia nel mondo\", evento collaterale della 54\u00aa Biennale di Venezia.\nAlcuni suoi lavori, fra cui alcuni bozzetti eseguiti insieme a Ernesto Treccani, figurano nella collezione d'arte del Comune di Seregno. Celebre \u00e8 il \"Monumento al riccio\" eseguito per la citt\u00e0 di Gallipoli nel 2001, collocato di fronte al teatro Schipa e spostato nel 2007 su alcuni scogli in prossimit\u00e0 del porto con una cerimonia svoltasi in presenza di Vittorio Sgarbi.\n\u00c8 autore della pubblicazione autobiografica \"Diario di uno scultore\", edita nel 2014 da Lupo Editore."}
{"id": "5172086", "revid": "115570518", "url": "https://it.wikipedia.org/wiki?curid=5172086", "title": "Rei Momo (album)", "text": "Rei Momo \u00e8 un album discografico del musicista David Byrne pubblicato nel 1989.\nTracce.\nTutte le tracce sono di Byrne, tranne dove indicato."}
{"id": "5172099", "revid": "524126", "url": "https://it.wikipedia.org/wiki?curid=5172099", "title": "Symmetric multiprocessor system", "text": ""}
{"id": "5172104", "revid": "287204", "url": "https://it.wikipedia.org/wiki?curid=5172104", "title": "John Nordin (ingegnere)", "text": "Ido ed interlingua.\nInizi\u00f2 come idista e ha pubblicato un \"Ido-Radio Lexiko\" (1924), poi divenne un interlinguista ardente dopo l'apparizione dell'interlingua. \u00c8 stato il primo presidente della Societ\u00e0 Svedese per l'Interlingua (SSI) e gestiva il servizio scientifico della SSI. Nel 1965, ha pubblicato il dizionario \"Svensk-Interlingua Ordbok med kort grammatik.\" Collaboratore di Eugen Whoster all'ISO, ha tradotto la \"Guida Sohlman\" in interlingua. Nordin ha creato la Fondazione per Interlingua, che sostiene le organizzazioni di interlingua in Scandinavia. Rimemorazione in \"Currero\" n\u00b0 74/1983."}
{"id": "5172106", "revid": "76069", "url": "https://it.wikipedia.org/wiki?curid=5172106", "title": "Strange Weather", "text": ""}
{"id": "5172110", "revid": "111763124", "url": "https://it.wikipedia.org/wiki?curid=5172110", "title": "Equazione biarmonica", "text": "In matematica, l'equazione biarmonica \u00e8 un'equazione differenziale alle derivate parziali del quarto ordine utilizzata frequentemente nella meccanica del continuo. Una soluzione dell'equazione biarmonica \u00e8 detta funzione biarmonica; ogni funzione biarmonica \u00e8 una funzione armonica, ma non vale il viceversa.\nL'equazione.\nL'equazione biarmonica ha la forma:\noppure:\no anche:\ndove formula_4 \u00e8 la quarta potenza dell'operatore nabla, cio\u00e8 il quadrato del laplaciano formula_5 (indicato anche con formula_6). Un tale operatore differenziale \u00e8 anche detto \"operatore bilaplaciano\" o \"operatore biarmonico\". In una diversa notazione pu\u00f2 essere scritto in formula_7 dimensioni come:\nAd esempio, nel caso tridimensionale e in coordinate cartesiane:\nUn altro esempio in formula_7 dimensioni si trova considerando:\ndove:\nPer i soli valori formula_13 e formula_14 diventa l'equazione biarmonica.\nEquazione in due dimensioni.\nIn coordinate polari bidimensionali l'equazione biarmonica assume la forma:\ne pu\u00f2 essere risolta tramite separazione delle variabili, ottenendo la soluzione di Michell.\nLa soluzione generale in due dimensioni \u00e8:\ndove formula_17, formula_18 e formula_19 sono funzioni armoniche e formula_18 \u00e8 il coniugato armonico di formula_17.\nLa forma generale per una funzione biarmonica in due variabili si pu\u00f2 scrivere anche come:\ndove formula_23 e formula_24 sono funzioni analitiche."}
{"id": "5172111", "revid": "235890", "url": "https://it.wikipedia.org/wiki?curid=5172111", "title": "Funzione biarmonica", "text": ""}
{"id": "5172112", "revid": "767487", "url": "https://it.wikipedia.org/wiki?curid=5172112", "title": "Tal Ben Haim (calciatore 1989)", "text": "Statistiche.\nPresenze e reti nei club.\n\"Statistiche aggiornate al 18 giugno 2017.\""}
{"id": "5172114", "revid": "155634", "url": "https://it.wikipedia.org/wiki?curid=5172114", "title": "Fabian Ebenhoch", "text": "Carriera.\nDiplomatosi presso il ginnasio sportivo di Stams e successivamente laureato in scienze motorie e management sportivo all'Universit\u00e0 di Innsbruck, Fabian Ebenhoch debutt\u00f2 in Coppa del Mondo di salto con gli sci il 6 gennaio 1998 a Bischofshofen, classificandosi 42\u00ba. Nelle successive tre tappe, ad Harrachov, Innsbruck e Iron Mountain riusc\u00ec a conquistare i suoi primi punti validi per la classifica di Coppa.\nI suoi principali successi giunsero alla XIX Universiade invernale, tenutasi nel 1999 a Poprad, ove vinse l'oro, a pari merito con \u0141ukasz Kruczek, nella gara dal trampolino normale, e l'argento nella gara a squadre sul medesimo trampolino. Si ritir\u00f2 dalle competizioni il 27 febbraio 2000, dopo aver concluso fuori dalla zona punti la tappa di Coppa del Mondo a Iron Mountain.\nDopo il ritiro, Ebenhoch intraprese la carriera di allenatore di salto con gli sci: dal 2001 al 2003 fu commissario tecnico della nazionale austriaca di salto femminile, per poi passare a ricoprire il medesimo incarico per la neonata nazionale italiana.\nNel maggio 2011 divenne capo allenatore della nazionale italiana di combinata nordica, incarico che ricopr\u00ec fino al 2013, quando pass\u00f2 ad allenare la nazionale svizzera di salto femminile."}
{"id": "5172115", "revid": "125492823", "url": "https://it.wikipedia.org/wiki?curid=5172115", "title": "Episodi di Ultimate Spider-Man (terza stagione)", "text": "La terza stagione della serie televisiva Ultimate Spider-Man (sottotitolata Web Warriors) \u00e8 stata trammessa per la prima volta dal 31 agosto 2014 sul canale statunitense Disney XD, mentre in Italia ha debuttato il 20 ottobre 2014 sulla versione italiana del canale per concludersi il 15 maggio del 2015.\nSpider-Man \u00e8 un Avenger (prima parte).\nDopo aver sconfitto Green Goblin, Spider-Man diventa un Avenger! Il Dottor Octopus unisce per\u00f2 le forze con il malvagio Loki per distruggere i pi\u00f9 potenti eroi della Terra e il loro membro pi\u00f9 recente. Loki scambia il suo corpo con quello di Spider-Man, e cos\u00ec, mentre Peter Parker si ritrova braccato dagli Avengers, Spider-Loki attacca la citt\u00e0 con un'orda di creature Asgardiane fuse con simbionti Venom.\nSpider-Man \u00e8 un Avenger (seconda parte).\nPeter riesce a tornare nel suo corpo ma tutti credono che Spider-Man sia Loki! Braccato dagli Avengers, Peter deve convincere il suo vecchio team che lui \u00e8 il vero Spider-Man. Intanto Loki e il Dottor Octopus proseguono con il loro piano di conquista.\nUn nuovo eroe.\nSpider man ferma un attacco di Scorpion che \u00e8 legato al simbionte Venom. La cosa che rende pi\u00f9 difficile il combattimento \u00e8 Flash Thompson che continua ad assillare l'eroe. All'improvviso Flash, ottiene dei superpoteri legandosi al simbionte Venom. Spidey e il nuovo Venom devono cooperare per fermare Taskmaster e Beetle che vogliono prendere il simbionte. Poi, Fury da la possibilit\u00e0 a Flash di diventare un supereroe con l'identit\u00e0 di Agente Venom e Spidey deve cominciare a reclutare nuovi supereroi detti \"Nuovi Guerrieri\".\nCloak e Dagger.\nMentre cerca di reclutare Cloak e Dagger come nuovi guerrieri per la nuova squadra S.H.I.E.L.D., Iron Fist e White Tiger spariscono improvvisamente. Spider-Man scopre che dietro le sparizioni ci sono creature oscure controllate da Cloak; unisce allora le forze con Dagger per capire cosa sta succedendo, e insieme si dirigono al Sancta Sanctorum del Dottor Strange dove scoprono che il terribile Dormammu ha preso il controllo del potere di Cloak nel tentativo di invadere la nostra dimensione.\nIl nuovo Iron Spider.\nIl giovane genio della scienza Amadeus Cho si rivela perfetto per operare con l'armatura di Iron Spider. Il guaio \u00e8 che si tratta di un rivale di scuola di Peter Parker. Tuttavia, quando Taskmaster tenta di rubare l'armatura, Spider-Man e Cho sono costretti a collaborare insieme.\nL'avvoltoio.\nUn misterioso supercriminale conosciuto come l'Avvoltoio sta causando problemi in citt\u00e0. Spider-Man decide di rintracciarlo e scopre che si tratta di un giovane su cui Norman Osborn ha condotto esperimenti genetici e che ora ha difficolt\u00e0 a ricordare il suo passato. Anche Taskmaster \u00e8 sulle tracce dell'Avvoltoio al fine di reclutarlo nella sua squadra di giovani criminali.\nSpider-Man il selvaggio.\nSpider-Man si reca nella Terra Selvaggia accompagnato da Wolverine per cercare il nuovo guerriero Ka-Zar. Le cose si complicano a causa di un piano ordito da Taskmaster e Kraven il Cacciatore, i quali hanno rapito Zabu, la tigre dai denti a sciabola amica di Ka-Zar, che intendono sacrificare in un mistico rituale per acquisire potere. Spidey viene colpito da un dardo velenoso di Kraven e contaminato da un veleno della Terra Selvaggia che lo trasforma in un mostruoso mutante.\nNuovi guerrieri.\nSpider-Man capisce che ha ispirato un'intera generazione di nuovi aspiranti supereroi e vuole incoraggiarli ad avere un addestramento S.H.I.E.L.D.; forma cos\u00ec un nuovo gruppo chiamato i Nuovi Guerrieri. Tuttavia, anche Taskmaster ha reclutato giovani superumani per usarli per i suoi scopi e li ha forgiati nel supergruppo denominato Thunderbolts, che includono Avvoltoio, Cloak e Dagger. Durante un attacco a sorpresa sul Trivelivolo dello S.H.I.E.L.D., i Nuovi Guerrieri (Agent Venom, Iron Spider, Ka-Zar e Zabu) devono affrontare la loro prima prova del fuoco; non riescono per\u00f2 ad evitare la fuga di Green Goblin, Dottor Octopus, Beetle e Scorpion, mentre Spider-Man tenta di convincere Cloak e Dagger ad unirsi al suo team.\nLo Spider-universo (prima parte).\nSpider-Man scopre che Green Goblin ha intenzione di viaggiare in tutto il multiverso utilizzando la gemma rubata durante la sua fuga dal Trivelivolo dello S.H.I.E.L.D., il Seggio Periglioso, convogliandone all'interno l'energia di Electro. Lo scopo di Norman Osborn \u00e8 quello di raccogliere il DNA di altri Spider-Men alternativi per i suoi folli esperimenti. Spider-Man insegue il suo nemico prima nel mondo futuristico della Marvel 2099, dove incontra Miguel O'Hara alias Uomo Ragno 2099; poi si reca in un mondo in cui Peter Parker \u00e8 una donna, Petra Parker alias Spider-Girl, e l'aiuta a sconfiggere la versione al femminile di Goblin, Norma Osborn...\nLo Spider-universo (seconda parte).\nSpider-Man continua ad inseguire Goblin attraverso il multiverso per impedirgli di raccogliere DNA di vari Spider-Men alternativi. Arriva cos\u00ec mondo della Marvel Noir (risalente agli anni trenta) e aiuta Spider-Man Noir a rinnovare la sua amicizia con Mary Jane, salvandola da Goblin. Subito dopo finisce nel mondo di Spider-Ham e aiuta il maialino Peter Porker a riconquistare la sua volont\u00e0 di essere Spider-Ham.\nLo Spider-universo (terza parte).\nInseguendo Green Goblin attraverso il multiverso, Spider-Man atterra in un mondo ambientato nel Medioevo e aiuta Spyder-Knight a salvare la medievale citt\u00e0 di York da un'antica versione del Dottor Octopus. Goblin riesce comunque a prelevare il DNA dello Spyder-Knigth e si dirige nell'universo Ultimate (quello dei fumetti). Peter Parker incontra cos\u00ec Miles Morales, e scopre che il Peter Parker di questa realt\u00e0 \u00e8 morto. Quindi aiuta Miles a superare il senso di colpa per non essere riuscito a salvare il Peter Parker del suo mondo e insieme affrontano la minaccia dell'Ultimate Goblin originale.\nLo Spider-universo (quarta parte).\nFinalmente Spider-Man ritorna nel proprio universo dove trova Goblin (che ha scoperto la vera identit\u00e0 di Spider-Man nell'universo Ultimate) che si \u00e8 iniettato con il DNA degli Uomini Ragno di tutti gli universi per diventare Spider-Goblin! Con l'aiuto di Electro (intrappolato ancora nel Seggio Periglioso) Spider-Man convoca allora tutti gli Spider-Men incontrati durante il suo viaggio interdimensionale, soprannominandoli i Web-Warrior! Per eliminare Spider-Goblin e salvare New York occorre la forza di sette Spider-Man messi assieme, ma Electro ha in mente una sorpresina per i nostri ragno-eroi.\nIl ritorno dei Guardiani della Galassia.\nI Guardiani della Galassia arrivano sulla Terra per riparare la loro astronave dopo l'aggressione del malvagio Titus, un ex membro dei Nova Corps che conduce ora un gruppo di alieni Chitauri alla ricerca del casco di Nova, l'ultimo rimasto nell'universo contenente il potere dei Nova Corps. Spider-Man e Nova si trovano quindi a collaborare nuovamente con i Guardiani per sconfiggere Titus e i Chitauri.\nAccademia S.H.I.E.L.D..\nPeter Parker e i suoi amici lasciano la Midtown High per iscriversi ufficialmente all'Accademia di formazione dei Supereroi dello S.H.I.E.L.D. insieme ai Nuovi Guerrieri. L'addestramento comincia, ma Iron Spider rivela un intruso che sta cercando di prendere il controllo dei sistemi della sua armatura: Si tratta del malvagio Arnim Zola, uno scienziato dell'H.Y.D.R.A. a lungo rimasto dormiente all'interno del Triskelion (il quartier generale dello S.H.I.E.L.D.). Per fermare Zola e le sue creature, Spider-Man e i suoi compagni devono chiedere l'aiuto del loro insegnante Whizzer, un eroe della Golden Age.\nLa furia di Rhino.\nAlex O'Hirn, alias Rhino, \u00e8 ancora in stato di detenzione all'interno del Triskelion. Quando scopre che l'odiato Flash Thompson, il bullo che gli ha rovinato la vita a scuola, \u00e8 diventato l'Agente Venom, si libera nel tentativo di eliminarlo una volta per tutte. Spider-Man (equipaggiato con una speciale armatura Iron-Spider-Hulkbuster) e Hulk sono l'ultima linea di difesa quando l'aspra rivalit\u00e0 tra Rhino e l'Agente Venom minaccia di distruggere tutta New York City.\nAnt-Man.\nIl Dottor Octopus \u00e8 fuggito dal carcere del Triskelion ed ha infettato Nick Fury con microscopici naniti, piegandolo alla sua volont\u00e0. L'unica speranza di riacciuffare Octopus e salvare Fury risiede nei giovani eroi dell'Accademia S.H.I.E.L.D.: mentre Agente Venom, Nova, Dagger e Rhino inseguono Octopus, e Iron-Spider ed Iron Fist tengono Fury sotto controllo, Spider-Man e Power Man uniscono le forze con Ant-Man (in visita all'Accademia) rimpicciolendosi a dimensioni microscopiche grazie alle particelle Pym, entrando cos\u00ec nel corpo di Fury e distruggendo i naniti che lo infestano.\nBurritos, che passione!\nVoglia di burritos dopo un intenso allenamento all'Accademia S.H.I.E.L.D. con Hawkeye? Unitevi a Spider-Man, Power Man e Squirrel Girl in una notte di scorribande a New York City per affrontare un manipolo di supercriminali (Shocker, Batroc, Grizzly, Boomerang) tutti sotto il controllo di Mesmero! Il malvagio mutante ipnotista sta infatti assoggentando tutta la popolazione tramite l'utilizzo dei loro telefoni cellulari.\nGli Inumani.\nTriton degli Inumani \u00e8 stato ammesso all'Accademia S.H.I.E.L.D., ma si comporta in modo strano e tutti i suoi compagni di corso lo evitano. Le cose per lui peggiorano quando Attilan, la citt\u00e0 degli Inumani, inizia a fluttuare sopra New York minacciando di distruggerla se gli esseri umani non si assogetteranno alla sua razza. Spider-Man e Triton vanno in avanscoperta su Attilan per scoprire cosa \u00e8 accaduto, prima che Nick Fury ordini ai suoi uomini di abbattere la citt\u00e0 volante, e scoprono che il re Black Bolt e tutti i membri della famiglia reale sono sotto il controllo mentale di Maximus il folle, che li obbliga ad obbedire alla sua volont\u00e0.\nL'attacco dei Sintezoidi.\nArnim Zola \u00e8 tornato ed ha invaso il Triskelion sostituendo Nick Fury, tutte le guardie e il personale dello S.H.I.E.L.D. e gran parte degli studenti dell'Accademia con i suoi sintezoidi, creati a somiglianza degli umani grazie ad una nuova tecnologia olografica. Solo Spider-Man si \u00e8 accorto di quanto sta avvenendo e cerca di liberare il quartier generale e salvare i suoi compagni, anche se adesso non sa pi\u00f9 di chi fidarsi: chi \u00e8 il vero amico e chi il sintezoide?\nLa vendetta di Arnim Zola.\nContinua la battaglia di Spider-Man contro i sintezoidi di Arnim Zola che si sono impadroniti del Trivelivolo e distrutto il Triskelion e tutta l'Accademia S.H.I.E.L.D. Riusciranno Spider-Man, Rhino e l'agente Venom a salvare tutti i loro compagni e fermare Arnim Zola prima che prenda il controllo del mondo intero? \nNotte di Halloween al museo.\nNella notte di Halloween Jessie trova una spada medievale ambita da Morgan Le Fay mentre con i suoi amici sta visitando un museo e, inconsapevolmente, la libera dalla sua millenaria prigionia. Spider-Man si unisce all'allegra combriccola di Jessie e dei suoi amici per salvare Halloween e il mondo dai piani malvagi della strega Morgana e del suo scagnozzo Jack Lanterna, che ha creato trasformando una guardia di sicurezza del museo.\nIncubo di Natale.\nLa vigilia di Natale dopo una lotta contro Shocker e cadendo da un edificio privo di sensi, Spider-Man vede come sarebbe il mondo senza di lui quando Incubo lo trasporta in un viaggio attraverso il suo passato, il presente ed il futuro. Dopo aver rivissuto una vecchia avventura contro i Duri, affrontato un Goblin del domani e scoperto che un giorno diventer\u00e0 presidente delle Parker Industries, Spider-Man affronta Incubo per ritornare al tempo attuale, imparando il vero significato di essere un eroe. Dopo tutto questo, riuscir\u00e0 a trovare in tempo il regalo di Natale per zia May?\nSfida tra campioni (prima parte).\nQuando scopre che tutta la popolazione di New York \u00e8 scomparsa nel nulla e un campo di forza invisibile circonda la citt\u00e0, Spider-Man viene attaccato da Abominio, Beetle e l'Esecutore, fin quando non viene salvato da un drone a lui familiare. Peter scopre che \u00e8 stato scelto per essere il capo di un gruppo di eroi dal Collezionista, il quale sta giocando una partita molto pericolosa contro suo fratello il Gran Maestro (un altro degli Antichi dell'universo) nel tentativo di umiliarlo. Con la razza umana in gioco, Spider-Man si impegna a combattere in questo \"Torneo dei Campioni\" per salvare la Terra e i suoi amici. Il primo incontro si svolge a Central Park e vede Spider-Man, Iron Man ed Hulk contro Kraven, Molten Man e il Re dei Wendigo; chi vincer\u00e0 la sfida?\nSfida tra campioni (seconda parte).\nNel secondo incontro del Torneo dei Campioni, Spider-Man, Capitan America, Hulk Rosso ed Iron Fist vengono coinvolti nel gioco di \"cattura la bandiera\" contro Sandman, Blastaar e Ymir; alla fine solo il ragnetto riesce a spuntarla. Per il terzo incontro, il Collezionista affianca invece a Spider-Man la Vedova Nera, Power Man e Skaar, che devono vedersela contro il Dottor Octopus, l'Uomo Assorbente e Zzzax nel gioco di \"ultima squadra che resta in piedi\". Le cose diventano un problema per\u00f2 quando il Gran Maestro inizia a cambiare l'ambientazione del gioco rendendola di volta in volta pi\u00f9 pericolosa.\nSfida tra campioni (terza parte).\nNel quarto incontro la squadra composta da Spider-Man, Agente Venom, Iron-Spider e Thor \u00e8 impegnata contro Terrax, Attuma e Annihilus in una lotta all'interno della metropolitana. Lontano dalla battaglia, Spider-Man ottiene alcuni Life Model Decoy dello S.H.I.E.L.D. e li usa per distrarre il Gran Maestro mentre lui, Iron-Spider e l'Agente Venom possono salire sulla nave dell'Antico dell'universo e salvare gli abitanti di New York tenuti in ostaggio. Mentre il Collezionista chiama A-Bomb, Hawkeye e She-Hulk alla battaglia, Spider-Man riesce ad ottenere l'assistenza improbabile del Capo e di MODOK per liberare gli ostaggi; ma il Gran Maestro si accorge dell'inganno.\nSfida tra campioni (quarta parte).\nDopo il tentativo di fuga di Spider-Man, Gran Maestro si dichiara vincitore della Sfida tra Campioni e prende la citt\u00e0 di New York come ricompensa, ma Spider-Man chiede una rivincita con tutti i supereroi e i super criminali in cui il collezionista deve svolgere la parte pi\u00f9 importante di tutti. Intanto zia May, prigioniera del Gran Maestro con tutti gli altri civili, rivela di sapere che suo nipote Peter \u00e8 in realt\u00e0 l'Uomo Ragno."}
{"id": "5172127", "revid": "2203840", "url": "https://it.wikipedia.org/wiki?curid=5172127", "title": "Francesco Lucca", "text": "Biografia.\nNacque a Cremona da Paola Albrisi e Domenico Lucca, entrambi originari di Milano. Si diplom\u00f2 prestissimo in clarinetto, potendo cos\u00ec accedere alla carica di secondo clarinetto per le orchestre della Scala e della Canobbiana. Venne poi messo sotto contratto da Giovanni Ricordi, per la sua casa (4 giugno 1816), per una durata pattuita di sei anni a partire dal primo agosto di quell'anno.\nDopo aver concluso il periodo presso la Casa Ricordi, se ne usc\u00ec ed and\u00f2 in Germania, per approfondimenti sull'editoria musicale continuando a collaborare per\u00f2 col suo vecchio datore di retribuzione.\nIl 21 maggio del 1825, riusc\u00ec ad aprire la sua ditta indipendente ottenendo la licenza il 25 giugno, a Milano. Le prime opere avviarono subito l'attivit\u00e0, costituendo poi una societ\u00e0 con Antonio Terenzio: la \"Francesco Lucca &amp; Co.\". Fu poi divisa lo stesso anno per contrapposizioni tra Lucca e Terenzio, che avrebbe cercato di rendersi autonomo senza averlo stabilito in precedenza.\nDal 1847 al 1859 fu direttore della rivista L'Italia Musicale da lui creata.\nOltrech\u00e9 all'organizzazione vera e propria si pose come rivenditore di spartiti, includendo una bottega commerciale a Santa Margherita.\nA causa delle rivalit\u00e0 per l'aggiudicazione di importanti musicisti e delle loro opere, Lucca si scontr\u00f2 pi\u00f9 volte, anche giudiziariamente con Ricordi, uscendone quasi sempre sconfitto."}
{"id": "5172129", "revid": "235890", "url": "https://it.wikipedia.org/wiki?curid=5172129", "title": "Operatore bilaplaciano", "text": ""}
{"id": "5172131", "revid": "235890", "url": "https://it.wikipedia.org/wiki?curid=5172131", "title": "Operatore biarmonico", "text": ""}
{"id": "5172141", "revid": "1100311", "url": "https://it.wikipedia.org/wiki?curid=5172141", "title": "Adis Jahovi\u0107", "text": "Carriera.\nClub.\nHa giocato nel campionato macedone, bosniaco, svizzero, ucraino, croato e russo.\nNazionale.\nHa esordito in nazionale nel 2012."}
{"id": "5172142", "revid": "767487", "url": "https://it.wikipedia.org/wiki?curid=5172142", "title": "Chiesa di San Giovanni alle Quattro Facce", "text": "La chiesa di San Giovanni alle Quattro Facce (\"San Giovann Quatter Facc\" in milanese) era una chiesa di Milano. Situata nell'attuale piazzetta Giordano Dell'Amore, fu demolita nel 1786. Sorgeva sulle vestigia di un tempio romano pagano dedicato al Giano Quadrifronte, da cui il nome.\nStoria.\nIl tempio di Giano Quadrifronte.\nLa denominazione \"quattro facce\" nel nome della chiesa deriva dal fatto che quest'ultima sorse sulle vestigia di un tempio romano pagano dedicato al Giano Quadrifronte. Giano \u00e8 una delle divinit\u00e0 pi\u00f9 antiche e pi\u00f9 importanti della religione romana, latina e italica.\nSolitamente \u00e8 raffigurato con due volti (il cosiddetto \"Giano Bifronte\"), poich\u00e9 il dio pu\u00f2 guardare il futuro e il passato ma anche perch\u00e9, essendo il dio della porta, pu\u00f2 guardare sia all'interno sia all'esterno. Nel caso del \"Giano Quadrifronte\", le quattro facce sono rivolte verso i quattro punti cardinali.\nFu sant'Ambrogio a ordinare la demolizione dei templi pagani e la costruzione di chiese e basiliche cristiane: alcune chiese sorsero sullo stesso luogo dove in precedenza erano eretti templi pagani, mentre in alcuni casi questi ultimi furono convertiti in luoghi di culto cristiani.\nLa successiva chiesa.\nNon \u00e8 noto con precisione l'anno di fondazione di tale chiesa, tuttavia la chiesa viene ricordata da Landolfo Iuniore nel XII secolo, mentre Giorgio Giulini sostiene che gi\u00e0 la chiesa esistesse dal 975. La chiesa fu completamente rifatta nel XVII secolo per opera di Francesco Maria Richini.\nLa chiesa, che sorgeva in prossimit\u00e0 delle vecchie mura romane, dava un tempo il nome all'attuale via Arrigo Boito e piazzetta Giovanni dell'Amore, all'epoca chiamate rispettivamente \"contrata\" e \"piazza di San Giovanni alle Quattro Facce\".\nArchitettura.\nLe descrizioni dell'aspetto giunte a noi sono dovute ai rifacimenti del Richini. La chiesa era di forma rettangolare e misurava venti metri di lunghezza e dodici in larghezza: l'interno era suddiviso in tre navate corrispondenti ad altrettanti portali di ingresso. La chiesa possedeva nove finestre e tre cappelle, oltre che tre altari. La facciata risultava al XVIII secolo ancora incompiuta."}
{"id": "5172144", "revid": "767487", "url": "https://it.wikipedia.org/wiki?curid=5172144", "title": "Compliance (film)", "text": "Compliance \u00e8 un film docu-drama del 2012 scritto, diretto e prodotto da Craig Zobel, basato interamente su fatti realmente accaduti in un McDonald's di Mount Washington (in Kentucky) nel 2004, quando per via telefonica un uomo, spacciandosi per un agente di polizia, convinse diversi impiegati ad abusare di una loro giovane collega.\nTrama.\nSandra \u00e8 la dirigente di un fast-food, e un giorno come tanti riceve una telefonata da un agente di polizia di nome Daniels. L'uomo le comunica che una ragazza di nome Becky che lavora nel suo fast-food sar\u00e0 arrestata e portata in centrale, con l'accusa di furto ai danni di un suo cliente. Becky viene quindi chiamata da Sandra, ma nega ogni suo coinvolgimento in un furto. L'agente Daniels consiglia a Sandra di tenere sotto osservazione Becky, affinch\u00e9 non scappi mentre una volante della polizia raggiunge il fast-food per arrestarla.\nQuella che all'inizio doveva solo essere un controllo in attesa della polizia, per\u00f2, si trasforma presto in un'escalation di abusi perpetrati dai colleghi di Becky ai suoi danni e sotto l'approvazione del poliziotto Daniels, che si scoprir\u00e0 presto essere solamente un bugiardo psicopatico.\nDistribuzione.\nIl film \u00e8 stato distribuito con un numero limitato di copie nei cinema statunitensi il 17 agosto 2012, mentre in Europa (e pi\u00f9 precisamente nel Regno Unito e in Irlanda) il film \u00e8 stato distribuito nei cinema il 22 marzo 2013."}
{"id": "5172171", "revid": "729019", "url": "https://it.wikipedia.org/wiki?curid=5172171", "title": "The Ultimate Fighter 5 Finale", "text": "The Ultimate Fighter 5 Finale, noto anche con il nome The Ultimate Fighter: Team Pulver vs. Team Penn, \u00e8 stato un evento di arti marziali miste tenuto dalla Ultimate Fighting Championship il 23 giugno 2007 al Palms Casino Resort di Las Vegas, Stati Uniti.\nRetroscena.\nIl Main Event delle serata prevedeva l'incontro per la categoria dei pesi leggeri, tra i due capitani dei team della quinta stagione di The Ultimate Fighter, B.J. Penn e Jens Pulver. Inoltre il main event era preceduto dall'incontro, che avrebbe incoronato il vincitore del reality show, tra Nate Diaz e Manny Gamburian."}
{"id": "5172176", "revid": "436907", "url": "https://it.wikipedia.org/wiki?curid=5172176", "title": "Sono innocente (Vasco Rossi)", "text": "Sono innocente \u00e8 il diciassettesimo album in studio del cantautore italiano Vasco Rossi, pubblicato il 4 novembre 2014 dalla Universal Music Group.\n\u00c8 stato l'album pi\u00f9 venduto in Italia nel 2014.\nDescrizione.\nContrariamente alle precedenti pubblicazioni, il disco \u00e8 caratterizzato da sonorit\u00e0 pi\u00f9 rock e pesanti, con alcuni spunti heavy metal (come la traccia d'apertura \"Sono innocente ma...\" o \"Lo vedi\"). Non mancano tuttavia ballate o altri brani pi\u00f9 sperimentali, influenzati dalla musica elettronica.\nNell'album sono presenti anche tre nuove incisioni dei singoli \"L'uomo pi\u00f9 semplice\", \"Cambia-menti\" e \"Dannate nuvole\", originariamente distribuiti tra il 2013 e il 2014, nonch\u00e9 le bonus track \"L'ape regina\" (scritto dal figlio Luca) e \"Marta piange ancora\", quest'ultimo scritto da Vasco all'et\u00e0 di quindici anni e scartata dall'album \"Canzoni per me\" del 1998.\nPromozione.\n\"Sono innocente\", presentato il 30 ottobre 2014 e distribuito in tre copertine differenti, \u00e8 stato anticipato dal singolo \"Come vorrei\", pubblicato il 24 ottobre 2014. Il 13 marzo 2015 \u00e8 stata la volta di \"Sono innocente ma...\", a cui ha fatto seguito a maggio \"Guai\".\nUn ultimo singolo \u00e8 stato \"Quante volte\", distribuito alle radio a partire dall'11 settembre 2015."}
{"id": "5172179", "revid": "1305772", "url": "https://it.wikipedia.org/wiki?curid=5172179", "title": "FK-League", "text": "La FK-League \u00e8 la massima competizione di futsal per club in Corea del sud. La FK League \u00e8 gestita dalla Korea Futsal League a partire dalla stagione 2010-11."}
{"id": "5172182", "revid": "950920", "url": "https://it.wikipedia.org/wiki?curid=5172182", "title": "Pallacanestro Brindisi 1981-1982", "text": "La Pallacanestro Brindisi 1981-1982, sponsorizzata \"Bartolini Trasporti\" prende parte al campionato italiano di Serie A1 pallacanestro. Quattordici squadre in un girone unico nazionale. Dopo la stagione regolare si svolge una fase detta Fase ad orologio dove ciascuna squadra incontra le tre squadre sottostanti in casa e le tre squadre sovrastanti in classifica fuori casa. La Pallacanestro Brindisi con 8V e 24P, 2541 p realizzati e 2818 subiti, giunge 14\u00aa, ultima e viene retrocessa in Serie A2.\nStoria.\nCon la promozione nella massima serie \u00e8 necessario rinnovare il roster allo scopo di renderlo competitivo, innanzitutto c'\u00e8 il divorzio con Piero Pasini, il tecnico della doppia promozione, al suo posto Rudy D'Amico proveniente dal Maccabi Tel Aviv dove aveva appena vinto il campionato, la coppa d'Israele, la Coppa Campioni e la Coppa Intercontinentale, ma poco conoscitore del basket italiano. Altro abbandono importante \u00e8 quello del capitano Piero Labate che dopo quindici anni di fedelt\u00e0 alla causa Libertas prima e con la Pallacanestro poi, cambier\u00e0 sponda cittadina approdando all'ASSI Brindisi. Piero Torda che era in prestito non sar\u00e0 riscattato e andr\u00e0 al Roseto Basket, mentre Marco Pedrotti sar\u00e0 ceduto al Cidneo Brescia, Mauro Colonnello in prestito al Bassi Firenze e il giovane Spagnolo al Monteroni. Infine gli stranieri, a Otis Howard sar\u00e0 rinnovato il contratto per altri due anni mentre Rich Yonakor sar\u00e0 lasciato libero e tenter\u00e0 la carta NBA con i San Antonio Spurs. Dal lato degli acquisti, rientra dal prestito alle Cantine Riunite Reggio Emilia il pivot Gianni Campanaro, dal CBM Parma viene prelevato la guardia Alessandro Goti e dalla Superga Mestre il play Sergio Sarra a completare i giovani brindisini Giovanni Ria, Pietro Zarcone e Massimo Vitali. Come straniero a far compagnia ad Howard viene acquistato Cliff Pondexter ala pivot di 206\u00a0cm proveniente dal campionato francese. Miglior marcatore della stagione e dell'intero campionato \u00e8 Otis Howard con 840 punti in 32 partite, seguito da Claudio Malagoli con 676 p. e Cliff Pondexter con 469 p. sempre in 32 partite\nFonti.\nLa Gazzetta del Mezzogiorno e Superbasket edizione 1981-82\nCollegamenti esterni.\nLegabasket Serie A1 1981-82"}
{"id": "5172186", "revid": "1543377", "url": "https://it.wikipedia.org/wiki?curid=5172186", "title": "Kremlin Cup 2014 - Doppio femminile", "text": "Il doppio femminile del Kremlin Cup 2014 \u00e8 stato un torneo di tennis facente parte del WTA Tour 2014.\nSvetlana Kuznecova e Samantha Stosur erano le detentrici del titolo, ma non hanno partecipato al torneo.\nMartina Hingis e Flavia Pennetta hanno sconfitto in finale Caroline Garcia e Arantxa Parra Santonja per 6-3, 7-5."}
{"id": "5172189", "revid": "478814", "url": "https://it.wikipedia.org/wiki?curid=5172189", "title": "Dominicano", "text": ""}
{"id": "5172192", "revid": "158913", "url": "https://it.wikipedia.org/wiki?curid=5172192", "title": "Helmut Friedrich Kaplan", "text": ""}
{"id": "5172211", "revid": "729019", "url": "https://it.wikipedia.org/wiki?curid=5172211", "title": "Gamma (azienda)", "text": "La Gamma S.r.l. o Officine di precisione Gamma S.r.l. Roma \u00e8 stato un produttore apparecchi fotografici con sede a Roma. Nel 1946 viene costruita la macchina fotografica Gamma ad opera di Rossi Silvano e Giuliano nell'officina del padre: \" Officina Rossi Ireneo in via Margutta 81 a Roma. Nel 1948 viene concessa la costruzione dell'apparecchio fotografico Gamma alla soc. Gamma S.r.L. \u2013 Officine Meccaniche di Precisione. L'azienda cessa di esistere nel 1958, dopo aver prodotto circa 2500 macchine Gamma oltre a diversi interessanti modelli ad otturatore centrale.\nModelli prodotti.\nLa sua produzione di macchine fotografiche si caratterizza per l'imitazione delle pi\u00f9 note Leica, pur presentando elementi di novit\u00e0 tecnica rispetto a queste. I modelli ad ottica intercambiabile furono prodotti fino al 1952.\nI modelli montavano ottiche prodotte dalle officine Galileo di Firenze. I modelli prodotti sono stati: "}
{"id": "5172212", "revid": "478814", "url": "https://it.wikipedia.org/wiki?curid=5172212", "title": "Hiroshima Carp", "text": ""}
{"id": "5172219", "revid": "1776051", "url": "https://it.wikipedia.org/wiki?curid=5172219", "title": "F-League", "text": "La F-League, conosciuta anche come Hummel F-League per motivi di sponsor, \u00e8 il massimo campionato di calcio a 5 in Australia.\nStoria.\nLa prima edizione, a cui presero parte appena sei squadre, \u00e8 stata disputata nel 2011 ; negli anni successivi la Lega \u00e8 cresciuta arrivando a 8 squadre."}
{"id": "5172222", "revid": "36426", "url": "https://it.wikipedia.org/wiki?curid=5172222", "title": "A salienti", "text": ""}
{"id": "5172223", "revid": "36426", "url": "https://it.wikipedia.org/wiki?curid=5172223", "title": "Lorenzo, duca d'Urbino", "text": ""}
{"id": "5172224", "revid": "36426", "url": "https://it.wikipedia.org/wiki?curid=5172224", "title": "Giuliano, duca di nemour", "text": ""}
{"id": "5172226", "revid": "36426", "url": "https://it.wikipedia.org/wiki?curid=5172226", "title": "Giuliano, duca di Nemour", "text": ""}
{"id": "5172233", "revid": "124990957", "url": "https://it.wikipedia.org/wiki?curid=5172233", "title": "Ermes Pio-Clementino", "text": "L'Ermes Pio-Clementino (o Hermes Belvedere) \u00e8 una statua raffigurante il dio greco Ermes conservata al Museo Pio-Clementino, il complesso pi\u00f9 grande dei Musei Vaticani, di cui rappresenta il numero d'inventario 907.\nIn passato fu a lungo conosciuto come Antinoo del Belvedere, a causa della sua prima identificazione con Antinoo, il ragazzo amato dall'imperatore Adriano, e per la sua ubicazione nel Cortile del Belvedere.\nIdentificazione.\nIl suo volto non \u00e8 infatti quello idealizzato del giovane amante di Adriano; il mantello gettato sulla spalla sinistra e avvolto attorno al braccio, conosciuto come clamide, ed il contrapposto rilassato identificano con sicurezza la scultura come raffigurazione di Ermes, cos\u00ec com'era pi\u00f9 tipicamente mostrato dalle opere di Prassitele.\nAttualmente si ritiene che questa statua sia una copia appartenente all'arte adrianea ripresa da un bronzo originario della scuola del maestro greco.\nStoria.\nLa scultura \u00e8 stata acquistata da papa Paolo III (appartenente alla ricca e potente famiglia Farnese) nel 1543, pagando mille ducati a \"Nicolaus de Palis per una bellissima statua di marmo ... che Sua Santit\u00e0 ha inviato ad essere messa nel suo giardino Belvedere\". Il luogo pi\u00f9 probabile del suo rinvenimento \u00e8 un giardino nei pressi di castel Sant'Angelo, ove il Palais aveva una propriet\u00e0.\nLa scultura divenne subito famosa in qualit\u00e0 di \"Antinous Admirandus\", menzionato in tutte le liste di scultura romana da andar sicuramente a vedere a Roma, inciso e rappresentato in tutti i repertori dell'arte classica, universalmente ammirato e successivamente copiato in bronzo e marmo a Fontainebleau nel XVI secolo e a Versailles nel XVII secolo.\nUna copia in bronzo di Hubert Le Sueur figurava tra le collezioni di Carlo I d'Inghilterra, prima d'essere acquisita da Oliver Cromwell, mentre un'altra copia fusa dai fratelli Keller entr\u00f2 a far parte della collezione di Luigi XIV di Francia. Una copia in marmo \u00e8 stata anche acquistata da Pietro I di Russia; numerosi suoi calchi si possono infine trovare in varie accademie d'arte, come l'accademia di belle arti di Brera a Milano e all'Universit\u00e4t der K\u00fcnste Berlin.\nIl pittore francese Poussin ha veduto in essa un canone estetico da riferirvisi come regola di proporzione ideale e nel 1683 G\u00e9rard Audran l'ha inclusa nella sua collezione d'incisioni, destinata ai giovani scultori, che volevano rappresentare le proporzioni della forma del corpo umano maschile cos\u00ec com'erano raffigurate attraverso le pi\u00f9 belle statue dell'antichit\u00e0.\nIl critico d'arte tedesco Johann Joachim Winckelmann la riconobbe come esser una statua di prima grandezza, ammirandone soprattutto la testa d'altissima classe e fattura: \"senza dubbio uno dei pi\u00f9 bei capi di giovane di tutta l'Antichit\u00e0\", pur criticandone in parte il lavoro svolto sui piedi, la pancia e le gambe. Ai tempi di Winckelmann l'identificazione della scultura come un \"tipo Antinoo\" era gi\u00e0 stata smentita, veniva invece interpretata come un Meleagro, l'eroe della caccia al cinghiale calidonio.\nIdentificata finalmente come Ermes per la prima volta dallo studioso Ennio Quirino Visconti nel suo catalogo del Museo Pio-Clementino (1818-1822).\nDescrizione.\nLa statua, alta 1,95 metri e realizzata in marmo bianco a grana grossa, rappresenta un giovane uomo nudo a grandezza naturale con una clamide appoggiata sulla spalla e sull'avambraccio sinistro. Si tratta di una varante del tipo di Andros, che ha la clamide ed un serpente attorcigliato attorno all'albero di supporto e permettendone in tal modo l'identificazione come psicopompo; \u00e8 inoltre direttamente influenzato anche dall'\"Hermes con Dioniso\"."}
{"id": "5172237", "revid": "1776051", "url": "https://it.wikipedia.org/wiki?curid=5172237", "title": "Chinese Futsal League", "text": "La Chinese Football Association Futsal League, denominata Futsal League, \u00e8 il massimo campionato di futsal in Cina. La Futsal League \u00e8 stata fondata nel 2004 e non presenta retrocessioni."}
{"id": "5172241", "revid": "72396", "url": "https://it.wikipedia.org/wiki?curid=5172241", "title": "David Sacerdote", "text": "Biografia.\n\u00c8 stato un compositore ebreo e banchiere attivo in Italia. \u00c8 stato il primo noto compositore ebreo di musica polifonica che \u00e8 sopravvissuto.\nEra nato nel 1550 circa a Roreto Chisone ed \u00e8 noto per aver vissuto in Casale Monferrato, Acqui Terme e Cortemilia. Ha lavorato nel settore bancario per tutta la vita, in possesso di concessioni come prestatore ad interesse autorizzato. Sembra essere stato un musicista dilettante in giovent\u00f9, cos\u00ec come ha vissuto per mezzo secolo dopo la pubblicazione nel 1575 della sua opera nota.\nSolo una parte del suo libro \u00e8 sopravvissuta ed \u00e8 una nota collezione di madrigali, \"Il Primo Libro di Madrigali a sei Voci\" (Primo libro di madrigali a sei voci). Questa collezione \u00e8 dedicata al suo patrono, marchese Alfonso del Vasto, un , datata 25 gennaio 1575. Pubblicato in Venezia, il libro include un sonetto lodando Sacerdote, da Cavalier Nuvoloni, membro dell'accademia mantovana fondata da Cesare I Gonzaga.\nSiccome solo una parte (il quinto) sopravvive, \u00e8 impossibile valutare appieno la natura stilistica del suo lavoro, ma pare essere stato un compositore competente, che lavor\u00f2 nella cerchia del Ducato di Mantova, dove sono stati apprezzati i contributi di musicisti ebrei, almeno durante l'ultimo terzo del XVI secolo. Madrigali del Sacerdote includono impostazioni di Petrarca e Ludovico Ariosto.\nIl frammento superstite del suo lavoro \u00e8 nel British Museum."}
{"id": "5172243", "revid": "486946", "url": "https://it.wikipedia.org/wiki?curid=5172243", "title": "Fabrizio Calcio a 5", "text": ""}
{"id": "5172244", "revid": "68721458", "url": "https://it.wikipedia.org/wiki?curid=5172244", "title": "Basilica Eudossiana", "text": ""}
{"id": "5172259", "revid": "767487", "url": "https://it.wikipedia.org/wiki?curid=5172259", "title": "Ciro Cuciniello", "text": "Biografia.\nSuo fratello era l'artista e ingegnere Domenico Cuciniello.\nSi spos\u00f2 ed ebbe tre figli, il pi\u00f9 conosciuto dei quali, il drammaturgo Michele Cuciniello, segu\u00ec in parte le orme paterne, studiando e conseguendo il titolo in architettura.\nLavor\u00f2 agli allestimenti scenografici di diverse opere teatrali, tra le quali: \"La maschera nera\" (1841); \"Maria Tudor\" (1846); \"Marianna o la popolana\" (1848); \"Il teatro\" (1869), \"Caterina II\" (1874), \"Annella di Massimo\" (1875).\nCol collega Fausto Niccolini, realizz\u00f2 il grande complesso presepiale, oggi conservato al Museo San Martino.\nFu uno dei maggiori operatori che lavorarono al cimitero di Poggioreale, dove verr\u00e0 sepolto alla sua scomparsa. In collaborazione con Luigi Malesci inizi\u00f2 a progettare e costruire la Chiesa madre, che, a causa della sopravvenuta cecit\u00e0 dovette affidare interamente a quest'ultimo. Nonostante l'ultimazione, la chiesa verr\u00e0 consacrata pi\u00f9 avanti (1878)."}
{"id": "5172264", "revid": "301156", "url": "https://it.wikipedia.org/wiki?curid=5172264", "title": "Associazione Calcio Entella 1966-1967", "text": "Questa pagina raccoglie le informazioni riguardanti l'Associazione Calcio Entella nelle competizioni ufficiali della stagione 1966-1967."}
{"id": "5172265", "revid": "1573940", "url": "https://it.wikipedia.org/wiki?curid=5172265", "title": "Jim Wilson (personaggio)", "text": "James \"Jim\" Wilson \u00e8 un personaggio dei fumetti creato da Roy Thomas (testi) e Herb Trimpe (disegni), pubblicati dalla Marvel Comics. La sua prima apparizione avviene in \"The Incredible Hulk\" (Vol. 1) n. 131 (settembre 1970).\nJim \u00e8 il nipote di Sam Wilson (Falcon) nonch\u00e9 storico alleato e amico dell'incredibile Hulk e di Rick Jones, noto per essere stato uno dei primi personaggi dei fumetti sieropositivi o a morire di AIDS.\nStoria editoriale.\nEsordito in \"The Incredible Hulk\" n. 131 (settembre 1970), il personaggio \u00e8 stato un comprimario delle storie di Hulk per tutto il corso degli anni settanta per poi scomparire con l'inizio degli anni ottanta e fare ritorno diversi anni dopo, in \"The Incredible Hulk\" n. 388 (dicembre 1991) tornando a essere una presenza ricorrente fino alla sua morte in \"The Incredible Hulk\" n. 420 (agosto 1994).\nLa sua parentela con Falcon, rivelata nel 1979 ad opera di Roger Stern, era in realt\u00e0 gi\u00e0 stata concepita svariati anni prima da Len Wein.\nBiografia del personaggio.\nL'incontro con Hulk.\nNato ad Harlem, New York, da Gideon Wilson e sua moglie, Jim lascia il liceo a 15 anni e fugge di casa dopo aver avuto un violento litigio col padre divenendo un ladruncolo per le strade di Los Angeles dove, poco tempo dopo, fa la conoscenza con un Hulk temporaneamente separato da Banner; i due fanno presto amicizia e stringono un'alleanza che porta Jim a penetrare nella base militare dove \u00e8 rinchiuso Banner al fine di ricondurlo da Hulk e farli riunire. Catturato dai soldati finisce per rivelare ai militari dove si nasconde il Gigante di Giada portando alla sua cattura. Successivamente viene avvicinato da alcuni membri dell'HYDRA, che gli mostrano dei filmati fasulli in cui Hulk viene torturato dall'esercito, convincendolo a liberarlo. Ottiene dunque il permesso di fargli visita e lo aiuta a fuggire ma, quando scopre che il gruppo terroristico intende usare il suo alleato come arma, si ribella e rimane ferito nella lotta, motivo per il quale Hulk, dopo aver sconfitto i criminali, fugge con il giovane venendo per\u00f2 raggiunto dal generale Ross, che lo convince ad affidare il ferito alle sue cure.\nRimessosi, Jim aiuta Hulk contro le macchinazioni del Capo per ben due volte, insieme affronteranno anche il titano alieno Xemnu, coadiuvati dai Difensori, l'inarrestabile Rhino, il mostruoso M.O.D.O.K. e Abominio.\nIn seguito, entra in una banda di vigilanti che scopre essere subdolamente controllata dal boss criminale Faccia di Pietra e contribuisce alla sua cattura assieme a suo zio Falcon e all'Uomo Ragno.\nLa lunga lotta con l'AIDS.\nDopo varie altre avventure al fianco di Hulk, Jim ingaggia Rick Jones per suonare in un concerto di beneficenza in un ospizio per malati di AIDS rivelando, in quell'occasione, all'amico cantante di essere sieropositivo. Successivamente Speedfreek interrompe l'evento facendo scoppiare una lotta nel corso della quale il ragazzo viene ferito e ricoverato in ospedale.\nDiverso tempo dopo, Jim \u00e8 attaccato da una folla che protesta contro l'ammissione di un ragazzo sieropositivo in una scuola pubblica e Hulk lo salva dalle percosse portandolo al quartier generale del Pantheon, dove scopre che non ha molto da vivere. Ricordando la trasfusione di sangue che Hulk diede a sua cugina, Jennifer Walters, Jim chiede a Bruce lo stesso favore, nella speranza di curare il virus, Banner, non volendo correre il rischio di creare un altro mostro, finge soltanto di assecondare il volere dell'amico che, dichiarando di sentirsi meglio, soccombe poco dopo alla malattia e muore."}
{"id": "5172271", "revid": "547034", "url": "https://it.wikipedia.org/wiki?curid=5172271", "title": "Storia di Mercato San Severino", "text": "Le origini del Comune di Mercato San Severino risalgono al Medioevo.\nDa Rota a San Severino.\nRota.\nIl toponimo Rota, primo dei tre che indicheranno il territorio nel corso dei secoli (Rota, San Severino o Sanseverino, Mercato), intorno all'VIII secolo, indica sia una citt\u00e0, costruita nei pressi dell'attuale frazione Curteri, dove esistono i resti della chiesa di Santa Maria a Rota, sia il Gastaldato, divisione amministrativa del principato di Salerno, in et\u00e0 longobarda.\nIl nome deriva dal termine \"rotaticum\", pedaggio terrestre che, gi\u00e0 in epoca romana, gli abitanti della zona richiedono a chiunque voglia transitare lungo la strada principale, che dagli Abruzzi porta a Salerno, attraverso Benevento e Avellino.\nLa comparsa di \"Mercato\" e \"San Severino\".\nIl toponimo San Severino compare intorno all'XI secolo ed \u00e8 legato al nome del vescovo del Norico, , venerato dalle popolazioni longobarde che, dall'Arianesimo, si sono convertite al Cattolicesimo.\nIl toponimo Mercato (\"forum\"), che indica dapprima uno dei tanti casali dello Stato di Sanseverino, compare intorno al XIV secolo, quando nei documenti notarili, si trova l'espressione \"in foro Sancti Severini\", ossia a Mercato di San Severino.\nL'espansione di San Severino.\nNel Medioevo e in Et\u00e0 moderna, il territorio si espande oltre l'attuale provincia di Salerno (Principato Citeriore).\nMercato San Severino \u00e8 l'ultimo centro verso Nord della provincia. Rota include gli attuali comuni di Montoro, Solofra, con i loro casali, fino al confine con Forino.\nDall' XI secolo al XVI secolo, la storia di Mercato San Severino (che comprendeva anche casali e localit\u00e0 degli attuali comuni di Fisciano, Baronissi, Calvanico) \u00e8 legata alle vicende della famiglia feudale dei Sanseverino.\nI Sanseverino.\nDal capostipite, il cavaliere normanno Troisio de Rota (Turgisio di Sanseverino) che, venuto in Italia al seguito di Roberto il Guiscardo, nel 1067 occupa il Gastaldato longobardo di Rota, a Ferrante Sanseverino, principe di Salerno, ultimo esponente del ramo principale dei Sanseverino.\nPrima della conquista del normanno Troisio, Rota \u00e8 un distretto amministrativo. I Longobardi dividono i loro territori in gastaldati, con a capo un gastaldo.\nPer la sua posizione geografica, Rota, con il castello, sulla collina Parco, diventa un punto strategico di difesa. Anche per questo motivo, viene occupata, ancor prima del principato di Salerno.\nCon l'arrivo dei Normanni, le funzioni amministrative passano al conte e al principe delle nuove famiglie feudali normanne.\nCon acquisizioni di nuovi territori, conquiste, matrimoni, i Sanseverino diventano la famiglia pi\u00f9 importante del Regno di Napoli, ricoprendo le cariche di Vicario Generale, Gran Connestabile, fino all'investitura del principato di Salerno, nel XV secolo.\nNel 1358, per volont\u00e0 di Tommaso Sanseverino (III), barone di San Severino e conte di Marsico, viene fondato il convento francescano di San Francesco, con annessa chiesa dell'Annunziata (oggi Convento e chiesa di Sant'Antonio).\nNel 1466, in esecuzione della volont\u00e0 testamentaria del padre, Giovanni Sanseverino, viene fondato da Roberto Sanseverino (I), principe di Salerno, il convento domenicano di San Domenico , con annessa chiesa di San Giovanni in Palco, sorta su una preesistente del 1412.\nDopo i Sanseverino.\nIl '500.\nCon la fine della famiglia Sanseverino, nel 1556 lo Stato di Sanseverino \u00e8 donato a don Ferrante Gonzaga.\nNel 1583 \u00e8 venduto ai Carafa, duchi di Nocera. Nel 1596 ai Caracciolo, principi di Avellino, prima come contea, poi come marchesato, fino all'abolizione del feudalesimo da parte di Gioacchino Murat, agli inizi del XIX secolo, durante il decennio francese.\nL'800 e il '900.\nNel 1810 viene costituito il \"comune\" di Mercato (San Severino sar\u00e0 aggiunto nel 1864). Il decurionato, essendo stati soppressi gli Ordini religiosi, in virt\u00f9 delle Leggi Eversive, si riunisce, in un primo momento, presso l'ex Convento di San Giacomo. Successivamente, presso l'ex Convento di San Domenico dei padri Domenicani (attuale Palazzo di Citt\u00e0).\nLa crescita demografica ed economica del comune \u00e8 molto lenta, per la presenza di zone paludose proprio a Mercato che, quando diventa il capoluogo del comune, conta appena duecento abitanti. Il problema viene risolto con la trasformazione delle strade interne, ampliate e migliorate, permettendo cos\u00ec, nel periodo fine '800 - inizi '900, nuovi insediamenti urbani, soprattutto nella parte nuova della ferrovia e nella zona del fondo San Giovanni.\nDal 1810 al 1860, \u00e8 capoluogo dell'omonimo circondario appartenente al distretto di Salerno del Regno delle Due Sicilie.\nDal 1860 al 1927, durante il Regno d'Italia \u00e8 capoluogo dell'omonimo mandamento appartenente al circondario di Salerno.\nDal 1935 al 1945, durante il regime fascista, \u00e8 denominato San Severino Rota."}
{"id": "5172272", "revid": "731062", "url": "https://it.wikipedia.org/wiki?curid=5172272", "title": "The Ultimate Fighter 5", "text": ""}
{"id": "5172276", "revid": "2210568", "url": "https://it.wikipedia.org/wiki?curid=5172276", "title": "Contea di Tassarolo", "text": "La contea di Tassarolo \u00e8 stata un feudo imperiale mediato dal 1560 al 1736, governata dagli Spinola di Luccoli. Il piccolo paese, oggi in provincia di Alessandria, era ubicato sulle terminali estensioni collinari dell'Appennino ligure, in zona strategica tra il ducato di Savoia, il Monferrato e la repubblica di Genova. Lo Staterello era altres\u00ec famoso per l'attivit\u00e0 della sua zecca. Dal 1736 al 1797 godette sempre di autonomia, ma dipendeva dai Savoia, nel cui regno sar\u00e0 definitivamente incorporato nel 1815.\nStoria.\nIl piccolo feudo si sviluppava alle pendici dei solidi bastioni del castello (tuttora appartenente alla famiglia Spinola), sulla destra del torrente Lemme e comprendeva i paeselli di Alborina, Cavallari e Ortolana.\nDalla repubblica di Genova pass\u00f2 alle famiglie Di Negro, De Camilla e Castagna: un ramo della potente famiglia genovese Spinola lo possedette in modo definitivo dal 16 ottobre 1367 tramite i fratelli Galeotto, Adamo e Carrozio (quest'ultimo, discendente da Oberto Guglielmo - 1208 - con il figlio Ettore saranno i capostipiti della linea comitale di Tassarolo), figli di Napoleone.\nLa prima investitura imperiale (in tutto saranno dodici) fu concessa il 20 novembre 1532 da Carlo V ad Agostino, Carlo e Bartolomeo. Il 30 maggio 1560 l'imperatore Ferdinando I elev\u00f2 il feudo al rango di contea imperiale e confer\u00ec a Marcantonio, figlio di Agostino e di Geronima Doria, il titolo di conte palatino. Saranno sette i conti che amministreranno il territorio fino al 27 giugno 1797.\nNegli anni della guerra di successione di Mantova e del Monferrato (1628-1631) la contea venne occupata dagli eserciti francesi che devastarono il territorio. Nel 1630, comunque, nel castello, prontamente restaurato, alloggi\u00f2 il cardinale Diechtristen che, con i conti Filippo e Livia, accolse con i dovuti onori l'infanta Maria Anna d'Asburgo, sorella del re Filippo IV di Spagna e futura imperatrice, come sposa di Ferdinando III.\nNel 1689 Leopoldo I accord\u00f2 al conte Massimiliano I il diritto di primogenitura unitamente alla prerogativa di \"battere moneta\".\nNel 1736, la contea di Tassarolo cess\u00f2 di essere feudo imperiale e, sotto il re di Sardegna Carlo Emanuele III, entr\u00f2 a far parte dei domini dei Savoia, pur conservando l'autonomia e l'investitura ad Agostino II Spinola. Il sovrano sabaudo Vittorio Amedeo II rese pubblici in lingua volgare gli statuti di Tassarolo emanati nel 1530.\nIl 27 giugno 1797 Napoleone Bonaparte promulg\u00f2 le leggi eversive della feudalit\u00e0: l'ex contea, dopo il Congresso di Vienna, fu incorporata risolutivamente al regno di Sardegna il 10 ottobre 1818, sotto Vittorio Emanuele I di Savoia, ed unita alla provincia di Novi. L'ultimo conte Agostino Mario mor\u00ec nel 1816: ebbe tre sorelle monache, Paola Maria, Paola Teresa, Rosa Serafina ed un fratello minore, Bendinelli, scomparso nel 1786.\nOltre al castello di Tassarolo, dove risiedevano abitualmente, i conti dimoravano pure nel palazzo Nicol\u00f2 Spinola di Luccoli, a Genova; nelle residenze estive o di campagna di Pietrabissara, della \"Massimiliana\" a Gavi, \"dell'Aureliana\" a Capriata d'Orba. Il luogo di sepoltura della famiglia era a Genova nella chiesa della Santissima Annunziata di Portoria, detta di Santa Caterina. Oltre a capitani e cardinali, il ramo di Luccoli annover\u00f2 il beato Carlo Spinola (1564-1622), figlio di Ottavio, gesuita, missionario e martire in Giappone.\nDel primitivo castello comitale di Tassarolo, a pianta quadrangolare con alto torrione centrale entro un sicuro recinto fortificato di minori torri angolari, in seguito mozzate, si conserva ancora un mastio cilindrico sull'angolo di destra del prospetto laterale. Questo \u00e8 ornato da una elegante loggia rinascimentale che fronteggia la sede dell'antica zecca. Sontuosi saloni interni e un fiorente giardino rendono assai gradevole la residenza,\nZecca.\nLe prime monete furono coniate nel 1604 per volere di Agostino I.\nL'edificio, in cui fu attivata l'officina monetaria, era parte integrante del castello ai piedi del loggiato cinquecentesco..\nLo zecchiere era mastro Domenico D'Alessandro, l'incisore Giacomo Brandi.\nDel diritto di zecca, concesso agli Spinola in generale, usufruirono solo i conti palatini tassarolesi, i conti, poi marchesi, di Ronco, i marchesi di Arquata e quelli di Vergagni.\nPer il feudo di Tassarolo furono coniate anche monete d'oro: 2 Doppie o quadruple, ducati e ongari.\nPer tutti i feudi che esercitarono il diritto di zecca furono coniate monete d'argento: scudi e frazioni di scudo; e luigini. \nUna parte dei luigini era segretamente adulterata e inviata a Genova dentro sacchetti nascosti tra il vino e il formaggio, a dorso di mulo.\nLe ultime monete furono coniate nel 1688 con le effigi di Filippo e Livia Centurioni."}
{"id": "5172279", "revid": "731062", "url": "https://it.wikipedia.org/wiki?curid=5172279", "title": "The Ultimate Fighter 19", "text": ""}
{"id": "5172282", "revid": "767487", "url": "https://it.wikipedia.org/wiki?curid=5172282", "title": "Sergej Charitonov", "text": "\u00c8 noto per aver lottato ai massimi livelli in quasi tutti gli sport da combattimento da lui praticati.\nNel pugilato, sua prima disciplina di apprendimento, Kharitonov ha ottenuto due medaglie d'argento con la nazionale del Tagikistan ai giochi dell'Asia Centrale del 2003 e ai campionati asiatici di boxe dilettante nel 2004, una medaglia d'argento al campionato nazionale russo del 2005 e prese parte alla stagione 2011-2012 del World Series of Boxing nelle file dei Baku Fires.\nNelle MMA ha combattuto in alcune delle pi\u00f9 importanti organizzazioni al mondo quali Pride, Rings, Dream, Strikeforce e M-1 Global, ottenendo importanti vittorie su avversari del calibro di Semmy Schilt, Pedro Rizzo, Fabr\u00edcio Werdum, Alistair Overeem e Andrei Arlovski.\nNel kickboxing ha preso parte alle promozioni di maggior rilievo mondiale quali la giapponese K-1 e la singaporiana Glory, ed \u00e8 tuttora campione in carica dei pesi massimi M5; per i ranking Glory \u00e8 il contendente numero 2 tra i pesi massimi.\nHa inoltre vinto un campionato eurasiatico di sambo ed \u00e8 stato pi\u00f9 volte campione di sambo e di combattimento corpo a corpo nei campionati del VDV.\nNon va confuso con l'omonimo (sebbene la traslitterazione nell'alfabeto latino sia differente) Sergey Haritonov, anch'egli atleta di MMA e pugile ma di nazionalit\u00e0 estone.\nCarriera.\nInizi.\nSergei Kharitonov nasce a Pleseck nell'allora Unione Sovietica e cresce in una famiglia di atleti.\nGi\u00e0 in et\u00e0 adolescenziale inizi\u00f2 a praticare pugilato e sambo, e al termine delle scuole superiori Sergei prese la decisione di entrare nelle truppe aviotrasportate del VDV presso l'accademia di Rjazan', dove prese parte a competizioni di combat sambo e ARB: il suo soprannome \"Paratrooper\" (\"paracadutista\" in lingua inglese) \u00e8 dovuto proprio alla sua esperienza tra i par\u00e0 russi.\nTerminata l'accademia viene contattato dai vertici del Russian Top Team per entrare a far parte della squadra dove ebbe la possibilit\u00e0 di fare da sparring partner a Fedor Emelianenko.\nIl primo torneo di MMA al quale prese parte Kharitonov si svolse in Ucraina nel 2000 e Sergei ne usc\u00ec vincitore sconfiggendo rapidamente tre avversari durante lo stesso evento.\nIn quegli anni era comunque attivo come pugile dilettante e, avendo fallito ai trial per entrare nella nazionale olimpica russa, prese la decisione di competere per il Tagikistan, arrivando secondo ai giochi dell'Asia Centrale del 2003 che si svolsero a Du\u0161anbe in Tagikistan, venendo sconfitto in finale dall'uzbeko Rustam Saidov.\nPride Fighting Championships.\nSul finire del 2003 ottenne la convocazione da parte della nazionale olimpica di pugilato del Tagikistan per prendere parte alle Olimpiadi di Atene 2004, ma Kharitonov stesso rifiut\u00f2 perch\u00e9 ottenne un contratto con l'organizzazione giapponese Pride, al tempo la pi\u00f9 prestigiosa al mondo nelle arti marziali miste.\nLe prime due vittorie contro il kickboxer Jason Suttie e contro Cory \"LA Giant\" Peterson avvennero per sottomissione tramite leva al braccio.\nNel 2004 prese parte al Grand Prix per i pesi massimi, dove nel primo turno stese Murilo Rua e nei quarti di finale vinse per KO tecnico anche contro l'ex campione Pancrase e fuoriclasse del kickboxing Semmy Schilt; in semifinale si arrese ai punti contro il peso massimo #1 al mondo Ant\u00f4nio Rodrigo \"Minotauro\" Nogueira, subendo cos\u00ec la prima sconfitta nelle MMA in dieci gare.\nLo stesso anno prosegu\u00ec anche come pugile, ottenendo un secondo posto sia ai campionati asiatici di boxe dilettante a Puerto Princesa (Filippine) sia nel campionato nazionale russo tenutosi a Samara.\nNel 2005 torna ai vertici delle MMA mondiali con quattro vittorie consecutive, arrivando a sconfiggere il lottatore Choi Mu-bae, l'ex top fighter UFC Pedro Rizzo e il fuoriclasse di grappling Fabr\u00edcio Werdum; quell'anno combatt\u00e9 un incontro anche nell'organizzazione Rings.\nNegli ultimi anni di vita della Pride, prima che questa venisse rilevata dall'UFC nel 2007 e dismessa, Kharitonov combatt\u00e9 con minor frequenza e con risultati non entusiasmanti, venendo messo KO sia da Alistair Overeem che da Alexander Emelianenko prima del suo ultimo incontro nella promozione, ovvero la vittoria su Mike Russow a Las Vegas.\nK-1 e Dream.\nIn seguito alla caduta della Pride Kharitonov decise di restare in Giappone ed ebbe subito un rematch contro Alistair Overeem in un evento dell'organizzazione Hero's, la quale era una meno famosa sussidiaria della K-1, massima promozione mondiale di kickboxing del tempo: Sergei vendic\u00f2 cos\u00ec una delle sue sconfitte in carriera stendendo Overeem durante la prima ripresa.\nNegli anni a seguire combatt\u00e9 nella neonata organizzazione di MMA Dream, la quale cerc\u00f2 di riproporre uno spettacolo simile a quello che rese popolare la Pride ma ovviamente con un roster di atleti di minor valore: qui il peso massimo russo ottenne una vittoria nel primo round contro Jimmy Ambriz ed una sconfitta per sottomissione contro il forte grappler Jeff Monson; lott\u00f2 anche nell'evento della notte di San Silvestro \"Dynamite!! 2010\", dove sconfisse l'ex contendente al titolo dei pesi mediomassimi Dream Tatsuya Mizuno.\nNel dicembre del 2009 ebbe modo di mettersi in luce anche come kickboxer quando la K-1, in assoluto la pi\u00f9 importante organizzazione mondiale di kickboxing, invit\u00f2 Kharitonov a prendere parte al \"K-1 World Grand Prix\", uno dei massimi tornei tra gli sport da combattimento di allora: Kharitonov combatt\u00e9 un incontro valido per un eventuale ripescaggio nel torneo contro il fuoriclasse romeno Daniel Ghi\u021b\u0103, venendo steso da uno dei poderosi calci del rivale.\nL'anno successivo prese parte ad un paio di superfight utili a dare corpo ad alcuni eventi K-1 che ospitavano il \"K-1 World Grand Prix 2010\": Kharitonov sconfisse il giapponese Takumi Sato e perse per KO tecnico contro l'indiano Singh Jaideep.\nStrikeforce e WSOB.\nNel 2011 Kharitonov viene chiamato a far parte del roster dei pesi massimi della prestigiosa promozione statunitense Strikeforce, la quale vantava atleti di primissimo livello in tale divisione.\nIn un'organizzazione prossima ad essere rilevata dalla Zuffa e conseguentemente dismessa, venne organizzato un torneo di pesi massimi che avrebbe incoronato il nuovo campione: Kharitonov nei quarti di finale ottenne una delle vittorie pi\u00f9 importanti nella sua carriera nelle MMA, in quanto mise KO alla prima ripresa l'ex campione UFC Andrei Arlovski; in semifinale per\u00f2 dovette arrendersi ad un altro ex campione UFC, ovvero lo specialista del grappling Josh Barnett che vinse per sottomissione.\nSempre tra 2011 e 2012 combatt\u00e9 un paio di incontri di kickboxing nell'organizzazione United Glory vincendo per KO senza grossi patemi contro Mighty Mo e Mark Miller.\nKharitonov torn\u00f2 anche al pugilato prendendo parte alla stagione 2011-2012 del campionato organizzato dalla World Series of Boxing, ovvero un torneo stagionale a squadre: Kharitonov venne inserito nella rosa dei pesi massimi della squadra azera Baku Fires e in tutta la stagione combatt\u00e9 un paio di incontri nella fase a gironi, sconfiggendo il ghanese Awusone Yekini dei Beijing Dragons e perdendo ai punti contro il diciottenne croato Filip Hrgovi\u0107 dei Paris United.\nGlory e MMA in Russia.\nDal 2013 Kharitonov resta ai vertici della kickboxing mondiale ottenendo un contratto con l'organizzazione regina dello sport Glory: debutta in Giappone con il torneo dei pesi massimi opposto al futuro campione Rico Verhoeven, venendo sconfitto ai punti.\nSuccessivamente sconfigge l'inglese Daniel Sam a Chicago e la leggenda J\u00e9r\u00f4me Le Banner a Tokyo.\nNel 2014 ha una nuova possibilit\u00e0 di prendere parte ad un torneo di pesi massimi, ma anche in questo caso viene eliminato al primo incontro perdendo contro Anderson Silva per decisione unanime; si vendicher\u00e0 di tale sconfitta in ottobre in un match per il titolo dell'organizzazione russa W5, mettendo KO il brasiliano.\nNelle MMA torna a lottare nel suo paese natale, la Russia, gi\u00e0 nel 2012 con una facile vittoria sull'esordiente John Delgado.\nIn seguito firma con l'importante promozione M-1 Global e al suo debutto, avvenuto a Surgut, non delude e sconfigge l'ex kickboxer Alexey Kudin.\nNel 2014 \u00e8 tra gli atleti coinvolti nel primo grande evento organizzato dall'M-1 Global in Cina: a Pechino avrebbe dovuto affrontare l'ex campione della divisione Damian Grabowski, ma Kharitonov opt\u00f2 per la sfida contro il campione olimpico di judo ed ex campione IGF Satoshi Ishii, il quale diede forfeit causa infortunio e venne sostituito dall'ex campione M-1 Global Kenny Garner: Kharitonov sconfisse lo statunitense in un incontro non certo spettacolare."}
{"id": "5172289", "revid": "1543377", "url": "https://it.wikipedia.org/wiki?curid=5172289", "title": "Oleksandr Bortnyk", "text": "Ha ottenuto il titolo di Maestro Internazionale in febbraio 2012, all'et\u00e0 di 15 anni. \nNel febbraio del 2014 ha partecipato al \"David Bronstein Memorial\" di Minsk, classificandosi 43\u00ba su 140 partecipanti, tra cui oltre 80 GM.\n\u00c8 molto forte nel gioco lampo. Nel maggio del 2014 si \u00e8 classificato secondo, mezzo punto dietro Illja Ny\u017enyk, nel torneo lampo \"Memorial Anatoly Olkhovsky\" di Vinnycja (86 partecipanti), con 19,5/24.\nNell'ottobre del 2014 ha vinto il Campionato del mondo under-18 di Durban con 9,5 su 11, mezzo punto davanti al favorito del torneo, l'indiano Vaibhav Suri.\nNel torneo blitz U18 abbinato ai campionati del mondo giovanili 2014 di Durban si \u00e8 classificato pari primo con il GM azero Nicat Abbasov, con 6/7. \n\u00c8 uno studente della Universit\u00e0 nazionale navale ammiraglio Makarov di Mykola\u00efv, specializzata in ingegneria navale. \nIl suo rating FIDE di ottobre 2014 \u00e8 di 2.533 punti Elo."}
{"id": "5172290", "revid": "68721957", "url": "https://it.wikipedia.org/wiki?curid=5172290", "title": "Storia di Mercato S. Severino", "text": ""}
{"id": "5172292", "revid": "1543377", "url": "https://it.wikipedia.org/wiki?curid=5172292", "title": "Cheongdam-dong sar-a-yo", "text": "Cheongdam-dong sar-a-yo (hang\u016dl: \uccad\ub2f4\ub3d9 \uc0b4\uc544\uc694; titolo internazionale I Live in Cheongdam-dong) \u00e8 una serie televisiva sudcoreana trasmessa su JTBC dal 5 dicembre 2011 al 3 agosto 2012.\nTrama.\nHye-ja, insieme alla figlia Ji-eun, abbandona il quartiere povero in cui ha vissuto sessant'anni e si trasferisce a Cheongdam-dong aspettandosi una vita nel lusso, ritrovandosi, per\u00f2, in una piccola casa a due piani. Decide quindi di aprire un negozio di fumetti al primo piano e di affittare alcune camere nel secondo piano."}
{"id": "5172293", "revid": "767487", "url": "https://it.wikipedia.org/wiki?curid=5172293", "title": "Malizia oggi", "text": "Malizia oggi \u00e8 un film del 1990 diretto da Sergio Bergonzelli.\nTrama.\nMichel conosce Luna, aspirante ballerina, ed \u00e8 amore a prima vista. Ma il ragazzo \u00e8 attratto anche dalla madre di lei, che cede pi\u00f9 volte alle \"avances\" del giovane. Luna, una volta scoperto tutto, si dispera e scappa via. Poi, per vendetta, si concede al padre di Michel, suo coreografo. Alla fine, per\u00f2, Michel riesce a riconquistarla."}
{"id": "5172294", "revid": "2056951", "url": "https://it.wikipedia.org/wiki?curid=5172294", "title": "Enkolpion", "text": "L'enk\u00f2lpion, trascritto anche \"engolpion\" o \"encolpion\", (greco: \u1f10\u03b3\u03ba\u03cc\u03bb\u03c0\u03b9\u03bf\u03bd, \"enk\u00f3lpion\", \"sul petto\" , plurale: \u1f10\u03b3\u03ba\u03cc\u03bb\u03c0\u03b9\u03b1, \"enk\u00f3lpia\") \u00e8 un oggetto rituale indossato sul petto dai vescovi ortodossi e cattolici di rito bizantino. \nIl termine \"enkolpion\", un tempo utilizzato per indicare anche la croce pettorale \u00e8 oggi utilizzato per un medaglione con una icona posta al centro, portato al collo dai vescovi ortodossi e delle Chiese cattoliche orientali. L'icona \u00e8 solitamente circondata da pietre preziose e sormontata da una mitra orientale. Spesso hanno un piccolo ciondolo con una pietra preziosa, appeso alla parte inferiore. L'enkolpion \u00e8 portato al collo con una catena d'oro. La forma di un enkolpion pu\u00f2 variare da ovale a romboidale, quadrato o a forma di aquila bicipite.\nStoria.\nL'usanza di portare indosso oggetti di questo tipo \u00e8 probabilmente derivata dalla pratica pagana di indossare \"le bullae\", ossia pendenti contenenti un amuleto, intorno al collo come protezione contro gli incantesimi; la Chiesa ha cercato di eliminare queste superstizioni sostituendo oggetti venerati dai cristiani al posto di quelli a cui erano abituati prima della conversione. Secondo Girolamo, per\u00f2 alcuni fedeli del suo tempo intaccarono con la superstizione questi oggetti di piet\u00e0; egli biasima alcune categorie di donne che sembrano identificare la santit\u00e0 con una esagerata venerazione per le reliquie sacre: \"Hoc quod apud nos superstitiosae mulierculae in parvulis evangeliis et in ligno crucis et istiusmodi rebus, quae quidem habent zelum Dei, sed scientiam non secundum, factitant \"(quello che le donne superstiziose tra noi, che hanno un certo zelo per Dio, ma non di giusta pratica, fare in materia di piccole copie dei Vangeli, il legno della croce, e cose del genere).\nGli \"enkolpia\" erano di varie forme, ovali, rotonde, quadrangolari e di vari materiali che vanno dall'oro al vetro. Nel 1571 due \"enkolpia\" d'oro, di forma quadrata, sono stati trovati in tombe dell'antico cimitero Vaticano, inciso su un lato portavano il monogramma di Cristo tra l'Alfa e l'Omega, e dall'altro una colomba. Un altro fu trovato nella tomba di Maria, moglie dell'imperatore Onorio, con i nomi della coppia imperiale, con la leggenda Vivatis e il monogramma.\nIl famoso tesoro di Monza contiene la \"teca persica \", che racchiude un testo del \"Vangelo secondo Giovanni\", inviato dal papa Gregorio I (590-604) alla regina Teodolinda per il figlio Adaloaldo. Un altro dei doni di questo papa alla regina longobarda era un enkolpion a forma di croce contenente una porzione della Vera Croce.\nProbabilmente il reliquiario pi\u00f9 interessante \u00e8 una croce pettorale d'oro scoperto a Roma nel 1863, nella basilica di S. Lorenzo (fuori le mura), sul petto di un cadavere. Da un lato reca la scritta: EMMANOTHA nobiscum DEUS (Emmanuele, Dio con noi), e dall'altra: CRUX EST VITA MIHI, MORS INIMICE TIBE (Per me la croce \u00e8 la vita, a te, o nemico, \u00e8 la morte).\nNella categoria degli enkolpia fanno parte anche le ampolle o fiale o vasi di piombo, argilla o altri materiali in cui sono stati conservate reliquie come l'olio delle lampade che ardevano davanti al Santo Sepolcro, o limatura delle catene di San Pietro, uno dei quali \u00e8 stato inviato da San Gregorio Magno al re dei Franchi Childeberto III.\nUtilizzo attuale.\nTutti i vescovi indossano un particolare tipo di enkolpion chiamato \"Panagia\" (greco: \u03a0\u03b1\u03bd\u03b1\u03b3\u03af\u03b1), che rappresenta la Theot\u00f3kos (titolo della Madonna). Tutti i primati e alcuni vescovi con rango primaziale possiedono la dignit\u00e0 di indossare un secondo \"enkolpion\", che raffigura in genere Ges\u00f9 Cristo. Di tanto in tanto ad un archimandrita pu\u00f2 essere assegnato un \"enkolpion\" che non reca un'icona di Cristo o della \"Theotokos\", ma della Croce. L\"'enkolpion\" pu\u00f2 essere indossato in ogni momento come parte della veste vescovile o dell'abito corale. Quando il vescovo indossa i paramenti per il culto, indossa anche una croce pettorale. Quando un vescovo viene vestito prima della Divina Liturgia, se ha la dignit\u00e0 di indossare un enkolpion oltre alla Panagia, il Protodiacono canta una specifica preghiera posizionandoglielo al collo.\nAlcuni \"enkolpion\" sono cavi, in modo che possano essere utilizzati come reliquiari. L\"'enkolpion\" probabilmente ha avuto origine dai medaglioni porta-eucaristia, indossati un tempo dai monaci, in maniera di essere in grado di potersi comunicare durante un viaggio. Dal momento che i vescovi sono monaci e spesso viaggiavano, avrebbero naturalmente portato tali medaglioni e dato che erano vescovi sarebbero stati realizzati e decorati con materiali molto pi\u00f9 preziosi di quelli dei monaci ordinari."}
{"id": "5172299", "revid": "339392", "url": "https://it.wikipedia.org/wiki?curid=5172299", "title": "Forcat Detare Shqiptare", "text": ""}
{"id": "5172308", "revid": "729019", "url": "https://it.wikipedia.org/wiki?curid=5172308", "title": "Castello dei Paleologi (Casale Monferrato)", "text": "Il castello dei Paleologi \u00e8 una struttura militare sorta nel XIV secolo a Casale Monferrato, in provincia di Alessandria.\nStoria.\nIl castello dei Paleologi fu eretto a Casale Monferrato nel 1352 da Giovanni II Paleologo, per rafforzare le fortificazioni gi\u00e0 esistenti.\nDurante il periodo Visconteo, il castello fu dotato di armi da fuoco. Nel Quattrocento la struttura fu ampliata e trasformata da Guglielmo VIII Paleologo e Bonifacio V.\nDopo la pace di Cateau-Cambr\u00e9sis del 1559, passata la citt\u00e0 in mano ai Gonzaga di Mantova, l'edificio perse la sua funzione di dimora e fu trasformato nuovamente in fortezza; vennero infatti potenziati i fianchi, le torri, furono aggiunti i rivellini (negli stessi anni ebbe inizio anche la costruzione della Cittadella). Fino alla met\u00e0 del XIX secolo il castello mantenne inalterata la struttura impostata dai Gonzaga. Dal 1856, poi, a causa della necessit\u00e0 di nuovi spazi urbani, inizi\u00f2 la demolizione dei rivellini. Tuttora il castello \u00e8 in parte visitabile ed \u00e8 diventato un contenitore culturale della citt\u00e0.\nStruttura.\nL'edificio ha pianta esagonale asimmetrica con torrioni angolari ed \u00e8 circondato da un fossato. Sul portone principale, come simbolo del potere signorile, \u00e8 presente un bassorilievo marmoreo raffigurante le insegne gentilizie dei signori del Monferrato: Aleramo, Paleologi e Gonzaga. Degni di nota sono i cammini di ronda e gli spettacolari sotterranei dell\u00b4ala occidentale ricostruiti nel Settecento, entrambi visitabili."}
{"id": "5172315", "revid": "578661", "url": "https://it.wikipedia.org/wiki?curid=5172315", "title": "Piergiorgio Perotto", "text": ""}
{"id": "5172316", "revid": "68722331", "url": "https://it.wikipedia.org/wiki?curid=5172316", "title": "Tecnogiocattoli Sebino", "text": ""}
{"id": "5172318", "revid": "1373765", "url": "https://it.wikipedia.org/wiki?curid=5172318", "title": "Partito Pirata Italiano", "text": ""}
{"id": "5172319", "revid": "1494169", "url": "https://it.wikipedia.org/wiki?curid=5172319", "title": "Castello dei Paleologi", "text": ""}
{"id": "5172320", "revid": "28592", "url": "https://it.wikipedia.org/wiki?curid=5172320", "title": "Torre civica di Casale Monferrato", "text": ""}
{"id": "5172324", "revid": "148107", "url": "https://it.wikipedia.org/wiki?curid=5172324", "title": "Separazione delle variabili", "text": "In matematica, per separazione delle variabili o metodo di Fourier si intende una strategia risolutiva per equazioni differenziali ordinarie e alle derivate parziali in cui \u00e8 possibile riscrivere l'equazione in modo che due date variabili compaiano l'una al membro di destra e l'altra al membro di sinistra dell'equazione.\nEquazioni differenziali ordinarie.\nSi supponga che un'equazione differenziale ordinaria (ODE) si possa scrivere nella forma:\ncon formula_2. Se formula_3 si possono riordinare i termini:\nin modo che le variabili formula_5 e formula_6 siano separate ognuna in uno dei due membri.\nUna delle equazioni pi\u00f9 significative a cui si applica il metodo \u00e8 formula_7, la crescita esponenziale.\nEsempio.\nLa crescita di una popolazione \u00e8 spesso modellata da un'equazione differenziale del tipo:\ndove formula_9 \u00e8 la popolazione in funzione del tempo formula_10, formula_11 \u00e8 il suo tasso di crescita e formula_12 \u00e8 la capacit\u00e0 portante dell'ambiente. Riordinando i termini e integrando:\nPer valutare l'integrale a sinistra si semplifica la frazione:\ne quindi la si decompone in fratti semplici:\nSi ha quindi:\nUguagliando gli integrandi:\nda cui:\nper le propriet\u00e0 dei logaritmi:\nSi ha:\ne quindi:\nSia formula_22. Allora:\nche si pu\u00f2 riscrivere:\nda cui si ricava:\nQuindi la soluzione all'equazione logistica \u00e8:\nPer trovare formula_27, sia formula_28 e formula_29. Si ha:\nNotando che formula_31, risolvendo per formula_27 si ha:\nEquazioni alle derivate parziali.\nIl metodo \u00e8 utilizzato per affrontare un grande numero di equazioni differenziali alle derivate parziali, come l'equazione delle onde, l'equazione del calore, l'equazione di Laplace o l'equazione di Helmholtz.\nCaso omogeneo.\nData l'equazione della diffusione in una dimensione:\ncon condizione al contorno:\nsi cerca di trovare una soluzione formula_36 non identicamente nulla che soddisfa le condizioni al contorno e tale che sia un prodotto in cui la dipendenza da formula_5 e formula_10 \u00e8 separata, ovvero:\nSostituendo formula_36 nell'equazione e usando la regola del prodotto:\nDato che il membro alla destra dipende solo da formula_5 e quello alla sinistra solo da formula_10, entrambi sono uguali ad una qualche costante formula_44:\ndove formula_44 \u00e8 autovalore di entrambi gli operatori differenziali, con formula_47 e formula_48 le rispettive autofunzioni.\nPer mostrare che non vi sono soluzioni per formula_49, si osserva inizialmente che per formula_50 esistono due numeri reali formula_51 e formula_52 tali che:\nUtilizzando le condizioni al contorno si ha che formula_54, da cui si ha formula_55, che implica che formula_36 \u00e8 nulla. Supponendo formula_57, del resto, in tal caso esistono due numeri reali formula_51 e formula_52 tali che:\nDal fatto che formula_54 si conclude in modo analogo che formula_36 \u00e8 nulla. Quindi, deve essere formula_63, ed esistono formula_27, formula_51 e formula_52 tali che:\nSfruttando nuovamente formula_54, si ha formula_69 e che per qualche intero positivo formula_70 si verifica:\nQuesto risolve l'equazione nel caso in cui la dipendenza di formula_36 ha la forma formula_39. In generale, la somma di soluzioni all'equazione del calore che soddisfano le condizioni al contorno sono soluzioni che soddisfano anche questo caso particolare, e quindi una soluzione completa \u00e8 data da:\ndove formula_75 sono coefficienti determinati dalla condizione iniziale.\nSe la condizione iniziale \u00e8:\nsi ottiene:\nche \u00e8 l'espansione in serie di seni di formula_78. Moltiplicando ambo i membri per formula_79 e integrando nell'intervallo formula_80 si ha:\nQuesto metodo richiede che le autofunzioni di formula_5, che in tal caso sono:\nsiano ortogonali e siano una base completa. Ci\u00f2 \u00e8 garantito in generale dalla teoria di Sturm-Liouville.\nCaso non omogeneo.\nSi consideri l'equazione non omogenea:\ncon le medesime condizioni iniziali di quella omogenea. Le funzioni formula_85, formula_86 e formula_87 possono essere espanse in serie di seni:\ndove formula_91 e formula_92 possono essere calcolati per integrazione, mentre formula_93 deve essere determinato. Sostituendo le espansioni di formula_91 e formula_93 nell'equazione non omogenea e considerando l'ortogonalit\u00e0 delle funzioni seno si ottiene:\nche \u00e8 una successione di equazioni differenziali lineari che possono essere risolte facilmente con alcuni metodi quali il fattore di integrazione o la trasformata di Laplace. Alla fine si ottiene:\nIl metodo pu\u00f2 essere utilizzato anche per coordinate curvilinee ortogonali, anche se con alcune differenze rispetto alle coordinate cartesiane.\nSoftware.\nXcas: split((x+1)*(y-2),[x,y]) = [x+1,y-2]"}
{"id": "5172331", "revid": "74801", "url": "https://it.wikipedia.org/wiki?curid=5172331", "title": "George Douglas-Hamilton, X conte di Selkirk", "text": "Biografia.\nEra il secondogenito di Alfred Douglas-Hamilton, XIII duca di Hamilton, e di sua moglie Nina Poore, figlia minore del maggiore R. Poore. Studi\u00f2 all'Eton College, al Balliol College di Oxford, all'Universit\u00e0 di Edimburgo e presso l'Universit\u00e0 di Bonn, di Vienna e alla Sorbona.\nGioc\u00f2 a cricket per Wiltshire nel 1927 nel campionato della contea di Minor.\nEra un membro del consiglio comunale di Edimburgo (1935-1940). Comand\u00f2 il 603\u00ba reggimento della Royal Auxiliary Air Force (1934-1938).\nSeconda guerra mondiale.\nCon lo scoppio della seconda guerra mondiale, entr\u00f2 nella Royal Air Force. Serv\u00ec come direttore dell'intelligence Fighter Command e come assistente personale del maresciallo capo Dowding. Fu coinvolto anche nella lotta contro la task force tedesca operante nei pressi di Ceylon.\nNel 1940, alla morte del padre, eredit\u00f2 il titolo di conte di Selkirk, mentre il fratello maggiore gli succedette al ducato.\nMatrimonio.\nSpos\u00f2, il 6 agosto 1947, la sciatrice Audrey Sale-Barker. La coppia non ebbe figli.\nUltimi anni e morte.\nRicopr\u00ec la carica di Lord in Waiting di Giorgio VI (1951-1952) e di Elisabetta II (1952-1953). Ricopr\u00ec la carica di Paymaster-General (novembre 1953-dicembre 1955), come cancelliere del ducato di Lancaster e come primo lord dell'ammiragliato.\nNel 1955 venne nominato consigliere privato. Nel 1967 fu nominato cittadino onorario di Winnipeg e di Selkirk.\nMor\u00ec il 24 novembre 1994, all'et\u00e0 di 88 anni."}
{"id": "5172338", "revid": "28592", "url": "https://it.wikipedia.org/wiki?curid=5172338", "title": "Castello Sannazzaro", "text": ""}
{"id": "5172342", "revid": "28592", "url": "https://it.wikipedia.org/wiki?curid=5172342", "title": "Castello dei Paleologi (Acqui Terme)", "text": ""}
{"id": "5172344", "revid": "107267834", "url": "https://it.wikipedia.org/wiki?curid=5172344", "title": "C.R.D.A. Monfalcone 1966-1967", "text": "Questa voce raccoglie le informazioni riguardanti il C.R.D.A. Monfalcone nelle competizioni ufficiali della stagione 1966-1967."}
{"id": "5172346", "revid": "57342", "url": "https://it.wikipedia.org/wiki?curid=5172346", "title": "Copenaghen Opera House", "text": ""}
{"id": "5172348", "revid": "57342", "url": "https://it.wikipedia.org/wiki?curid=5172348", "title": "Operaen", "text": ""}
{"id": "5172350", "revid": "339392", "url": "https://it.wikipedia.org/wiki?curid=5172350", "title": "Paperino nel mondo della Matemagica", "text": ""}
{"id": "5172352", "revid": "28592", "url": "https://it.wikipedia.org/wiki?curid=5172352", "title": "Castello di Redabue", "text": ""}
{"id": "5172353", "revid": "2022787", "url": "https://it.wikipedia.org/wiki?curid=5172353", "title": "Castel Vigolo", "text": "Castel Vigolo \u00e8 un castello medievale che si trova nella localit\u00e0 Vigolo Vattaro del comune di Altopiano della Vigolana in provincia di Trento.\nStoria.\nIl luogo dove sorge il castello ospitava probabilmente un castelliere gi\u00e0 durante l'et\u00e0 del bronzo e del ferro.\nLe prime notizie storiche del castello risalgono al 1214, quando il principe vescovo di Trento Federico Vanga lo affid\u00f2 alla comunit\u00e0 di Vigolo affinch\u00e9 fosse ricostruito. All'epoca infatti il castello era un bene comune gestito dai cosiddetti \"vicini\", abitanti del luogo che in cambio fornivano tributi al principe vescovo di Trento in base alla \"carta delle regole\" della comunit\u00e0.\nIl controllo comunitario del castello non ebbe vita lunga: nel 1244 il principe vescovo Aldrighetto da Campo lo affid\u00f2 a Giordano e Montenario da Pomarolo.\nNel 1254 fu assediato e distrutto, come molti altri castelli, da Ezzelino III da Romano mentre risaliva la Valsugana per puntare su Trento.\nNel 1424 il castello pass\u00f2 alla famiglia dei Murlini e in seguito nel 1477 ai de Fatis, i cui discendenti ne sono tuttora i proprietari. I de Fatis acquisirono il castello in uno stato di completa rovina e lo ricostruirono quasi completamente in forme cinquecentesche, trasformandolo in una dimora gentilizia di campagna. A queste modifiche risale la sua struttura attuale che ha perso completamente l'aspetto medievale.\nEssendo un'abitazione privata, il castello non \u00e8 accessibile al pubblico."}
{"id": "5172356", "revid": "28592", "url": "https://it.wikipedia.org/wiki?curid=5172356", "title": "Castello di Casale Monferrato", "text": ""}
{"id": "5172357", "revid": "547034", "url": "https://it.wikipedia.org/wiki?curid=5172357", "title": "Dallas Cowboys 2005", "text": "La stagione dei Dallas Cowboys \u00e8 stata la 45\u00aa della franchigia nella National Football League. Malgrado l'avere vinto sette delle prime dieci gare, la squadra termin\u00f2 con un record di 9-7, mancando di poco i playoff."}
{"id": "5172365", "revid": "1305772", "url": "https://it.wikipedia.org/wiki?curid=5172365", "title": "Proiezione conica equivalente di Albers", "text": "La proiezione conica equivalente di Albers, elaborata dal matematico Heinrich C. Albers nel 1805, \u00e8 una proiezione cartografica conica equivalente che usa due paralleli di riferimento. Perci\u00f2 le aree sono conservate (essendo una proiezione equivalente), mentre le distanze e le forme non si conservano perfettamente; tuttavia, tra i due paralleli standard la distorsione \u00e8 minima.\nLe coordinate sferiche di un Datum geodetico possono essere trasformate nelle coordinate della proiezione conica equivalente secondo le seguenti formule dove \u03bb \u00e8 la longitudine, \u03bb0 la longitudine di riferimento, \u03c6 \u00e8 la latitudine, \u03c60 la latitudine di riferimento e \u03c61 e \u03c62 i paralleli standard:\ndove"}
{"id": "5172366", "revid": "965985", "url": "https://it.wikipedia.org/wiki?curid=5172366", "title": "Strange Weather (Anna Calvi)", "text": "Strange Weather \u00e8 un EP della cantautrice britannica Anna Calvi, pubblicato nel 2014."}
{"id": "5172367", "revid": "599013", "url": "https://it.wikipedia.org/wiki?curid=5172367", "title": "Chute Boxe", "text": "La Chute Boxe \u00e8 un'accademia di arti marziali miste con sede a Curitiba, in Brasile. Fu fondata da Rudimar Fedrigo nel 1978, per poter allenare gli atleti che praticavano la Muay Thai e solamente nel 1991 introdusse nelle sue palestre il jiu jitsu brasiliano, mentre nel 1995 cominci\u00f2 ad allenare gli atleti nel Vale Tudo e nelle arti marziali miste. Nel 2004 fu aperta una nuova palestra a Long Beach, negli Stati Uniti.\nI membri della Chute Boxe Academy erano molto temuti per la loro estrema aggressivit\u00e0 e per la loro capacit\u00e0 di rimanere sempre concentrati nel combattimento, in grado di poter mettere a segno sottomissioni, pugni, calci e tecniche di grappling superiori rispetto agli altri avversari.\nIl termine \"Chute Boxe\" in lingua portoghese pu\u00f2 essere tradotto letteralmente come \"Pugilato con i piedi\", ovvero la kickboxing, nonostante gli stessi lusofoni preferiscono indicare tale sport con il nome inglese.\nGli Inizi.\nLa Chute Boxe cominci\u00f2 ad essere temuta nelle MMA agli inizi degli anni 90 nella federazione di vale tudo chiamata IVC. Grazie alle loro straordinarie abilit\u00e0, i lottatori dell'accademia ottennero tre dei quattro titoli della promozione, tra questi Wanderlei Silva che vinse il titolo dei pesi mediomassimi. Successivamente il team approd\u00f2 nella promozione giapponese Pride Fighting Championships.\nPride Fighting Championships.\nUno dei pi\u00f9 importanti lottatori della Pride FC, che apparteneva alla Chute Boxe, era proprio Wanderlei Silva. Molto temuto per la sua abilit\u00e0 di porre fine agli incontri mettendo a segno potenti e micidiali ginocchiate; il brasiliano vinse il titolo Grand Prix dei pesi medi del 2003 e il titolo dei pesi medi Pride che mantenne per cinque anni e mezzo.\nDopo aver perso per una controversa decisione da parte dei giudici all'incontro con Tito Ortiz all'evento UFC 25, Silva ritorn\u00f2 nella promozione giapponese ottenendo una delle pi\u00f9 importanti vittorie della sua carriera contro Guy Mezger. Dopo aver perso diversi incontri, la Chute Boxe decise che era arrivato il tempo di voltare pagina dopo l'arrivo della futura leggenda delle MMA, Mauricio \"Shogun\" Rua.\nI fratelli Rua.\nIl pi\u00f9 grande dei due fratelli, Murilo \"Ninja\" Rua ottenne ottimi risultati durante gli anni trascorsi nella Pride FC, vincendo contro Mario Sperry, Akira Shoji e Alexander Otsuka. Il fratello pi\u00f9 giovane, Mauricio Rua, entr\u00f2 a far parte del team alcuni anni dopo sotto la guida di Wanderlei Silva e di suo fratello.\nMauricio Rua divenne una vera e propria leggenda riuscendo a sconfiggere atleti del calibro di Evangelista Santos, Chuck Liddell, Lyoto Machida, Mark Coleman, Kevin Randleman, Quinton Jackson, Alistair Overeem per ben due volte, Forrest Griffin e molti altri ancora. Shogun divenne inoltre il campione dei pesi mediomassimi della UFC, titolo che perse alla sua prima difesa titolata contro Jon Jones all'evento UFC 128.\nRivalit\u00e0 con il Brazilian Top Team.\nIl rivale per eccellenza della Chute Boxe nella Pride FC fu il Brazilian Top Team, che a quei tempi era composto da lottatori come Ant\u00f4nio Rodrigo Nogueira, Ricardo Arona e Murilo Bustamante. La battaglia tra i due team non si limit\u00f2 soltanto nella federazione giapponese, ma molti incontri ebbero luogo in Brasile, in Portogallo, negli Stati Uniti e in molti altri stati del mondo.\nIl Grand Prix del 2005 organizzato dalla Pride fu caratterizzato dall'arrivo di nuovi talenti che entrarono a far parte dei team della Chue Boxe e del Brazilian Top Team, ovvero Mauricio Rua e Ricardo Arona. Entrambi i lottatori ottennero un importante vittorie contro i veterani Alistair Overeem e Wanderlei Silva. La vittoria di Arona su Silva accese la fiamma tra i due team, e ancor di pi\u00f9 quando Shogun Rua sconfisse nettamente Arona per KO al primo round la stessa sera.\nUn altro evento che aument\u00f2 la rivalit\u00e0 tra i due team, fu l'arrivo da parte di Anderson Silva nelle federazione giapponese. Inizialmente, infatti, Silva si alle\u00f2 con la Chute Boxe ma poco dopo cre\u00f2 una disputa con i manager del suo stesso team, al tal punto da decidere di allearsi con il Brazilian Top Team, aiutandosi anche dall'amicizia ottenuta con i fratelli Nogueira."}
{"id": "5172368", "revid": "118834", "url": "https://it.wikipedia.org/wiki?curid=5172368", "title": "Et\u00e0 giacobita", "text": ""}
{"id": "5172369", "revid": "1216132", "url": "https://it.wikipedia.org/wiki?curid=5172369", "title": "Uh-Oh (David Byrne)", "text": "Uh-Oh \u00e8 un album discografico in studio del musicista statunitense David Byrne, pubblicato nel 1992.\nTracce.\nTutte le tracce sono di David Byrne, tranne dove indicato."}
{"id": "5172370", "revid": "767487", "url": "https://it.wikipedia.org/wiki?curid=5172370", "title": "Setto interventricolare", "text": "Il setto interventricolare \u00e8 quella parte del cuore che occupa la parete mediale dell'organo tanto sul versante del ventricolo sinistro, quanto del ventricolo destro. Ha una forma triangolare la cui base corrisponde agli atri e l'apice alla punta del cuore.\nNel cuore \"in situ\" \u00e8 orientato in modo che la sua porzione sinistra guardi in basso e indietro, mentre quella destra guarda in alto e in avanti. Il setto ha una forma convessa dalla parte del ventricolo destro e concava nel ventricolo sinistro. Osservandolo sul suo asse verticale, si ritorce su se stesso similmente ad un'elica: tale aspetto \u00e8 stato inizialmente visualizzato osservando una serie di sezioni di un cuore fissato in contrazione.\nLo spessore del setto non \u00e8 uniforme e pu\u00f2 dividersi in due parti: \nLa superficie destra del setto \u00e8 liscia e su di essa si attacca la cuspide mediale della tricuspide. La sua faccia sinistra corrisponde a una depressione indicata con il nome di \"faccetta sottosemilunare\" del ventricolo sinistro."}
{"id": "5172371", "revid": "1216132", "url": "https://it.wikipedia.org/wiki?curid=5172371", "title": "David Byrne (album)", "text": "David Byrne \u00e8 un eponimo album discografico in studio del musicista statunitense David Byrne, pubblicato nel 1994.\nTracce.\nTutte le tracce sono di David Byrne."}
{"id": "5172373", "revid": "965985", "url": "https://it.wikipedia.org/wiki?curid=5172373", "title": "The Visible Man", "text": "The Visible Man \u00e8 un album discografico di remix del musicista statunitense David Byrne, pubblicato nel 1998."}
{"id": "5172374", "revid": "301156", "url": "https://it.wikipedia.org/wiki?curid=5172374", "title": "Associazione Calcio Marzotto 1966-1967", "text": "Questa pagina raccoglie le informazioni riguardanti l'Associazione Calcio Marzotto nelle competizioni ufficiali della stagione 1966-1967."}
{"id": "5172375", "revid": "28592", "url": "https://it.wikipedia.org/wiki?curid=5172375", "title": "Castello di Vigolo", "text": ""}
{"id": "5172377", "revid": "1104133", "url": "https://it.wikipedia.org/wiki?curid=5172377", "title": "Look into the Eyeball", "text": "Look into the Eyeball \u00e8 un album discografico in studio del musicista statunitense David Byrne, pubblicato nel 2001.\nTracce.\nTutte le tracce sono scritte e arrangiate da David Byrne."}
{"id": "5172382", "revid": "1363894", "url": "https://it.wikipedia.org/wiki?curid=5172382", "title": "Lead Us Not into Temptation", "text": "Lead Us Not into Temptation \u00e8 un album discografico di colonna sonora del musicista statunitense David Byrne, pubblicato nel 2003.\n\u00c8 stato realizzato per il film \"Young Adam\" di David Mackenzie.\nTracce.\nTutte le tracce sono scritte da David Byrne, tranne dove indicato."}
{"id": "5172399", "revid": "122723436", "url": "https://it.wikipedia.org/wiki?curid=5172399", "title": "Bacino areico", "text": "Con il termine bacino areico (o zona areica) si indica un territorio sulla cui superficie non scorrono fiumi, intesi nel loro significato specifico di corsi d'acqua perenni.\nEtimologia.\nL'aggettivo areico, nella sua accezione geografica, deriva dal greco antico ed \u00e8 composto da \u03b1- (alpha privativo) e dal verbo \u03c1\u03ad\u03c9 (scorrere), quindi con il valore di \"non scorrere\".\nL'aggettivo \u00e8 stato introdotto nella terminologia geografica da Emmanuel de Martonne e L\u00e9on Aufr\u00e8re, che si avvalgono anche degli attributi \"endoreico\" (bacino imbrifero senza emissari, come ad esempio quello del mar Caspio, che drena l'acqua al proprio interno) ed \"exoreico/esoreico\" (territorio che ha invece un deflusso normale delle proprie acque verso il mare).\nDiffusione.\nLe zone areiche sussistono prevalentemente nelle regioni desertiche o comunque con precipitazioni meteoriche molto scarse e coprono circa 30 milioni di km\u00b2 della superficie terrestre, diffuse in gran parte dell'Australia, del deserto del Gobi, del deserto Arabico, del Sahara e del Kalahari, ma sono presenti anche in zone interne della Cina e del Nordamerica. Vengono considerate areiche anche zone con piovosit\u00e0 normale, ma caratterizzate da una estrema permeabilit\u00e0 del suolo o da carsismo con assenza di circolazione idrica in superficie."}
{"id": "5172400", "revid": "69159145", "url": "https://it.wikipedia.org/wiki?curid=5172400", "title": "Grown Backwards", "text": "Grown Backwards \u00e8 un album discografico in studio del musicista scozzese David Byrne, pubblicato nel 2004. \nTracce.\nTutte le tracce sono scritte da David Byrne, tranne dove indicato."}
{"id": "5172403", "revid": "463686", "url": "https://it.wikipedia.org/wiki?curid=5172403", "title": "Areismo", "text": ""}
{"id": "5172405", "revid": "1924342", "url": "https://it.wikipedia.org/wiki?curid=5172405", "title": "The Last Emperor", "text": "The Last Emperor \u00e8 un album discografico del 1987, colonna sonora del film \"L'ultimo imperatore\" diretto da Bernardo Bertolucci.\nLe tracce originali del disco sono state composte dallo statunitense David Byrne (5 tracce), dal giapponese Ry\u016bichi Sakamoto (9 tracce) e dal cinese Cong Su (1 traccia).\nL'album ha vinto l'Oscar alla migliore colonna sonora nell'ambito dei Premi Oscar 1988."}
{"id": "5172409", "revid": "126257", "url": "https://it.wikipedia.org/wiki?curid=5172409", "title": "Chiesa di San Michele al Gallo", "text": "La chiesa di San Michele al Gallo era una chiesa di Milano. Situata nell'odierna via Orefici, fu soppressa nel 1788.\nStoria.\nIl primo documento che attesta la presenza della chiesa risale al 1385. Il nome della chiesa deriverebbe dal fatto che sul campanile della chiesa svettava un gallo dorato: la chiesa era situata all'epoca nella \"contrada del Gallo\", prosecuzione della \"contrada degli Orefici\", che oggi ha inglobato la via bench\u00e9 in un contesto urbano radicalmente cambiato. Al 1560 la chiesa risultava gi\u00e0 parrocchiale, mentre nel XVI secolo sarebbe stata completamente ricostruita da Gerolamo Quadrio.\nLa chiesa fu soppressa nel 1788 e i suoi locali assegnati per l'insediamento di botteghe: rimodellata non fu tuttavia mai del tutto demolita fino ai lavori per la costruzione dell'odierna Piazza Cordusio nel 1882 in cui la zona venne completamente stravolta.\nArchitettura.\nPrima del rifacimento di Gerolamo Quadrio, la chiesa si presentava con tre portali d'ingresso, pavimento in laterizio e copertura in legno, con sette finestre. L'aspetto dopo il rifacimento del Quadrio ci \u00e8 tramandato dal Latuada: la chiesa era ad una sola nave con tre altari, il cui maggiore era ornati da marmi; la facciata della chiesa non era ornata bens\u00ec presentava ancora una struttura in cotto. Tra le cappelle della chiesa veniva segnala quella dedicata al vescovo Eligio di Noyon, protettore di orefici e gioiellieri, in cui erano presenti due quadri di Daniele Crespi."}
{"id": "5172410", "revid": "1020392", "url": "https://it.wikipedia.org/wiki?curid=5172410", "title": "Base del cuore", "text": "La base del cuore \u00e8 quella parte del cuore che guarda indietro, a destra e leggermente in alto. \u00c8 formata dalla faccia posteriore degli atri. Si sposta in alto verso la faccia sternocostale formando un margine arrotondato, che corrisponde al margine superiori degli atri.\nIn basso la base raggiunge la faccia diaframmatica del cuore, formando un angolo retto: tale immagine \u00e8 apprezzabile quando le cavit\u00e0 del cuore sono distese, al contrario scompare a cuore flaccido, come negli organi espiantati.\nSi possono osservare, andando da destra a sinistra:"}
{"id": "5172428", "revid": "767487", "url": "https://it.wikipedia.org/wiki?curid=5172428", "title": "Utatsusaurus hataii", "text": "L'utatsusauro (Utatsusaurus hataii) \u00e8 un rettile marino estinto, appartenente agli ittiotterigi. Visse nel Triassico inferiore (circa 250 - 245 milioni di anni fa) e i suoi resti fossili sono stati ritrovati in Giappone e (forse) in Canada. \u00c8 considerato il pi\u00f9 antico e basale ittiotterigio noto.\nDescrizione.\nQuesto animale era lungo quasi tre metri e possedeva un lungo corpo snello. Come tutti gli ittiotterigi (e gli ittiosauri) possedeva inoltre zampe trasformate in strutture simili a pagaie. A differenza degli ittiosauri pi\u00f9 avanzati, \"Utatsusaurus \"non possedeva una pinna dorsale e aveva un cranio largo. Il muso si assottigliava leggermente, rispetto a quello pi\u00f9 affusolato degli ittiotterigi pi\u00f9 derivati. Il postorbitale si trovava al di sotto dell'allungato processo posteriore del postfrontale. Questa \u00e8 una condizione plesiomorfica evidente per gli ittiotterigi (Cuthbertson et al., 2013). Rispetto alle dimensioni del cranio, i denti erano piuttosto piccoli, e disposti in una scanalatura primitiva. I denti possedevano solchi longitudinali e inizialmente si riteneva fossero pi\u00f9 lunghi e pi\u00f9 acuti di quelli di \"Grippia\", un ittiotterigio strettamente imparentato. Successivamente, dopo aver riesaminato l'olotipo, \u00e8 stato accertato che i denti erano pi\u00f9 robusti e dalla punta smussata (Motani, 1996). \"Utatsusaurus \"aveva piccole pinne, dotate di cinque dita. Inoltre, queste dita possedevano fino a cinque ulteriori ossa, una condizione nota come iperfalangia (Motani, 1997; Motani, 2005). La coda aveva una lunga pinna bassa, e ci\u00f2 suggerisce che l'animale nuotava grazie a un movimento ondulatorio del corpo e della coda, piuttosto che utilizzare le sue pinne. \n\"Utatsusaurus \"possedeva caratteristiche di transizione tra gli amnioti terrestri ancestrali e gli ittiosauri pi\u00f9 derivati. In primo luogo, la saldatura del cinto pelvico alla colonna vertebrale probabilmente non era abbastanza robusta per sostenere il corpo a terra, a differenza amnioti terrestri. Il cinto pelvico \u00e8 attaccato alla colonna vertebrale dalle costole sacrali, le quali probabilmente si articolano con l'ileo, ma le costole non sono fuse alle vertebre sacrali. In secondo luogo, l'omero e il femore di \"Utatsusaurus \"hanno lunghezza uguale. Mentre tutti gli altri ittiosauri hanno l'omero pi\u00f9 lungo, gli amnioti terrestri hanno il femore pi\u00f9 lungo. Inoltre, l'arto posteriore di \"Utatsusaurus \"sembra essere pi\u00f9 grande della zampa anteriore (Motani et al., 1998).\nClassificazione.\n\"Utatsusaurus hataii\" venne descritto per la prima volta nel 1978, sulla base di resti fossili ritrovati nella prefettura di Miyagi (Giappone), nella zona di Utatsu-cho (ora parte di Minamisanriku-cho). Altri fossili attribuiti con qualche dubbio a \"Utatsusaurus \"sono stati ritrovati in Columbia Britannica, Canada.\nRyosuke Motani della University of California, Berkeley, e Nachio Minoura e Tatsuro Ando della Hokkaido University hanno riesaminato i fossili di \"Utatsusaurus \"nel 1998, utilizzando immagini elaborate al computer per invertire la distorsione dello scheletro originale. Gli studiosi hanno scoperto che \"Utatsusaurus \"era strettamente legato ai rettili diapsidi simili a lucertole, come \"Petrolacosaurus\". Ci\u00f2 renderebbe gli ittiotterigi lontani parenti di lucertole e serpenti. Nello studio vi sono inoltre analisi filogenetiche secondo le quali gli ittiosauri sono membri dei Diapsida e il \"sister group\" dei Sauria. Inoltre, nel 2013, Cuthbertson e colleghi dell'Universit\u00e0 di Calgary, in Canada, utilizzando analisi filogenetiche, sono giunti alla conclusione che gli ittiotterigi siano un gruppo monofiletico e che \"Utatsusaurus \"e l'affine \"Parvinatator \"formino un clade basale.\nPaleobiologia.\nLa morfologia di \"Utatsusaurus\", dotato di 40 vertebre presacrali di forma cilindrica, suggerisce che questo animale nuotasse utilizzando principalmente il corpo e la coda, che venivano mossi lateralmente in modo simile a quello dell'anguilla. La dentatura indica che questo animale si nutriva di pesce.\nSecondo uno studio istologico effettuato nel 2014, la struttura dell'osso cancelloso di \"Utatsusaurus \"suggerisce un adattamento al nuoto attivo in un ambiente marino aperto. Inoltre, l'eventuale presenza di tessuto osseo rapidamente depositato, in un complesso fibrolamellare, suggerisce un tasso metabolico pi\u00f9 elevato rispetto ai moderni rettili pecilotermi, e quindi una tendenza verso l'omeotermia. Questo ittiosauro basale, con il suo corpo allungato, era gi\u00e0 pi\u00f9 adatto ad uno stile di vita acquatica di quanto previsto dalla sua morfologia, e il processo di adattamento ad uno stile di vita marino era gi\u00e0 ben avanzato nel Triassico inferiore (Nakajima et al., 2014).\nDistruzione del Museo Gyory\u016b-kan.\nLa zona di Minamisanriku-cho, in Giappone, \u00e8 un luogo rinomato che ha restituito un notevole numero di fossili di ittiosauri e il primo esemplare di \"Utatsusaurus\". Aveva un museo (chiamato Gyory\u016b-kan (\u9b5a \u7adc \u9928), che significa \"casa degli ittiosauri\") per conservare ed esporre i fossili, con oltre sessantamila visitatori l'anno ma l'11 marzo 2011, il terremoto e lo tsunami Tohoku hanno distrutto il museo. Fortunatamente, i fossili di \"Utatsusaurus\" erano stati posti in un altro luogo, e quasi tutti gli altri fossili sono stati recuperati, ma il museo non \u00e8 ancora stato ricostruito."}
{"id": "5172430", "revid": "22356", "url": "https://it.wikipedia.org/wiki?curid=5172430", "title": "Utatsusaurus", "text": ""}
{"id": "5172434", "revid": "1573940", "url": "https://it.wikipedia.org/wiki?curid=5172434", "title": "Brachythoraci", "text": "Brachythoraci \u00e8 un sottordine degli Arthrodira, l'ordine pi\u00f9 diffuso di Placodermi, vertebrati ormai estinti dotati di piastre toraco-cefaliche.\nLi distingueva una maggiore libert\u00e0 tra scudo cefalico e toracico, che permetteva agli individui una maggiore apertura della bocca, e dunque probabilmente una pi\u00f9 grande abilit\u00e0 predatoria.\nTuttavia non possedevano piastre gnatali (strutture ossee che incameravano le cartilagini di mandibola e mascella) con funzione analoga a denti."}
{"id": "5172435", "revid": "339392", "url": "https://it.wikipedia.org/wiki?curid=5172435", "title": "Jason Reso", "text": ""}
{"id": "5172438", "revid": "1442080", "url": "https://it.wikipedia.org/wiki?curid=5172438", "title": "Dallas Cowboys 2004", "text": "La stagione dei Dallas Cowboys \u00e8 stata la 44\u00aa della franchigia nella National Football League. In arrivo dalla prima stagione vincente in cinque anni, la squadra ottenne tramite degli scambi il quarterback Vinny Testaverde e il ricevitore Keyshawn Johnson, che avevano gi\u00e0 giocato per Bill Parcells ai New York Jets, ma concluse con un record di 6-10 mancando i playoff."}
{"id": "5172445", "revid": "292162", "url": "https://it.wikipedia.org/wiki?curid=5172445", "title": "Cascate dell'Ossena", "text": ""}
{"id": "5172448", "revid": "767487", "url": "https://it.wikipedia.org/wiki?curid=5172448", "title": "The Runaway Wife", "text": "The Runaway Wife \u00e8 un film muto del 1915 diretto da Kenean Buel.\nTrama.\nEastman, giovane artista di talento, sposa Alice, la figlia un banchiere andato in rovina che si \u00e8 suicidato. Per mantenere la moglie negli agi nei quali \u00e8 stata cresciuta, Eastman lavora duro e si rovina la vista, diventando cieco. La coppia, insieme al figlio Arthur, si trasferisce nella casa di Hester, la cognata di Eastman, ma quest'ultima rende impossibile la vita ad Alice che fugge via, trovando lavoro come dama di compagnia di una ricca signora che la porta con s\u00e9 in viaggio. Le lettere che Alice manda al marito sono intercettate da Hester che fa credere all'uomo che la moglie sia scappata insieme a un suo vecchio corteggiatore, il ricco banchiere Talbot Vane. Va a finire che Hester manda via da casa il cognato e il nipotino.\nPassano gli anni. Hester, credendo che il marito e il bambino siano morti nell'incendio dell'ostello dove vivevano, si \u00e8 nel frattempo sposata con Vane. Arthur, ormai grande, \u00e8 diventato un famoso pittore e porta a Londra il padre per farlo visitare da un oculista. Il giovane conosce Lillian, la nipote di Talbot, e se ne innamora. Suo padre riesce a guarire ma, quando rivede Alice, che \u00e8 rimasta scioccata nello scoprire che i due sono ancora vivi, la accusa di tradimento. La povera donna non pu\u00f2 provare la propria innocenza. Quando per\u00f2 Vane rimane ucciso a causa di un incidente di equitazione e Hester confessa finalmente la verit\u00e0 sul suo letto di morte, i due coniugi possono riabbracciarsi, riconciliati.\nProduzione.\nIl film fu prodotto dalla Broadway Favorites Feature (Kalem Company).\nCast.\nFonti dell'epoca accreditano Otto Kruger nel ruolo di Arthur, mentre fonti moderne accreditano per lo stesso ruolo l'attore Lowell Stuart.\nDistribuzione.\nDistribuito dalla General Film Company, il film usc\u00ec nelle sale cinematografiche USA il 9 agosto 1915."}
{"id": "5172469", "revid": "1005847", "url": "https://it.wikipedia.org/wiki?curid=5172469", "title": "Partito Liberal-Democratico (Slovenia)", "text": ""}
{"id": "5172476", "revid": "1226", "url": "https://it.wikipedia.org/wiki?curid=5172476", "title": "The Castle of Fu Manchu", "text": ""}
{"id": "5172485", "revid": "767487", "url": "https://it.wikipedia.org/wiki?curid=5172485", "title": "Peter Mazan", "text": "Caratteristiche tecniche.\nTrequartista, pu\u00f2 giocare anche come attaccante."}
{"id": "5172501", "revid": "767487", "url": "https://it.wikipedia.org/wiki?curid=5172501", "title": "C'era una volta Ges\u00f9", "text": " \nThe Miracle Maker, noto anche come The Miracle Maker - La storia di Ges\u00f9 e C'era una volta Ges\u00f9, \u00e8 un film d'animazione stop-motion diretto da Derek W. Hayes e Stanislav Sokolov.\nLa pellicola racconta la storia di Ges\u00f9 di Nazareth dal punto di vista di Tamara, la figlia malata di Giairo, un sacerdote di Cafarnao. Il film termina con il brano di Anne Dudley \"Pie Jesu\" cantata da un ragazzo soprano.\nTrama.\nSefforis, Alta Galilea, Anno 90 della occupazione romana. Giairo e Tamara sono in viaggio per incontrare il loro amico Cleopa, che conosce un medico che pu\u00f2 essere in grado di aiutare Tamara. Tuttavia il medico \u00e8 solo in grado di dare antidolorifici, affermando che non c'\u00e8 niente altro che possa essere fatto. Mentre Giairo \u00e8 con il medico, Tamara vede uno dei falegnami (Ges\u00f9) che costruiscono una nuova sinagoga, proteggere una donna, Maria Maddalena, che sta per essere attaccato dai cittadini. Ges\u00f9 lascia il suo posto di lavoro, e va a trovare sua madre, Maria, che rammenta la sua nascita, la visita dei Magi, e il suo ritrovamento al Tempio. Dopo aver lasciato la casa di sua madre, Ges\u00f9 si reca al fiume Giordano per essere battezzato da Giovanni Battista, viene colmato di Spirito Santo che discende su di lui come una colomba e si reca nel deserto per essere tentato dal diavolo. Dopo il lungo cammino Ges\u00f9 incontra il suo amico Lazzaro, che lo invita ad entrare in casa, dove \u00e8 ospitato dalle sorelle, Marta e Maria.\nGes\u00f9 comincia a predicare su una montagna nei campi vicino a Cafarnao, mentre in una grotta Guida e alcuni zeloti, tra cui Barabba stanno tramando una rivolta contro i Romani. Poco dopo in una banchina, Maria Maddalena \u00e8 molestata da un esattore, Matteo, per non aver pagato la tassa per attraversare il confine dalla Giudea nel regno di Erode. Anche Simone (Pietro), Andrea, Giacomo e Giovanni affrontano Matteo, perch\u00e9 devono anch'essi pagare la tassa. Ges\u00f9 arriva alla banchina e commanda Simone e Andrea di slegare la barca e inizia a raccontare la parabola del granello di senape. Infine comanda nuovamente il pescatore di gettare le loro reti che si riempiono di pesci.\nUn giorno Simone il fariseo, un anziano della sinagoga di Cafarnao, \u00e8 visitato da Ben Azra, uno dei sacerdoti del Tempio, preoccupato dalla possibilit\u00e0 che Ges\u00f9 possa provocare una rivolta affermando che \u00e8 pi\u00f9 pericoloso di Giovanni Battista. Giairo per aiutare Tamara che sta morendo decide di chiamare Ges\u00f9 intento a guarire una donna con un'emorragia interna. Tuttavia prima che arrivino i servi avvisano Giairo che Tamara \u00e8 morta. Ges\u00f9 per\u00f2 entra in casa di Giairo e cura Tamara.\nGes\u00f9 insieme ai suoi seguaci si reca a Gerusalemme per la Pasqua e racconta la parabola del buon samaritano. Ges\u00f9 prima del suo ingresso a Gerusalemme e la cacciata dei mercanti dal Tempio compir\u00e0 vari miracoli come la resurrezione di Lazzaro. Insieme ai dodici apostoli prepara l'Ultima Cena e si reca al Getsemani per pregare dove verr\u00e0 catturato dai soldati del Sinedrio mandati da Guida. Ges\u00f9 viene condotto dai sommi sacerdoti e condannato successivamente da Ponzio Pilato. Ges\u00f9 affronta un lungo cammino fino al Golgota per essere crocifisso e resuscita dopo tre giorni per ritornare in cielo dal Padre."}
{"id": "5172502", "revid": "235890", "url": "https://it.wikipedia.org/wiki?curid=5172502", "title": "Metodo di Fourier", "text": ""}
{"id": "5172504", "revid": "767487", "url": "https://it.wikipedia.org/wiki?curid=5172504", "title": "Hindi Zahra", "text": "Biografia.\nNata a Khouribga, in Marocco, da una famiglia di etnia berbera, si trasferisce a Parigi, in Francia, all'et\u00e0 di 15 anni. Nel 2009 ha esordito con un EP eponimo. Nel gennaio 2010 pubblica il suo primo album per l'etichetta Blue Note Records; \"Handmade\", questo il titolo del disco, ha raggiunto la posizione #17 della classifica francese. Il videoclip del brano \"Beautiful Tango\" \u00e8 stato diretto da Tony Gatlif. Nel novembre dello stesso anno vince il Prix Constantin.\nNel 2014 debutta nel mondo del cinema partecipando al film \"Il padre\" diretto da Fatih Ak\u0131n."}
{"id": "5172505", "revid": "339392", "url": "https://it.wikipedia.org/wiki?curid=5172505", "title": "Cosa nostra e fascismo", "text": ""}
{"id": "5172510", "revid": "767487", "url": "https://it.wikipedia.org/wiki?curid=5172510", "title": "Peter \u010c\u00f6gley", "text": "Caratteristiche tecniche.\nTerzino destro, pu\u00f2 giocare anche a sinistra."}
{"id": "5172511", "revid": "68724945", "url": "https://it.wikipedia.org/wiki?curid=5172511", "title": "Camillo Mastro5", "text": ""}
{"id": "5172516", "revid": "767487", "url": "https://it.wikipedia.org/wiki?curid=5172516", "title": "Boris God\u00e1l", "text": "Caratteristiche tecniche.\nDifensore centrale, pu\u00f2 giocare anche come mediano."}
{"id": "5172522", "revid": "767487", "url": "https://it.wikipedia.org/wiki?curid=5172522", "title": "Buoni a nulla", "text": "Buoni a nulla \u00e8 un film del 2014 diretto da Gianni Di Gregorio.\nIl film \u00e8 stato presentato al Festival internazionale del film di Roma 2014.\nTrama.\nRoma. Gianni Brandani \u00e8 un uomo mite alle soglie della pensione che lavora da impiegato in una struttura pubblica \"all'italiana\", facendo poco e niente. A casa se la deve vedere con le ingombranti presenze della ex moglie, della figlia che ha appena messo su famiglia e della burbera e anziana inquilina del piano di sotto.\nAll'improvviso riceve la notizia che per avere la pensione dovr\u00e0 lavorare altri tre anni in una moderna e pi\u00f9 efficiente succursale periferica. In questa succursale vengono fuori tutti i suoi limiti e le sue arretratezze.\nTra i nuovi colleghi vi \u00e8 Marco, un uomo buono, docile e molto efficiente che fa favori a tutti gli altri, che si approfittano del fatto che non sa dire di no. Inoltre \u00e8 innamorato della procace collega Cinzia, pi\u00f9 giovane di lui, che lo illude. Gianni e Marco stringono amicizia, e imparano a farsi rispettare da tutti.\nProduzione.\nL'idea del film \u00e8 venuta in mente a Gianni Di Gregorio dopo aver dialogato per mesi ai giardinetti con un signore che portava a passeggio il suo cane. L'uomo era inizialmente apparso entusiasta e pieno di progetti per il vicino pensionamento, ma era presto divenuto tetro e depresso a causa dell'improvviso differimento della pensione.\nDistribuzione.\nIl film \u00e8 uscito nelle sale il 23 ottobre 2014 distribuito da BIM."}
{"id": "5172530", "revid": "1310927", "url": "https://it.wikipedia.org/wiki?curid=5172530", "title": "R\u00f3bert Maz\u00e1\u0148", "text": "Caratteristiche tecniche.\nTerzino sinistro, pu\u00f2 giocare anche esterno sulla medesima fascia.\nStatistiche.\nPresenze e reti nei club.\n\"Statistiche aggiornate al 3 giugno 2019.\""}
{"id": "5172535", "revid": "767487", "url": "https://it.wikipedia.org/wiki?curid=5172535", "title": "Aldo Ba\u00e9z", "text": "Caratteristiche tecniche.\nMediano, pu\u00f2 giocare anche da interno di centrocampo."}
{"id": "5172538", "revid": "767487", "url": "https://it.wikipedia.org/wiki?curid=5172538", "title": "Soap opera (film)", "text": "Soap opera \u00e8 un film del 2014 diretto da Alessandro Genovesi.\nFilm riconosciuto di interesse culturale dal Ministero per i beni e le attivit\u00e0 culturali e per il turismo, Direzione Generale per il Cinema.\nTrama.\nLa storia coinvolge gli abitanti di un condominio localizzato in una citt\u00e0 non meglio precisata, anche se alcuni indizi la avvicinano a Milano, nei giorni fra Natale e Capodanno.\nAl primo piano abita Francesco: mentre sta facendo l'amore con Patrizia, una ragazza conosciuta da poco, viene interrotto dall'arrivo dell'amico Paolo, prossimo a diventare padre (la fidanzata \u00e8 infatti gi\u00e0 ricoverata all'ospedale). Costui estrae una pistola affermando di stare male, ma la tensione viene spezzata da Patrizia, rimasta incastrata sotto al letto, nascosta precedentemente da Francesco.\nLiberata la ragazza, i tre iniziano a chiacchierare quando suonano di nuovo alla porta: stavolta si tratta della dirimpettaia Alice, attrice di uno sceneggiato ambientato nella Francia del '700, che viene a chiedere un preservativo a Francesco, dato che li ha terminati e vuole consumare un rapporto sessuale con un metronotte, essendo attratta morbosamente dalle divise.\nAl pianterreno vivono i gemelli Gianni e Mario, che hanno ereditato la propriet\u00e0 del condominio dalla madre, e si ritrovano conviventi perch\u00e9 Mario \u00e8 costretto sulla sedia a rotelle per un incidente causato da Gianni, che lo accudisce. I due vivono quasi relegati in casa con minimi contatti umani.\nFrancesco accompagna Patrizia all'auto e sente uno sparo: temendo che Paolo si sia sparato, torna all'interno ma tutto il condominio scopre che Pietro, dirimpettaio di Gianni e Mario, si \u00e8 suicidato.\nIl giorno dopo Francesco incontra sul bus la sua ex fidanzata Anna, incinta del nuovo fidanzato: i due si sono lasciati a causa di un tradimento di lui. Pi\u00f9 tardi si presenta nel palazzo Francesca, ragazza parigina di Pietro, che trova accoglienza a casa di Francesco.\nDopo l'accertamento della morte, il maresciallo dei carabinieri Gaetano Cavallo interroga il gruppo per capire le dinamiche del suicidio. Pi\u00f9 tardi Paolo svela a Francesco le sue inquietudini: pur aspettando un bambino dalla compagna, teme di essere omosessuale, innamorato di Francesco dall'adolescenza: all'amico chiede un bacio per dipanare ogni dubbio. Francesco accetta controvoglia e finalmente Paolo capisce di essere eterosessuale, non avendo provato piacere dal bacio. In attesa che la compagna partorisca, Paolo alloggia dall'amico.\nIl maresciallo inizia a frequentare Alice mentre Francesca continua la sua convivenza con Francesco e Paolo. Anna scopre questa nuova presenza femminile, ne rimane ingelosita e svela a Paolo che non esiste alcun nuovo fidanzato: il bambino \u00e8 di Francesco.\nI due gemelli propongono agli altri condomini di festeggiare l'anno nuovo assieme. Il 31 dicembre Francesco accompagna Francesca al funerale di Pietro, ma al ritorno investono per sbaglio Anna. La donna viene portata all'ospedale dall'ambulanza, su cui sale anche Francesco, mentre Paolo, Alice, il maresciallo e Francesca li seguiranno a ruota. I due gemelli, convinti di poter socializzare, si ritrovano di nuovo soli, cos\u00ec iniziano a rimpinzarsi di sushi e aprono lo spumante.\nAnna esce dall'ospedale illesa. Nel frattempo Paolo diventa padre e finalmente tutti tornano a casa a festeggiare, eccetto Francesco che finalmente si vede rivelato l'amore di Anna e la sua imminente paternit\u00e0. Francesca decide di salutare il gruppo a pochi minuti dalla mezzanotte, preferendo stare nell'appartamento di Pietro, ascoltando la sua ultima registrazione.\nNell'appartamento della festa, intanto, il maresciallo svela che recentemente \u00e8 stata trovata una partita di pesce avariato, inoltre per sbaglio uno dei due razzi portati dai gemelli prende fuoco ed esplode in casa: Mario, istintivamente, si alza in piedi scoprendo la verit\u00e0: si \u00e8 finto invalido solo per giustificare la sua pigrizia. Gianni si scaglia contro di lui; Alice, Paolo e il maresciallo provano a spegnere l'incendio; Francesca piange sui ricordi del fidanzato; Francesco ed Anna si baciano dolcemente nel corridoio sotto gli spruzzi antincendio.\nDistribuzione.\nFilm d'apertura del Festival internazionale del film di Roma 2014, \u00e8 uscito nelle sale il 23 ottobre 2014.\nCast e riprese.\nLe riprese iniziarono a Cinecitt\u00e0 il 28 ottobre 2013 e terminarono dopo circa sette settimane.\nIncassi.\nIl film ; l'incasso totale al botteghino, \u00e8 stato di \u20ac 1.873.428, 1 milione dei quali ottenuto nei primi due giorni di programmazione."}
{"id": "5172548", "revid": "599013", "url": "https://it.wikipedia.org/wiki?curid=5172548", "title": "Peter \u0160tyvar", "text": "Carriera.\nClub.\nNel gennaio 2009 il Bristol City ne rileva le prestazioni in cambio di \u20ac 1,05 milioni.\nNazionale.\nIl 10 febbraio 2009 esordisce contro l'Ucraina (2-3)."}
{"id": "5172562", "revid": "119747019", "url": "https://it.wikipedia.org/wiki?curid=5172562", "title": "JW Marriott Marquis Dubai", "text": "JW Marriott Marquis Dubai \u00e8 un grattacielo di Dubai negli Emirati Arabi Uniti utilizzato come hotel e spa. \u00c8 l'hotel pi\u00f9 alto del mondo ed \u00e8 composto da due torri distinte.\nStoria.\nQuesto progetto, di propriet\u00e0 del Gruppo Emirates, \u00e8 stato originariamente concepito come un'unica torre di 77 piani di 350 m di altezza destinati e costruito lungo la Sheikh Zayed Road; tuttavia, il suo design e la posizione venne cambiata a causa di una estensione del progetto Business Bay.\nIl nuovo design a doppia torre \u00e8 stata consigliato dal Arabian Travel Market a Dubai nel 2006; tuttavia, la forma delle torri \u00e8 stata modificata e l'altezza ridotta a 355 m in una successiva riprogettazione. I telai strutturali sono stati realizzati, per entrambe le torri, nell'aprile 2010, ad aprile 2011 sono state aggiunte le guglie di entrambe le torri, mentre la struttura esterna delle due torri \u00e8 stata realizzata nel 2012.\nGli edifici sono stati completati nel 2012, superando il Rose Tower come hotel pi\u00f9 alto del mondo."}
{"id": "5172574", "revid": "767487", "url": "https://it.wikipedia.org/wiki?curid=5172574", "title": "Marah (gruppo musicale)", "text": "I Marah sono gruppo country rock statunitense formatosi nei primi anni novanta a Filadelfia. Sono noti per le loro intense performance dal vivo. Il loro stile rimanda al rock classico, sono stati accostati per i testi agli autori Nick Hornby e Sarah Vowell e ai musicisti Bruce Springsteen e Steve Earle."}
{"id": "5172575", "revid": "235890", "url": "https://it.wikipedia.org/wiki?curid=5172575", "title": "Metodo di separazione delle variabili", "text": ""}
{"id": "5172595", "revid": "235890", "url": "https://it.wikipedia.org/wiki?curid=5172595", "title": "Metodo della separazione delle variabili", "text": ""}
{"id": "5172600", "revid": "68725886", "url": "https://it.wikipedia.org/wiki?curid=5172600", "title": "Banche centrali", "text": ""}
{"id": "5172611", "revid": "767487", "url": "https://it.wikipedia.org/wiki?curid=5172611", "title": "Milionari", "text": "Milionari \u00e8 un film del 2014 diretto da Alessandro Piva.\nLa storia, ispirata alle vicende di un clan criminale napoletano, \u00e8 tratta dal romanzo \"I milionari\" scritto da Luigi Alberto Cannavale e Giacomo Gensini.\nIl film \u00e8 stato presentato in anteprima al Festival internazionale del film di Roma 2014.\nTrama.\nAscesa e caduta di un clan criminale napoletano attraverso il racconto di un boss e della sua famiglia, scissa tra l'aspirazione a una vita borghese e le pulsioni profonde della sopraffazione. Trent'anni di storia di una delle citt\u00e0 pi\u00f9 belle e discusse del mondo, il sogno di un ragazzo che si fa travolgere dalla brama di un potere fine a se stesso, per diventare l'incubo di un uomo e di chi gli vive accanto.\nProduzione.\nLe riprese del film hanno avuto luogo a Napoli e a Barcellona nell'estate del 2013, mentre materiale aggiuntivo \u00e8 stato girato nel 2015. La post-produzione \u00e8 durata due anni e ha richiesto interventi digitali per rimuovere tutti gli elementi fuori dal contesto storico in cui si ambientano le vicende del film.\nDistribuzione.\nIl film viene distribuito nelle sale italiane l'11 febbraio 2016. A maggio dello stesso anno \u00e8 uscita la versione Home Video in DvD con oltre 4 ore di contenuti extra e scene eliminate."}
{"id": "5172614", "revid": "729019", "url": "https://it.wikipedia.org/wiki?curid=5172614", "title": "Corps exp\u00e9ditionnaire fran\u00e7ais en Italie", "text": "Il corpo di spedizione francese in Italia (in lingua francese corps exp\u00e9ditionnaire fran\u00e7ais en Italie, abbreviato CEF) fu un contingente militare dell'esercito francese, composto in maggioranza da truppe dell'Arm\u00e9e d'Afrique di nazionalit\u00e0 marocchina e algerina, organizzato dalla Francia libera per partecipare, durante la seconda guerra mondiale, alla campagna d'Italia; il suo comandante fu il generale Alphonse Juin. Prese parte a diversi scontri, come la battaglia di Montecassino, e i combattimenti all'ingresso della Toscana, sulle linee del Trasimeno, dell'Orcia, e per la liberazione di Siena. Poco dopo, fu trasferito per riorganizzarsi ed essere sbarcato sul fronte meridionale francese. Divenne noto per le cosiddette \"marocchinate\".\nComposizione.\nI componenti dei reparti nordafricani erano detti \"goumier\" poich\u00e9 avvolti in barracani e vestiti in \"bourms\" (mantello di lana con cappuccio) e turbante e perch\u00e9 non erano organizzati in compagnie regolari, bens\u00ec in \"goums\", ossia gruppi composti da una settantina di uomini, molto spesso legati tra loro da vincoli di parentela ed arruolati con un contratto. Infatti il termine \"goum\", deriva dalla traslitterazione fonetica francese del termine arabo \"qum\", che indica una banda o uno squadrone. La caratteristica di queste truppe coloniali era l'eccellente addestramento nei combattimenti montani, dove riuscivano a muoversi in silenzio e con agilit\u00e0. I \"goums\" erano al comando del generale francese Augustin Guillaume.\nOrganici.\nEra composto da circa 120.000 unit\u00e0, di cui il 60 % marocchini, algerini, tunisini e senegalesi; tra questi i goumier, marocchini di etnia berbera, nativi delle montagne dell'Atlante, che costituivano le truppe coloniali irregolari francesi appartenenti ai Goums Marocains, un reparto delle dimensioni approssimative di una divisione ma meno rigidamente organizzato, ed erano parte del C.E.F. insieme ad altre quattro divisioni:\nLe violenze sulla popolazione.\nI \"goumier\" si resero responsabili di molte atrocit\u00e0 sulla popolazione italiana con stupri e saccheggi."}
{"id": "5172618", "revid": "287204", "url": "https://it.wikipedia.org/wiki?curid=5172618", "title": "Nastri mancanti dell'Apollo 11", "text": "Con i nastri mancanti dell'Apollo 11 ci si riferisce alle trasmissioni SSTV (acronimo inglese che sta per \"slow-scan television\") originali della missione Apollo 11, registrate nel loro formato originale su nastri di dati telemetrici durante il periodo del primo allunaggio nel 1969. Le registrazioni furono dichiarate perse dopo che un gruppo di ex impiegati NASA tentarono di ritrovarle nei primi anni 2000.\nStoria.\nVista la scarsa larghezza di banda disponibile per la trasmissione video, il segnale fu multiplexato insieme ai dati della telemetria e trasmessi a Terra in un unico canale radio verso tre stazioni base (Osservatorio di Parkes, Goldstone e Honeysuckle Creek a Canberra). La trasmissione video avvenne in formato SSTV, un segnale video in bianco e nero a 10 fotogrammi per secondo con una risoluzione di 320 linee a scansione progressiva.\nIl segnale video venne diviso in due, una parte registrato su bobine di nastro magnetico da 14 pollici come riserva nel caso le trasmissioni televisive in diretta fallissero per qualche motivo, mentre una parte verso uno schermo da 10 pollici. Il formato video cos\u00ec ricevuto era incompatibile con la maggior parte delle televisioni disponibili all'epoca, per cui la NASA esegu\u00ec una conversione di frequenza di scansione al formato televisivo americano NTSC con conseguente perdita di qualit\u00e0. La conversione avvenne otticamente accoppiando con una telecamera convenzionale RCA TK-22 al monitor dove veniva visualizzato il segnale originale. Il segnale video cos\u00ec convertito venne trasmesso in diretta mondiale il 21 luglio 1969. Al tempo la trasmissione NTSC venne registrata su molte videocassette e filmati kinescope, molti dei quali sono rimasti intatti.\nRicerca dei nastri perduti.\nLa ricerca dei nastri ebbe inizio verso la fine degli anni novanta con la comparsa di immagini che mostravano alcuni fotogrammi della trasmissione SSTV, nettamente superiore al formato NTSC trasmesso al tempo dell'evento. Il gruppo di ricerca condusse un'investigazione durata molti anni nel tentativo di trovare le migliori registrazioni utilizzabili dell'allunaggio. Se i nastri originali fossero stati trovati, con le nuove tecnologie avanzate si sarebbe potuto eseguire un restauro, creando immagini dalla qualit\u00e0 superiore a quella trasmessa al tempo. I ricercatori, scoprirono che purtroppo i nastri originali del segnale SSTV non modificato della missione furono formattati e riutilizzati dalla NASA nei primi anni ottanta molto probabilmente per il programma Landsat. Ci\u00f2 fu secondo le procedure della NASA, dato che a quel tempo non avevano ulteriori nastri da poter utilizzare.\nNonostante i ricercatori non trovarono i nastri originali, essi trovarono invece le migliori registrazioni della trasmissione NTSC, oltre ad un filmato Super 8 puntato ad un monitor che mostrava il segnale originale prima della conversione, registrato alla stazione base di Honeysuckle Creek in Australia. Questi furono processati nel 2009 a seguito di una restaurazione del primo allunaggio autorizzata dalla NASA. Ad una conferenza stampa del 2009 a Washington i ricercatori pubblicarono le loro scoperte riguardanti la scomparsa dei nastri originali, e pubblicarono parte del filmato restaurato durante la ricerca. La Lowry Digital complet\u00f2 il restauro del primo allunaggio nel tardo 2009."}
{"id": "5172620", "revid": "235890", "url": "https://it.wikipedia.org/wiki?curid=5172620", "title": "Equazioni di Legendre", "text": ""}
{"id": "5172627", "revid": "767487", "url": "https://it.wikipedia.org/wiki?curid=5172627", "title": "Tre tocchi", "text": "Tre tocchi \u00e8 un film del 2014 diretto da Marco Risi.\nIl film \u00e8 presentato al Festival internazionale del film di Roma 2014.\nTrama.\nLe storie di sei uomini, apparentemente diverse tra loro, sono accomunate dalle passioni dei protagonisti per il calcio ed il lavoro.\nDistribuzione.\nIl film esce il 13 novembre 2014.\nPromozione.\nIl film viene promosso all\"'@edicolafiore\" di Fiorello il 20 novembre con ospiti gli attori Jonis Bascir, Massimiliano Benvenuto e Letizia Ciampa e con un'improvvisazione della colonna sonora cantata da Silvia Aprile.\nCuriosit\u00e0.\nSia il regista Marco Risi che alcuni degli attori fanno parte dell'associazione ItalianAttori, presente nel film."}
{"id": "5172636", "revid": "986213", "url": "https://it.wikipedia.org/wiki?curid=5172636", "title": "Angus Douglas-Hamilton, XV duca di Hamilton", "text": "Biografia.\nInfanzia ed educazione.\nEra il primogenito di Douglas Douglas-Hamilton, XIV duca di Hamilton, e di sua moglie, Lady Elizabeth Ivy Percy, figlia di Alan Percy, VIII duca di Northumberland. Studi\u00f2 all'Eton e Balliol College di Oxford.\nCarriera.\nCome il padre, divenne un tenente della Royal Air Force fino al 1967, quando ottenne la licenza di pilota commerciale e divenne un pilota collaudatore per la Scottish Aviation Ltd, una societ\u00e0 con la quale il padre era un associato. Era un membro della Air Squadron.\nEra un membro della Queen's Bodyguard for Scotland, un membro onorario della Royal Scottish Pipers Society e Patrono della British Airways Pipe Band. Eredit\u00f2 il Holyrood Palace.\nPort\u00f2 la corona di fronte a Sua Maest\u00e0 la Regina Elisabetta II alla cerimonia di apertura del Parlamento scozzese.\nEra un attivista per il benessere degli animali, insieme alla sua terza moglie Kay.\nPrimo Matrimonio.\nSpos\u00f2, il 23 giugno 1973, Sarah Jane Scott (28 ottobre 1945-17 febbraio 1994), figlia di Sir Walter Scott, IV Baronetto e di Diana Maria Owen. Ebbero quattro figli.\nLa coppia divorzi\u00f2 nel 1987.\nSecondo Matrimonio.\nNel 1988 spos\u00f2 Jillian Robertson, figlia di Noel Robertson. Non ebbero figli e divorziarono nel 1995.\nTerzo Matrimonio.\nSpos\u00f2, il 17 giugno 1998, Kay Carmichael, un'infermiera qualificata, che fu presidentessa della Scottish Staffordshire Bull Terrier Rescue e patrona di OneKind e Alzheimer Scotland.\nMorte.\nIl Duca di Hamilton mor\u00ec il 5 giugno 2010 a Dirleton, in Scozia.\nDiscendenza.\nIl Duca si spos\u00f2 tre volte:"}
{"id": "5172644", "revid": "767487", "url": "https://it.wikipedia.org/wiki?curid=5172644", "title": "Bobby Whitlock", "text": "\u00c8 accreditato come autore o coautore di sei dei nove brani originali contenuti nell'album \"Layla and Other Assorted Love Songs\", unica prova discografica in studio della formazione."}
{"id": "5172645", "revid": "6923", "url": "https://it.wikipedia.org/wiki?curid=5172645", "title": "Pietro Bouvier", "text": "Biografia.\nPietro Bouvier \u00e8 nato a Milano nel 1839. La sua famiglia \u00e8 di origine svizzera. Sin da giovane \u00e8 attratto dal disegno e dell'arte e inizi\u00f2 la sua carriera artistica collaborando con il padre, che era intagliatore. \nAll'Accademia di Brera frequenta i corsi di Raffaele Casnedi e di Francesco Hayez insieme a Francesco Didioni. \nPur legandosi alla pittura scapigliata rimarr\u00e0 influenzato dal romanticismo lombardo.\nSi spos\u00f2 a Milano nel 1875.\nSi spense nella sua citt\u00e0 natale il 18 novembre del 1927.\nAttivit\u00e0.\nPietro Bouvier si \u00e8 espresso con le tecniche dell'acquaforte, del disegno, dell'acquarello e dell'olio.\nIn un primo periodo dipingeva con influssi di Giuseppe Bertini e di Gerolamo Induno dipinti ispirati al Risorgimento italiano; per poi passare ad una pittura verista pi\u00f9 minuziosa e descrittiva ma sempre di matrice romantica. Nei primi anni del Novecento la sua pittura cambia dedicandosi al paesaggio, ripreso da vero, con una sua tipica trasparenza e cromaticit\u00e0. \nFu anche un celebre ed apprezzato ritrattista. Le sue opere sono poco numerose e ritraggono interni di abitazioni, nature morte (soprattutto floreali), oltre ai suoi rinomati paesaggi (soprattutto novecenteschi)."}
{"id": "5172660", "revid": "125767335", "url": "https://it.wikipedia.org/wiki?curid=5172660", "title": "Personaggi di Walker Texas Ranger", "text": "Questa voce contiene un elenco dei personaggi della serie televisiva \"Walker Texas Ranger\".\nPersonaggi principali.\nCordell Walker.\nCordell Walker (stagioni 1-9), interpretato da Chuck Norris, \u00e8 uno dei pi\u00f9 abili Texas Ranger di Dallas. \u00c8 dotato di una grande abilit\u00e0 nelle arti marziali, che sfrutta quasi sempre per arrestare i criminali. Nonostante la durezza che dimostra nel suo lavoro, ha un grande cuore, ed \u00e8 una persona molto gentile ed aperta; aiuta e si mette a completa disponibilit\u00e0 delle persone che molte volte gli chiedono aiuto perch\u00e9 hanno problemi, a volte anche seri. Ha origini cherokee e irlandesi. All'et\u00e0 di 12 anni, mentre si trovava al luna park coi suoi genitori, questi sono stati uccisi da un folle ubriaco, che in seguito Walker arrester\u00e0 nella quarta stagione. Cordell venne affidato allo zio Raymond. Il suo migliore amico e collega \u00e8 James Trivette, nonostante inizialmente faccia fatica a trovarsi d'accordo sul suo uso di tecnologie. Altro suo amico \u00e8 C.D. Parker, suo collega in molte missioni, e ora ranger in pensione. Inoltre frequenta il procuratore Alex Cahill, con la quale si fidanzer\u00e0 nella quarta stagione e che sposer\u00e0 nell'ottava. Nell'ultima puntata i due avranno una figlia, Angela. Nel film TV tratto dalla serie, scopriamo che da un po' di tempo \u00e8 stato promosso al ruolo di capitano.\nJames Trivette.\nJames Trivette (stagioni 1-9), interpretato da Clarence Gilyard, \u00e8 il collega di Walker. Porta il nome del padre e quindi tutti lo chiamano \"Jimmy\". Il padre mor\u00ec quando era piccolo e, insieme al fratello maggiore Simon, fu cresciuto dalla madre Rosa. In passato \u00e8 stato un giocatore di football americano, mentre dopo \u00e8 diventato un Texas Ranger. Diviene il collega di Walker nel primo episodio, tuttavia deve faticare per guadagnarsi la sua stima. In seguito per\u00f2 diventano ottimi amici. \u00c8 molto esperto di computer, ed \u00e8 anche lui molto abile nei combattimenti, secondo solo a Walker. Con C.D. Parker \u00e8 grande amico, i due spesso hanno delle discussioni ironiche e Trivette sar\u00e0 in particolare lui che soffrir\u00e0 di pi\u00f9 alla morte dell'anziano. In molti episodi viene salvato da Walker, mentre in altri \u00e8 protagonista assoluto della puntata. Nell'ultimo episodio annuncia di sposarsi con la sua ex fidanzata Erika Carter.\nAlex Cahill.\nAlex Cahill (stagioni 1-9), interpretata da Sheree J. Wilson, \u00e8 un vice-procuratore distrettuale. Lavora nello stesso dipartimento dei Texas Ranger, e quasi sempre collabora con Walker e Trivette. \u00c8 una donna molto gentile e aperta, disponibile con tutti, soprattutto con le donne colpite da violenza. Oltre che per i diritti delle donne, si occupa di minori in difficolt\u00e0, per i quali fonda un centro sociale che chiamato H.O.P.E. Ha avuto diversi scontri con il padre, Gordon, in quanto questo ha abbandonato la madre e lei ed in seguito ha avuto problemi di alcolismo. Nel corso degli episodi per\u00f2 i due si riconciliano e tornano ad essere una famiglia. Inizialmente \u00e8 solo un'amica per Walker, collaborando sempre con lui, poi i due si fidanzano ed in seguito si sposano, per poi diventare genitori. Viene spesso rapita da criminali che vogliono vendicarsi di Walker, o di lei, ma viene sempre salvata all'ultimo minuto da Cordell e Jimmy Trivette. Alla fine del film-TV tratto dalla serie, Alex viene uccisa da un rapinatore durante una sparatoria con i Texas Ranger.\nC.D. Parker.\nC.D. Parker (stagioni 1-8), interpretato da Gailard Sartain (1) e da Noble Willingham (2-8), \u00e8 un ex Texas Ranger in pensione, ora gestore di un bar in stile texano. \u00c8 un personaggio ricorrente nella serie essendo un grande amico di tutti, e d\u00e0 spesso consigli a Walker e Trivette su come risolvere dei casi difficili. \u00c8 solito raccontare, come un anziano, le sue vecchie esperienze quando era ancora in servizio, e molto spesso pur essendo in pensione partecipa a delle missioni insieme a Walker e Trivette. Nell'episodio 4 dell'ottava stagione, C.D. muore in apparenza per un infarto. Si scoprir\u00e0 nell'ultimo episodio che in realt\u00e0 \u00e8 stato avvelenato da Emil Lavocat, nemico principale di Walker, che quest'ultimo uccider\u00e0 nell'ultima puntata. Senza l'autopsia, infatti, la sua morte poteva sembrare un attacco di cuore.\nFrancis Gage.\nFrancis Gage (stagioni 8-9), interpretato da Judson Mills. \u00c8 un giovane Texas Ranger che si unisce alla squadra di Walker nell'ottava stagione, insieme alla collega Sydney Cooke. \u00c8 molto abile nei combattimenti, e grazie alla sua agilit\u00e0 e alla giovane et\u00e0 \u00e8 in grado di raggiungere e superare molte difficolt\u00e0 che gli si presentano durante le missioni. Tra lui e Sydney c'\u00e8 molta affinit\u00e0 ma i due non arriveranno mai ad una dichiarazione vera e propria. Nel film-TV tratto dalla serie scopriamo che \u00e8 diventato il secondo di Walker.\nSydney Cooke.\nSydney Cooke (stagioni 8-9), interpretata da Nia Peeples. \u00c8 una giovane Texas Ranger, anche lei si unisce nella squadra nell'ottava stagione. \u00c8 molto abile nei combattimenti, perfino pi\u00f9 di Gage, ed ha una grande padronanza delle armi. \u00c8 spesso sul punto di dichiararsi con Gage, ma tra i due non ci sar\u00e0 mai una dichiarazione. Non compare nel film-TV tratto dalla serie.\nPersonaggi secondari.\nTrent Malloy.\nTrent Malloy (stagioni 5-7), interpretato da James Wlcek. \u00c8 un giovane capitano dell'esercito, in seguito ritiratosi dopo la morte del padre, un pastore protestante, per stare accanto alla famiglia (composta dalla madre, i due fratelli e la sorella minori) in un momento difficile. A causa di un incidente da bambino, in cui uccise accidentalmente un suo amico durante un litigio per giocare con una pistola, rifiuta l'uso delle armi e si difende utilizzando soltanto le arti marziali, di cui \u00e8 un grande esperto (Walker lo considera uno dei migliori). \u00c8 il protagonista dello spin-off della serie, in cui lui e il collega Carlos fondano un'agenzia di investigazione.\nCarlos Sandoval.\nCarlos Sandoval (stagioni 5-7), interpretato da Marco Sanchez. \u00c8 un detective della polizia di Dallas, ed il migliore amico di Trent. \u00c8 spesso spaventato da alcune missioni, a causa anche della sua paura dell'altezza, ed in molti episodi incontra criminali che vogliono vendicarsi di lui. Suo fratello maggiore Hector \u00e8 stato ucciso da uno spacciatore quando era piccolo. \u00c8 il coprotagonista dello spin-off della serie. Dopo che la sua collega \u00e8 stata uccisa da un serial killer, decider\u00e0 insieme a Trent di diventare un investigatore privato.\nRaymond Firewalker.\nRaymond Firewalker (stagioni 1-2), interpretato da Floyd 'Red Crow' Westerman. \u00c8 lo zio di Walker, adottandolo dopo la morte dei suoi genitori. Ray gli insegna tutto ci\u00f2 che gli servir\u00e0 per sopravvivere, ed infatti molte conoscenze di Walker sono derivate dai consigli e dagli insegnamenti dello zio. Esce di scena alla fine della seconda stagione, perch\u00e9 presumibilmente muore di vecchiaia.\nAquila Bianca.\nAquila Bianca (stagioni 4-8), interpretato da Frank Salsedo. \u00c8 un indiano capo di una trib\u00f9, che spesso funge da guida spirituale a Walker. \nGordon Cahill.\nGordon Cahill (stagioni 5;8), interpretato da Rod Taylor. \u00c8 il padre di Alex, come lei \u00e8 un avvocato. Ha abbandonato lei e la madre ed in seguito \u00e8 diventato un alcolizzato. Nella quinta stagione nelle sue prime apparizioni si riconcilia con la figlia, che lo aiuter\u00e0 ad uscire dall'alcool. In seguito viene ferito qualche giorno prima del matrimonio di Alex e Walker, ma riesce comunque ad accompagnare la figlia all'altare.\nCharlie Brooks.\nCharlie Brooks (stagioni 5-6), interpretato da Terry Kiser. \u00c8 un ex criminale, goffo, che compare in alcuni episodi per aiutare Walker e Trivette, in alcune loro missioni.\nJesse Rodriguez.\nJesse Rodriguez (stagioni 3-4) interprerato da Efrain Figueroa. \u00c8 uno dei migliori agenti federali del Messico. Compare negli ultimi due episodi della terza serie dove \u00e8 addetto alla protezione del colonnello Mendoza, politico messicano, mentre nella quarta stagione aiuta Walker in una missione in incognito fingendosi un immigrato clandestino.\nWade Harper.\nWade Harper, (stagioni 8-9), interpretato da Robert Fuller. \u00c8 uno dei migliori ranger di sempre, e compare in alcuni episodi verso la fine della serie. Nell'ultimo episodio viene ucciso insieme alla moglie in casa sua, da Robert Chastain, su ordine di Emil Lavocat.\nVincent Rosetti.\nVincent Rosetti (stagione 9), interpretato da Peter Onorati. \u00c8 un sergente di New York, che si unisce alla squadra di Walker per combattere il presidente. In particolare lavora con Trivette. In seguito, dopo che la squadra avr\u00e0 sconfitto il presidente, torner\u00e0 a New York.\nRobert Mobley.\nRobert Mobley (primo episodio della serie), interpretato da Steven Ruge. \u00c8 inizialmente il collega di Walker. Dei rapinatori (capitanati da Orson Wade in realt\u00e0 Emil Lavocat), fanno irruzione in una banca; casualmente Mobley si trova nei pressi della banca e, lanciato l'allarme, si dirige l\u00ec. Dopo aver sparato un rapinatore, esce dalla banca un finto signore cieco (che si scoprir\u00e0 poi essere il loro capo) che fa abbassare la guardia al ranger e lui ne approfitta per sparargli e ucciderlo. Giorni dopo la morte di Mobley, Walker promette di vendicarlo. Il suo posto verr\u00e0 poi sostituito da Trivette.\nAntagonisti principali.\nEmil Lavocat.\nEmil Lavocat (stagioni 1;9), interpretato da Marshall R. Teague. \u00c8 il primo nemico della serie, ed anche l'ultimo negli ultimi due episodi, quindi pu\u00f2 essere considerato il nemico principale di tutta la serie. Nel primo episodio \u00e8 un abile rapinatore, che cerca di rapinare quattro banche contemporaneamente. Lavocat \u00e8 inoltre il responsabile della morte del collega di Walker, e sar\u00e0 quest'ultimo ad arrestare lui e la sua banda. Viene poi recluso in un manicomio criminale, dove in seguito finger\u00e0 di essersi dato fuoco e verr\u00e0 creduto morto. Torna negli ultimi due episodi in cui libera i suoi uomini migliori dalla prigione, e pianifica la sua vendetta verso tutti i ranger che lo arrestarono nella prima puntata. Si scontra nuovamente con Walker e i due sembrano combattere alla pari, fino a quando Walker lo inganna e innesca una delle sue bombe facendolo esplodere.\nVictor LaRue.\nVictor LaRue (stagioni 3-5), interpretato da Wayne P\u00e8re. \u00c8 un criminale che appare nella terza stagione nella quale rapisce un importante uomo d'affari per chiedere un grande riscatto alla sua famiglia, e altre persone tra cui Alex. Walker e Trivette riescono a sventare il suo piano. In seguito ritorna nella quarta stagione dove, per un vizio di procedura, torna in libert\u00e0 e comincia a perseguitare Alex ossessionandosi a lei. Tenta anche di rapirla e di uccidere Walker, ma i suoi piani vengono nuovamente sventati dal ranger di un soffio. Torna nuovamente nella quinta stagione quando riesce a prendere il controllo dell'aula dove si sta svolgendo il suo processo, prendendo in ostaggio tutti i presenti tra cui Alex e Trivette. Tortura nuovamente Alex, ma questa volta Walker, che si trovava in un'altra citt\u00e0 per un'indagine, penetra nell'aula e lo uccide definitivamente.\nCaleb Hooks.\nCaleb Hooks (stagioni 4;7), interpretato da Michael Parks. \u00c8 un trafficante di armi che tenta di vendicarsi di Walker perch\u00e9 gli ha ucciso il fratello. Viene ucciso da Walker nella settima stagione, dopo che ha tentato di uccidere Trivette e Alex facendoli affogare.\nIl Presidente.\nIl Presidente (stagione 9), interpretato da Michael Ironside. \u00c8 un criminale che, grazie all'aiuto di un formidabile hacker, penetrato negli archivi dell'F.B.I., riesce ad eliminare tutti gli agenti infiltrati nelle famiglie mafiose, le quali accettano questo accordo in cambio di un ricco pagamento al Presidente. Per risolvere questa situazione, a Walker viene affidata una squadra speciale formata da pi\u00f9 agenti. \u00c8 uno dei criminali pi\u00f9 abili della serie, poich\u00e9 riesce a rendere difficile il compito a Walker e alla sua squadra. Prende in ostaggio Alex, e Walker si dirige subito nel luogo dove \u00e8 stata rapita, ma proprio l\u00ec ci sar\u00e0 il Presidente. Il Presidente dice a Walker che ha piazzato una bomba che esploder\u00e0 entro 5 minuti. Sicuro di vincere, il Presidente abbassa la guardia e Walker ne approfitta per combattere. Alla fine, Walker sconfigger\u00e0 il Presidente, liberer\u00e0 Alex e riusciranno a salvarsi; mentre il Presidente cercher\u00e0 di disattivare la bomba con un telecomando ma \u00e8 troppo tardi e la bomba esplode, uccidendolo.\nAltri antagonisti.\nPhilip Brouchard.\nPhilip Brouchard (stagione 3): \u00e8 un astutissimo killer definito da Walker come \"l'uomo pi\u00f9 pericoloso che abbia mai conosciuto\". Appare nell'episodio finale dell terza stagione, durante il quale cerca di uccidere Raphael Mendoza, uno scomodo politico messicano. Walker capisce subito che tra lui e Brouchard ci sono molte similitudini, acuite anche da numerose abilit\u00e0 in comune: entrambi dotate di un particolare sesto senso, entrambi abili nell'uso di qualunque arma di fuoco o nel dileguarsi rapidamente, entrambi ottimi combattenti. Proprio queste caratteristiche comuni, porteranno Walker quasi ad essere ossessionato dalla figura di Brouchard, forse a causa del fatto che per la prima volta il ranger ha trovato un avversario alla sua altezza, generandogli anche paura. Il tutto viene fuori durante la battaglia tra Walker e gli uomini del killer, in cui spesso i due si provocano via radio e cercano di anticiparsi a vicenda. Nel faccia a faccia finale interessante come Brouchard dar\u00e0 molto filo da torcere al ranger, quest'ultimo protagonista forse del suo scontro pi\u00f9 difficile, ma alla fine Walker riuscir\u00e0 a sopraffarlo e ad arrestarlo.\nRandy Shrader.\nRandy Shrader (stagione 5): compare nell'episodio \"Nome in codice: Dragonfly\" quando Walker rivela che Shrader fu uno dei responsabili della morte di alcuni soldati durante la guerra in Vietnam, poich\u00e9 li trad\u00ec fuggendo su un elicottero con tutte le provviste necessarie: Walker fu il solo a salvarsi, e da allora ha sempre sedimentato una sete di vendetta verso Shrader, che si compir\u00e0 nello scontro tra i due, in cui alla fine il ranger uccider\u00e0 Shrader accoltellandolo.\nVince Pike.\nVince Pike (stagione 5): compare nell'episodio \"Furia cieca\" ed \u00e8 anch'egli legato al passato di Walker: infatti Pike anni prima uccise Ellen, la futura sposa del ranger, in un attentato destinato a lui, per poi venire condannato a 40 anni di carcere. Corrompendo i giudici, uscir\u00e0 dopo appena dieci anni ma Walker, bench\u00e9 preso da rabbia e rimorsi per tutto l'episodio, decider\u00e0 di non uccidere Pike ma di consegnarlo alla giustizia e di sfogarsi infine con Alex."}
{"id": "5172664", "revid": "88740", "url": "https://it.wikipedia.org/wiki?curid=5172664", "title": "Daria de Pretis", "text": "Biografia.\nLaureata in giurisprudenza all'Universit\u00e0 di Bologna nel 1981 con una tesi in diritto amministrativo, \u00e8 stata ricercatrice, professoressa associata e, dal 2000, professoressa ordinaria di diritto amministrativo nell'Universit\u00e0 di Trento. Ha insegnato \"Diritto amministrativo\", \"Diritto processuale amministrativo\", \"Diritto amministrativo dell'Unione europea e delle amministrazioni globali\", \"Diritto amministrativo comparato\", \"Diritto urbanistico\" e \"Diritto e genere (\"gender studies\")\" presso la facolt\u00e0 di giurisprudenza. \u00c8 stata direttrice della scuola di specializzazione per le professioni legali delle Universit\u00e0 di Trento e di Verona.\nIl 28 febbraio 2013 \u00e8 stata eletta rettrice dell'Universit\u00e0 di Trento, carica che ha mantenuto fino alla nomina a giudice costituzionale. Nell\u2019aprile del 2014 \u00e8 stata eletta componente della giunta della CRUI. Nello stesso periodo ha coordinato la commissione di studio istituita dal MIUR sul sistema di autovalutazione degli atenei.\n\u00c8 stata presidente dell'Istituto italiano di Scienze Amministrative, sezione italiana dell\"'Institut international des Sciences administratives\", ed \u00e8 fra i fondatori di \"Italian Journal of Public Law\", la prima rivista giuridica italiana interamente in inglese.\n\u00c8 autrice di monografie e saggi nel campo del diritto amministrativo e del diritto dell'Unione europea.\nIl 18 ottobre 2014 \u00e8 stata nominata giudice costituzionale dal presidente della Repubblica italiana Giorgio Napolitano. Ha giurato l'11 novembre 2014 al Quirinale davanti alle pi\u00f9 alte cariche dello Stato, prendendo possesso della piena funzione del suo ufficio.\nIl 29 gennaio 2022 \u00e8 stata nominata vicepresidente della Corte, insieme a Silvana Sciarra e Nicol\u00f2 Zanon, dal neoeletto presidente Giuliano Amato.\nIn una lezione all'Universit\u00e0 di Trento del 25 ottobre 2016, intitolata \"Dentro la Corte costituzionale\", ha espresso scetticismo nei confronti della possibile introduzione dell'opinione dissenziente per i giudici costituzionali. In particolare, ha ammesso di aver cambiato idea al riguardo, partendo da una posizione di sostanziale favore, dopo essere entrata a far parte della Corte.\nVita privata.\nSposata con Giovanni Kessler, ha due figli."}
{"id": "5172666", "revid": "1442080", "url": "https://it.wikipedia.org/wiki?curid=5172666", "title": "Le amiche (romanzo)", "text": " \nLe amiche \u00e8 un racconto lungo di Carlo Cassola scritto nel 1947 e pubblicato sulla rivista \u00abBotteghe Oscure\u00bb nel 1949 che segna la ripresa, insieme a \"Rosa Gagliardi\" e a \"Baba\", di Cassola narratore.\nTrama.\nAnna attende l'arrivo da Pomarance della cugina Anita che ha appena preso il diploma magistrale e che va a trovarla a San Dalmazio dove si fermer\u00e0 una quindicina di giorni.\nAnna \u00e8 una ragazza felice che crede di poter dominare la propria vita sentimentale. Scontrosa e ostinata si lascia andare alle sensazioni semplici ma eccitanti dei suoi incontri con la natura. In compagnia della cugina Anita e della bimba Franca le piace fare lunghe passeggiate ripetendo gli stessi itinerari e ricercando gli stessi luoghi. La vicenda continua con Anna che sta per sposarsi, Franca ormai quattordicenne e Anita che, rimasta incinta, viene lasciata dal fidanzato. Un racconto quindi dalla trama quasi inesistente ma che deve in suo senso poetico nella \"piccola schermaglia dei sentimenti, i bronci, i minimi segreti giovanili, qualche moto di fastdio fisico, e naturalmente la chiacchiera domestica e quotidiana che consuma i giorni, e rapidamente i mesi e gli anni in cui in un baleno si passa dalla condizione di felicit\u00e0 piena e immutabile al ricordo e al rimpianto di quella condizione. E non perch\u00e9 Anna, ormai sposata e con un figlio, sia particolarmente infelice, al contrario; la sua infelicit\u00e0 \u00e8 quella di cui ci aveva detto Cassola nel racconto \"Il mio quartiere\": il colmo della felicit\u00e0 \u00e8 l'iniziale conquista della coscienza dell'esistere; da quel momento la vita si circoscrive e si limita, perdendo ad ogni passo un lembo di quella entusiasmante gioia primitiva\"."}
{"id": "5172667", "revid": "486946", "url": "https://it.wikipedia.org/wiki?curid=5172667", "title": "Cap Martin", "text": ""}
{"id": "5172674", "revid": "37401", "url": "https://it.wikipedia.org/wiki?curid=5172674", "title": "Sito minerario", "text": ""}
{"id": "5172696", "revid": "2093951", "url": "https://it.wikipedia.org/wiki?curid=5172696", "title": "De caelo", "text": "Sul cielo (greco: \u03a0\u03b5\u03c1\u1f76 \u03bf\u1f50\u03c1\u03b1\u03bd\u03bf\u1fe6, latino: De caelo, latino medievale: \"De coelo\"), in quattro libri, \u00e8 il principale trattato cosmologico di Aristotele. Venne scritto nel 350 a.C. ed \u00e8 un pilastro dell'aristotelismo, la visione cosmologica che ha dominato la cultura antica prima e quella medievale (cristiana e islamica) poi per quasi due millenni. Il filosofo neoplatonico Simplicio ne scrisse un commentario che porta lo stesso titolo.\nElementi costitutivi del cosmo.\nIl libro intende fornire un modello concettuale del cosmo, non solo il cielo, quindi, ma anche la Terra discussa negli ultimi due capitoli del II libro e nei libri successivi. A questo scopo Aristotele riprende temi sviluppati anche in altri due trattati: la \"Physica\" e la \"Metaphysica\". Aristotele ammette che la Terra e tutto ci\u00f2 che si trova al disotto della Luna (mondo \"sublunare\") \u00e8 composto dai quattro elementi della tradizione presocratica: terra, acqua, aria e fuoco; proprio per questa sua composizione \u00e8 soggetto a generazione e corruzione. Ogni elemento tende verso una sede naturale: la \"gravitas\" di terra e acqua le spinge verso il basso o pi\u00f9 precisamente in direzione centripeta; la \"levitas\" di aria e fuoco verso l'alto.\nIl mondo celeste, per\u00f2, \u00e8 radicalmente diverso (eterno e incorruttibile) e perci\u00f2 costituito da un elemento totalmente diverso: l'etere. Esso \u00e8 perfetto e tali devono essere anche i suoi moti. Dato che l'etere non tende n\u00e9 verso il basso n\u00e9 verso l'alto ogni corpo celeste deve muoversi di moto circolare uniforme. Talvolta Aristotele sembra ritenere che i corpi celesti siano esseri viventi dotati di anima razionale Gli astri, infatti, sono \u201cpartecipi d'attivit\u00e0 e di vita\u201d.\nLa distinzione fra elementi del mondo sublunare ed etere rest\u00f2 in auge sino alla scoperta del telescopio da parte di Galileo. Con la scoperta delle sue montagne, non era pi\u00f9 possibile credere che la Luna fosse un perfetto globo d'etere. Analogamente la perfezione del Sole venne ridotta dalla scoperta delle macchie solari e le fasi di Venere dimostravano che anche l'astro pi\u00f9 fulgente brillava di luce riflessa. La dimostrazione che cielo e Terra erano simili fu molto pi\u00f9 importante per la sconfitta dell'aristotelismo che non la questione dell'eliocentrismo, destinata a restare impregiudicata per un altro secolo almeno.\nLa struttura del cosmo.\nLa Terra.\nIl cosmo di Aristotele \u00e8 un sistema geocentrico. Porre la Terra al centro dell'universo aveva il vantaggio di eliminare la domanda: \"su cosa poggia la Terra?\". Le cosmogonie arcaiche dei diversi popoli hanno cercato di rispondere a questa domanda e le soluzioni pi\u00f9 diverse circolavano in Grecia ai tempi di Aristotele, che ne riporta alcune nel cap. XIII del II libro. Talete riteneva che la Terra fosse un disco galleggiante sull'acqua (opinione forse proveniente dai popoli del Vicino Oriente); Senofane, invece, pensava che le profondit\u00e0 della Terra si estendessero all'infinito. Anassimene, Anassagora e Democrito credevano che la Terra si appoggiasse sull'aria come farebbe un coperchio piatto. La sfericit\u00e0 della Terra impone ad Aristotele una soluzione diversa.\nIl geocentrismo e la sfericit\u00e0 della Terra sono conseguenza della \"gravitas\" dell'elemento \"terra\": \u00ab...E che muovendosi in egual proporzione da ogni punto dell'estrema periferia verso un unico centro, si dovesse necessariamente formare una mole uguale da ogni parte \u00e8 evidente: infatti se ad un corpo si aggiungono quantit\u00e0 uguali da ogni parte, avranno necessariamente la stessa distanza dal centro. ma la figura che si ottiene \u00e8 appunto quella di una sfera...\u00bb. Questa tendenza dei solidi verso il centro della Terra si spiega proprio perch\u00e9 esso coincide col centro dell'universo.\nPer la circonferenza terrestre della Terra Aristotele accetta come ragionevole la stima di 400000 stadi (circa 73000 km), proposta da imprecisati \"matematici\"; un valore quasi doppio di quello reale. Ci\u00f2 nonostante Aristotele ritiene verosimile che i due estremi della terra conosciuta, la regione delle Colonne d'Ercole e l'India, possano essere vicini fra loro. Le misure di longitudine, infatti, restarono molto arbitrarie sino all'invenzione di orologi accurati e trasportabili; le valutazioni delle distanze erano basate su resoconti di viaggio di mercanti ed erano amplificate dalla tortuosit\u00e0 delle strade e dalle deliberate esagerazioni dei viaggiatori. Bench\u00e9 la dimensione della Terra sia per quei tempi inaudita, Aristotele la ritiene piccola rispetto alle distanze astronomiche.\nAristotele esclude con precise motivazioni che la Terra ruoti su s\u00e9 stessa, come sosteneva un altro discepolo di Platone, Eraclide Pontico, ed era stato proposto poco prima dal pitagorico Iceta di Siracusa. Si osservi che un punto all'equatore sulla Terra di Aristotele poteva compiere una rotazione in 24 ore solo muovendosi ad una velocit\u00e0 di 3000 km/ora e l'esperienza non mostra traccia di alcun movimento. Aristotele, quindi, ha preferito conservare la conformit\u00e0 del suo modello astronomico con le evidenze sperimentali (possibili solo sulla Terra) e attribuire un comportamento straordinario ai cieli, il cui reale comportamento non era direttamente verificabile e comunque poteva essere giustificato col fatto di essere composti di etere, una sostanza di natura sovrasensibile, non sperimentabile empiricamente.\nI cieli.\nAttorno alla Terra si trovavano sette sfere contenenti la Luna, Mercurio, Venere, il Sole, Marte, Giove, Saturno (l'ordine \u00e8 determinato dalla durata crescente del periodo di rivoluzione). Una sfera pi\u00f9 esterna, che trasmetteva il moto a tutte le sfere interne, conteneva le stelle fisse e la sua rotazione era dovuta direttamente a Dio; per questo motivo il firmamento era detto \"primo mobile\". Alcuni secoli dopo, Claudio Tolomeo, dovendo accomodare nel sistema aristotelico la precessione degli equinozi scoperta da Ipparco, dovette assegnare questo nuovo moto alla sfera delle stelle fisse e trasferire il ruolo di \"primo mobile\" ad un'ulteriore sfera esterna, il cielo cristallino.\nPer Aristotele, che rifiutava il concetto di \"vuoto\", non poteva esserci nulla all'esterno del primo mobile, nemmeno il vuoto. \nIl moto, tuttavia, presuppone qualcosa di simile a una forza e a un punto d'appoggio. Occorre cio\u00e8 un Motore immobile. Esso, per\u00f2, \u00e8 di natura spirituale (altrimenti si troverebbe in un luogo) e opera solo come causa finale (non potrebbe essere perfetto se si facesse coinvolgere dal mondo materiale). Il Motore, quindi, \u00e8 la divinit\u00e0 suprema, ma una divinit\u00e0 che si disinteressa del mondo sebbene sia la causa del moto dei cieli. Le sfere si muovono con moto circolare uniforme per imitare la perfezione del Motore, non perch\u00e9 siano da lui mosse. La rotazione uniforme delle sfere riproduce il trascorrere di un tempo illimitato, un tempo, cio\u00e8, che imita l'eternit\u00e0 immobile del Motore. Dato, poi, che le sfere planetarie sono dotate di moti diversi, esse devono avere una loro natura spirituale diversa.\nI filosofi islamici e cristiani modificarono il cosmo aristotelico aggiungendovi uno \"spazio esterno\", detto empireo, dove supponevano che risiedessero Dio, gli angeli e le anime dei beati. L'empireo, tuttavia, non era inteso come un'ulteriore sfera in quanto il suo vero centro era Dio. La concezione dell'empireo (la \"candida rosa\" del paradiso dantesco) era utile per risolvere un problema che aveva afflitto Aristotele: come mai il massimo dell'imperfezione si trovasse al centro dell'universo (la Terra) e, invece, la perfezione del primo mobile alla periferia.\nLimiti dei modelli a sfere omocentriche e complessit\u00e0 dei dati astronomici.\nSecondo Simplicio lo sviluppo del sistema geocentrico era stato stimolato dalle idee che Platone propose ai suoi allievi. Uno di questi, Eudosso di Cnido, leggermente pi\u00f9 anziano di Aristotele, propose il primo modello in cui la Terra si trova al centro di sfere celesti omocentriche, ognuna delle quali contenente un pianeta. Per tener conto della complessit\u00e0 dei moti planetari, ogni sfera planetaria dovette essere composta di pi\u00f9 sfere, dotate ciascuna di un moto di rotazione uniforme. Dalle 27 di Eudosso si pass\u00f2 alle 34 di Callippo di Cizico e alle 47-55 di Aristotele.\nNonostante il moltiplicarsi delle sfere un modello a sfere geocentriche non poteva dar conto di importanti aspetti astronomici, fra cui:\nQueste difficolt\u00e0 furono ovviate dagli astronomi, soprattutto Ipparco di Nicea e Claudio Tolomeo, introducendo modifiche \"ad hoc\" poco compatibili con il modello aristotelico. Il modello tolemaico era un modello descrittivo del moto dei pianeti, indispensabile a fini pratici, ma rest\u00f2 privo di quella base concettuale che caratterizzava il modello aristotelico.\nInfluenza storica.\nBench\u00e9 fosse basato su quella che oggi chiameremmo \"fisica ingenua\", il modello aristotelico rimase per due millenni l'unico dotato di una sua coerenza concettuale. Esso tentava di spiegare come le diverse parti del cosmo interagivano fra loro e perch\u00e9 la struttura del cosmo fosse quella. Il moto era suscitato dal Motore immobile in ogni parte del cosmo, che operava come se fosse un grande orologio, rispettando precisi criteri filosofici.\nLa filosofia e la cosmologia aristotelica furono adottate dai filosofi arabi gi\u00e0 nella seconda met\u00e0 del primo millennio. Averro\u00e8 studi\u00f2 approfonditamente il \"De caelo\", cercando di risolvere le incongruenze fra il modello filosofico aristotelico e quello pratico tolemaico, pi\u00f9 accurato nel descrivere il moto dei pianeti. Anche il grande Avicenna segu\u00ec le teorie aristoteliche e solo nel XII secolo Al-Ghazali e la sua scuola cominciarono ad opporsi all'aristotelismo e al neoplatonismo.\nNel frattempo il \"De caelo\" cominci\u00f2 ad essere conosciuto in occidente tramite la sua prima traduzione dall'arabo, eseguita a Toledo da Gerardo da Cremona nella seconda met\u00e0 del sec. XII. Dopo una seconda traduzione dall'arabo di Michele Scoto e la prima direttamente dal greco per opera di Roberto Grossatesta, vescovo di Lincoln, circa nel 1260 Guglielmo di Moerbeke produsse una definitiva traduzione latina sia del \"De caelo\" di Aristotele sia dell'omonimo commentario di Simplicio.\nQuest'ultima versione fu quella pi\u00f9 utilizzata nelle universit\u00e0 e fra gli inquisitori, che condannarono Aristotele per il suo sostanziale ateismo (un cosmo eterno increato e un dio indifferente). Tommaso d'Aquino fu il pi\u00f9 autorevole fra i primi teologi che lessero la traduzione di Guglielmo (la cosiddetta \"translatio nova\"). Egli, per\u00f2, accett\u00f2 completamente la cosmologia aristotelica, limitandosi ad attribuire il ruolo di \"causa prima\" e di \"motore immobile\" ad angeli."}
{"id": "5172708", "revid": "110633010", "url": "https://it.wikipedia.org/wiki?curid=5172708", "title": "Lauter-Bernsbach", "text": "Lauter-Bernsbach \u00e8 una citt\u00e0 del libero stato della Sassonia, Germania, nel circondario dei Monti Metalliferi. Costituita il 1\u00ba gennaio 2013 dalla fusione dei comuni di Lauter/Sa. e Bernsbach."}
{"id": "5172712", "revid": "173006", "url": "https://it.wikipedia.org/wiki?curid=5172712", "title": "De coelo", "text": ""}
{"id": "5172725", "revid": "1318658", "url": "https://it.wikipedia.org/wiki?curid=5172725", "title": "Parco nazionale Capo Horn", "text": " Il parco nazionale Capo Horn (in spagnolo \"Parque nacional Cabo de Hornos\") \u00e8 un parco nazionale situato nella parte cilena della Terra del Fuoco; ricopre una superficie di 631\u00a0km\u00b2 e si estende tra gli arcipelaghi delle isole Wollaston e delle isole Hermite. Amministrativamente appartiene alla provincia dell'Antartica Cilena, nella regione di Magellano e dell'Antartide Cilena.\nCon il vicino, ma non contiguo, parco nazionale Alberto de Agostini \u00e8 stato designato riserva della biosfera nel 2005 dall'UNESCO, con il nome di riserva della biosfera Capo Horn.\nGeografia.\nIstituito con decreto il 26 aprile 1946, il parco nazionale comprende gli arcipelaghi delle isole Wollaston e delle isole Hermite, nell'estremo sud del continente americano. All'interno del parco la massima elevazione \u00e8 costituita dal monte Hyde (670\u00a0m).\nFlora e fauna.\nUno degli aspetti predominanti del parco \u00e8 la scarsissima presenza di specie vegetali non endemiche, dovuta alla scarsa presenza antropica e alle condizioni estremamente sfavorevoli allo sviluppo di specie esotiche. Il paesaggio principale \u00e8 costituito dalla tundra, nella quale prevalgono due specie di sfagno (\"Sphagnum magellanicum\" e \"Sphagnum fimbriatum\"); in tale tipo di ambiente si trova anche la specie di mirtacee pi\u00f9 piccola del pianeta (\"Myrteola numularia\"). Nella tundra sono presenti anche piante dei generi \"Astelia\", \"Azorella\", \"Laretia\" e \"Bolax\". Nel parco si possono trovare anche i boschi pi\u00f9 australi del pianeta, composti in particolare nelle isole Wollaston dal \"guindo\" (\"Nothofagus betuloides\"); nell'isola di Capo Horn, la pi\u00f9 a sud dell'arcipelago, si trovano anche boschi di \"canelo\" (\"Drimys winteri\").\nLa fauna \u00e8 composta da diversi uccelli marini, tra i quali la berta grigia (\"Ardenna grisea\") e il petrello tuffatore di Magellano (\"Pelecanoides magellani\"); la fauna avicola comprende anche il caracara striato, oggi in pericolo di estinzione. Tra i mammiferi marini sono presenti il lissodelfino australe e il leone marino sudamericano; sporadicamente viene avvistata nelle acque attorno all'arcipelago l'orca."}
{"id": "5172727", "revid": "332980", "url": "https://it.wikipedia.org/wiki?curid=5172727", "title": "Universit\u00e0 Dartmouth", "text": ""}
{"id": "5172728", "revid": "332980", "url": "https://it.wikipedia.org/wiki?curid=5172728", "title": "Universit\u00e0 Princeton", "text": ""}
{"id": "5172729", "revid": "443105", "url": "https://it.wikipedia.org/wiki?curid=5172729", "title": "Parco nazionale di Capo Horn", "text": ""}
{"id": "5172733", "revid": "1355461", "url": "https://it.wikipedia.org/wiki?curid=5172733", "title": "Roberto Rossi Precerutti", "text": "Biografia.\nRoberto Rossi Precerutti \u00e8 nato a Torino da una famiglia piemontese di antica origine, i Rossi dalla Manta, al cui ramo fiorentino appartenne Ernesto Rossi, illustre figura dell'antifascismo e autore, insieme con Altiero Spinelli, del \"Manifesto di Ventotene\". \nDopo aver soggiornato per alcuni periodi a Parigi, si \u00e8 laureato in Lettere presso l'Universit\u00e0 di Torino con una tesi di Istituzioni medievali (relatore Giuseppe Sergi) e ha fondato, nel 1980, le edizioni L'arzan\u00e0. Al suo esordio poetico costituito dalla raccolta \"Entrebescar\" (1982) hanno fatto seguito \"Falso paesaggio\" (1984), \"Anagrammi\" (1988), \"Musiche da cantar solo\" (1994).\nNegli anni Novanta, Rossi Precerutti ha dato inizio ad un'intensa collaborazione con Nicola Crocetti, nella cui rivista Poesia sono comparsi suoi contributi poetici e critici e numerose traduzioni dal francese, dal provenzale, dal catalano e dallo spagnolo. \nCrocetti \u00e8 anche l'editore delle seguenti raccolte poetiche di Rossi Precerutti: \"Una meccanica celeste\" (2000, Premio Lorenzo Montano 2001), \"Elogi di un disperso mattino\" (2003), \"Rovine del cielo\" (2005, Premio Mondello 2006; Premio Val di Comino 2009), \"La legge delle nubi\" (2012), \"Rimarr\u00e0 El Greco\" (2015, finalista Premio Viareggio 2015).\nSempre da Crocetti sono uscite le antologie \"Le pi\u00f9 belle poesie di St\u00e9phane Mallarm\u00e9\" (1994), \"Le pi\u00f9 belle poesie di Arthur Rimbaud\" (1995), \"Torino art nouveau e crepuscolare\" (2006).\nRossi Precerutti ha inoltre pubblicato la suite \"Lezioni di tenebre \"su Nuovi Argomenti (n.7, Mondadori 1999), la silloge poetica \"Spose celesti \"(2006) e l'antologia \"Poeti per Torino \"(2008) presso l'editore milanese Viennepierre, le plaquettes \"L'intimit\u00e0 della luce\"(2008) e \"Maniere d'abisso\"(2013) per l'editore luganese Alla chiara fonte, \"\" la raccolta di trovatori provenzali \"Midons\" (2010) per Enrico Casaccia.\nTra le raccolte poetiche pi\u00f9 recenti: \"Vinse molta bellezza \"(Neos Edizioni 2015), \"Domenica delle fiamme\" (Aragno, 2016), \"Fatti di Caravaggio\" (Aragno 2016, finalista Premio Viareggio 2017), \"Un sogno di Borromini\" (puntoacapo edizioni 2018), \"Un impavido sonno\" (Aragno 2019, finalista Premio Viareggio 2019, Premio Il Meleto di Guido Gozzano 2021),\"Verit\u00e0 irraggiungibile di Caravaggio\" (Neos Edizioni 2020, finalista Premio Viareggio 2020), \"Il sogno del cavaliere\" (Neos Edizioni 2021, finalista Premio Guido Gozzano), Genio dell'infanzia cattolica (Aragno 2021).\nNel 2012, per il gruppo Rizzoli - Corriere della Sera, Roberto Rossi Precerutti ha curato alcune antologie di poeti francesi: Arthur Rimbaud, \"Il sublime visionario\"; St\u00e9phane Mallarm\u00e9, \"Una rosa cinta di\" \"tenebre\"; Jacques Pr\u00e9vert, \"Canzone del mese di maggio\"; Guillaume Apollinaire, \"Parole mutate in stelle.\"\n\u00c8 presente in alcune antologie, tra cui \"Canone inverso. Anthology of Contemporary Italian Poetry\", a cura di Pietro Montorfani, Gradiva Publications, Stony Brook, New York, 2014.\nDirige la collana La Mandetta del marchio torinese Neos edizioni, per la quale ha curato, tra l'altro, l'edizione dei testi teatrali \"La caccia, Nella tana\" di Luigi Lo Cascio (2012), \"Ades. Tetralogia del sottosuolo\" di Giancarlo Pontiggia (2017), e ha promosso la ripubblicazione dei poeti crepuscolari Nino Oxilia ( 2014) e Giulio Gianelli( 2016).\n\u00c8 socio della Fondazione \"Ernesto Rossi-Gaetano Salvemini\" di Firenze, con il patrocinio della quale ha pubblicato il saggio \"O poca nostra nobilt\u00e0 di sangue. Le rimosse origini piemontesi di Ernesto Rossi\" (Neos edizioni 2020). Presso quest'ultimo editore \u00e8 recentemente uscita un'altra opera di carattere storico, \"San Giacomo di Stura. Un monastero medievale alle porte di Torino\" (2021)."}
{"id": "5172734", "revid": "984922", "url": "https://it.wikipedia.org/wiki?curid=5172734", "title": "Wilfred Blatherwick", "text": "Disput\u00f2 i tornei di singolare e doppio di tennis ai Giochi olimpici di . Nel torneo singolare fu sconfitto ai quarti mentre nel torneo di doppio, assieme a Orien Vernon, fu sconfitto agli ottavi."}
{"id": "5172735", "revid": "422900", "url": "https://it.wikipedia.org/wiki?curid=5172735", "title": "W. E. Blatherwick", "text": ""}
{"id": "5172752", "revid": "599013", "url": "https://it.wikipedia.org/wiki?curid=5172752", "title": "Fabienne Humm", "text": "Carriera.\nNazionale.\nNel 2012 viene selezionata nella Nazionale svizzera facendo il suo debutto il 26 maggio di quell'anno, nell'amichevole vinta sull'Irlanda, in quell'occasione impiegata nel ruolo di centrocampista esterno sinistro. In seguito Humm ricoprir\u00e0 vari ruoli, sia nel reparto difensivo che a centrocampo.\nIl suo debutto in una competizione ufficiale UEFA avviene la partita successiva, il 16 giugno, nell'incontro vinto per 4-3 sulla Spagna e valido per le qualificazioni all'edizione 2013 del campionato europeo. Humm viene inserita in rosa quattro volte sui dei dieci incontri disputati dalla nazionale nel Gruppo 2 mancando al termine del torneo la qualificazione alla fase finale.\nGioca in seguito in Cyprus Cup, ottenendo con la maglia rossocrociata un quarto e un decimo posto rispettivamente nelle edizioni 2013 e 2014, e in Algarve Cup, dove contribuisce ad ottenere l'ottavo posto nell'edizione 2015.\nViene selezionata per partecipare alle qualificazioni per il campionato mondiale 2015, contribuendo con 7 reti realizzate nel torneo alla storica qualificazione della Svizzera alla fase finale di un Mondiale. Impiegata fin dall'inizio, realizza la sua prima rete e la sua prima tripletta ad un mondiale il 12 giugno 2015, nella partita vinta per 10-1 sull'Ecuador.\nNel settembre 2017 decide di ritirarsi dalla nazionale rossocrociata dopo 58 presenze e 21 reti siglate."}
{"id": "5172753", "revid": "182193", "url": "https://it.wikipedia.org/wiki?curid=5172753", "title": "Stadio Comunale Giana Erminio", "text": ""}
{"id": "5172764", "revid": "125426400", "url": "https://it.wikipedia.org/wiki?curid=5172764", "title": "Giust'in tempo", "text": "Giust'in tempo \u00e8 una serie televisiva a cartoni animati canadese per bambini prescolari, creata da Brandon James Scott e prodotta dalla Guru Studio e PBS Kids Sprout nel 2011. Il cartone animato \u00e8 stato trasmesso in Canada su Family Junior inglese e francese, negli Stati Uniti d'America su PBS Kids Sprout, in Inghilterra su Tiny Pop e nella Corea del Sud su Kids Talk Talk Plus. In Italia \u00e8 stata trasmessa su Disney Junior dal 26 maggio 2012 e su Cartoonito dal 2014. Il cartone animato ha concorso al Daytime Emmy Awards 2013 per il Programma Animato Prescolare Eccezionale e all'Annie Award per il miglior cartone animato di produzione televisiva animata per bambini scolari.\nTrama.\nIn ogni episodio Giustino, in compagnia del suo amico Ciuffetto (un pupazzetto giallo in grado di assumere la forma di qualunque cosa) vive con la fantasia avventure in luoghi e periodi lontani ed affronta un problema relativo alla vita di ogni giorno come la condivisione, il lavoro di squadra oppure il prestare attenzione ai genitori. In ogni avventura Giustino e Ciuffetto incontrano la loro amica Olivia, la quale vive nel mondo immaginario in cui sono entrati e che \u00e8 sempre perfettamente inserita nel contesto (se Giustino e Ciuffetto immaginano di trovarsi nella giungla, Olivia sar\u00e0 un'esploratrice, e cos\u00ec via). Insieme, i tre risolvono un problema che Olivia ha in questo mondo immaginario e che ha attinenza con quello che Giustino doveva affrontare nel mondo reale. Al termine di ogni episodio, i genitori di Giustino, ponendo fine all'immaginazione del bambino, lo richiamano al mondo reale in cui il bambino scopre di aver appreso qualcosa di nuovo."}
{"id": "5172769", "revid": "1776051", "url": "https://it.wikipedia.org/wiki?curid=5172769", "title": "Devil's Breath", "text": "Devil's Breath \u00e8 il terzo album studio della band hard rock/heavy metal Essenza, pubblicato nel 2009 per la BigMud Records L'album \u00e8 stato registrato negli Essenza Studio di Spongano (Le), prodotto dal bassista della band Alessandro Rizzello.\nPer la band, si tratta del primo album cantato in lingua inglese (i precedenti erano cantati in italiano), nonch\u00e9 il primo pubblicato per una etichetta indipendente."}
{"id": "5172778", "revid": "606039", "url": "https://it.wikipedia.org/wiki?curid=5172778", "title": "Beipiaosaurus", "text": ""}
{"id": "5172798", "revid": "110157", "url": "https://it.wikipedia.org/wiki?curid=5172798", "title": "Chiesa di San Leonardo (Fagagna)", "text": "La chiesa di san Leonardo \u00e8 un edificio religioso, ora sconsacrato, di Fagagna, in \"Borgo Riolo\". La chiesetta risale molto probabilmente alla fine del XIV o all'inizio del XV secolo. All'inizio dell'Ottocento, con le soppressioni napoleoniche, la chiesa fu sconsacrata e fu utilizzata come pagliaio fino ad alcuni decenni or sono. Attualmente \u00e8 di propriet\u00e0 del Comune, che ne ha curato il restauro.\nStoria.\nLa chiesetta sorge lungo l'antico tratto della strada romana che attraversava il territorio di Fagagna, denominata \"Via per compendium Concordia-mansio Ad Silanos\". L'edificio viene citato per la prima volta in un lascito testamentario del 14 marzo 1456, anche se la sua costruzione dovrebbe risalire alla seconda met\u00e0 del Trecento, come \u00e8 testimoniato dalla datazione degli affreschi interni. Fin dalle origini apparteneva alla \"Confraternita di San Leonardo\", attiva nell'area fagagnese.\nIn periodo napoleonico la chiesa fu acquisita dal Regno e nel 1820 venne utilizzata come prigione.\nInterno.\nLa chiesa si presenta come un edificio ad un unico vano a pianta rettangolare e tetto a capanna, copertura in coppi e travatura in legno. In facciata si ha un portale ad arco ogivale sostenuto da piedritti in pietra.\nSulla parete destra sono presenti affreschi che narrano le storie di San Leonardo:\nI primi tre affreschi sono ancora legati alla maniera tardo-vitalesca, fiorente in Friuli verso la fine del XIV secolo, mentre per il quarto \u00e8 stata proposta l'attribuzione a Domenico Lu Domine e a Antonio Baietto, artisti gi\u00e0 pi\u00f9 maturi e legati alle innovazioni stilistiche quattrocentesche, artisti che, inoltre, risultano presenti a Fagagna verso il 1413."}
{"id": "5172799", "revid": "76963", "url": "https://it.wikipedia.org/wiki?curid=5172799", "title": "Anna Nakagawa", "text": ""}
{"id": "5172808", "revid": "767487", "url": "https://it.wikipedia.org/wiki?curid=5172808", "title": "L'onest\u00e0 della signora Cheyney", "text": "L'onest\u00e0 della signora Cheyney (\"The Last of Mrs. Cheyney\") \u00e8 un film del 1929 diretto da Sidney Franklin."}
{"id": "5172813", "revid": "125358337", "url": "https://it.wikipedia.org/wiki?curid=5172813", "title": "Guido Lombardi", "text": "Biografia.\nCollabora con diversi registi tra cui Abel Ferrara.\nIl suo esordio nel cinema avviene nel 2009 firmando con altri ventitr\u00e9 registi (fra cui Paolo Sorrentino, Mario Martone) il docufilm \"Napoli 24\".\nNel 2010, gira il cortometraggio \"Vomero Travel\", mentre nel 2011 esordisce nel suo primo lungometraggio, \"L\u00e0-bas - Educazione criminale\", un film che denuncia lo sfruttamento degli immigrati africani da parte della Camorra. La pellicola, presentata alla XXVI Settimana internazionale della critica della Mostra del Cinema di Venezia, ottiene il Leone del futuro - Premio Venezia opera prima \"Luigi De Laurentiis\".\nNel 2014 esce nelle sale \"Take five\" che porta in concorso al Festival del Film di Roma."}
{"id": "5172815", "revid": "767487", "url": "https://it.wikipedia.org/wiki?curid=5172815", "title": "Ombre sul cuore", "text": "Ombre sul cuore (\"Wonder of Women\") \u00e8 un film del 1929 diretto da Clarence Brown e sceneggiato da Bess Meredyth che fu candidata agli Oscar per la migliore sceneggiatura non originale."}
{"id": "5172818", "revid": "767487", "url": "https://it.wikipedia.org/wiki?curid=5172818", "title": "Savage Worlds", "text": "Savage Worlds (\"Mondi Selvaggi\") \u00e8 un regolamento di gioco di ruolo e di wargame tridimensionale scritto da Shane Lacy Hensley e pubblicato da Great White Games nel 2003, che dal 2005 lo pubblica con l'etichetta Pinnacle Entertainment Group. Il gioco enfatizza la velocit\u00e0 di gioco e la preparazione veloce del gioco rispetto al realismo e al dettaglio. Il gioco ha ottenuto l'Origins Award per il miglior gioco di ruolo del 2003.\nIl manuale base e diverse ambientazioni sono state tradotte in italiano dal GG Studio.\nAmbientazione.\nLa Pinnacle ha pubblicato diverse ambientazioni (definite \"Savage Settings\") e moduli progettati specificatamente per il sistema di gioco di \"Savage Worlds\", per esempio \"Evernight\", \"50 Fathoms\", \"Necessary Evil\", \"Rippers\" e \"Low Life\". Ha inoltre pubblicato diverse ambientazioni basate sulle sue linee editoriali precedenti, incluso \"Deadlands: Reloaded\" (basato su \"Deadlands\"), \"Tour of Darkness,\" \"Necropolis\" e \"Weird War II\" basato sulla linea \"Weird Wars\".\nA cominciare da \"50 Fathoms\" la maggior parte delle ambientazioni pubblicate dalla Pinnacle sono basate su un concetto definito \"Plot Point Campaign\". Queste presentano una serie di avventure liberamente collegate da un arco narrativo principale (\"plot point\") ed una serie di avventure secondarie che espandono la campagna. Questo formato permette a un gruppo di personaggi di esplorare l'ambientazione sia giocando l'arco principale della storia, sia ignorandolo, in maniera simile ai videogiochi di ruolo.\n\u00c8 disponibile una licenza per editori che permette di pubblicare materiale per il sistema \"Savage Words\", che permette l'uso del logo \"Smiling Jack\" sui loro prodotti. Molte avventure e supplementi in formato pdf sono state pubblicate utilizzando questo sistema.\nRegolamento di gioco.\nCreazione del personaggio.\nI personaggi sono creati utilizzando un sistema di allocazione di punti, sebbene i master siano incoraggiati a progettare i personaggi non giocanti adeguandoli ai bisogni della storia, piuttosto che alla lettera delle regole. I personaggi sono descritti da una variet\u00e0 di attributi, che includono la razza, tratti, vantaggi e svantaggi e (a seconda dell'ambientazione) poteri.\nLa razza di un personaggio di solito indica la sua specie, sebbene in alcune ambientazioni, come in \"Pirates of the Spanish Main\", questo pu\u00f2 in realt\u00e0 indicare la nazionalit\u00e0. Nel primo caso generalmente la razza applica dei modificatori alle caratteristiche, mentre nel secondo tipicamente non ne applica.\nIl valore di ogni tratto indica il tipo di dado da utilizzare per prove di abilit\u00e0 legate a quella caratteristica. I valori possibili sono d4 (un dado a quattro facce, il valore minimo), d6, d8, d10 e d12. Le caratteristiche inoltre si dividono in attributi (caratteristiche inerenti del personaggio) e abilit\u00e0 (che sono capacit\u00e0 apprese). Gli attributi sono agilit\u00e0, forza, intelligenza e vigore mentre abilit\u00e0 tipiche sono arrampicarsi, cavalcare, guarigione, combattere, ecc..\nI personaggi possono ulteriormente essere personalizzati con vantaggi e svantaggi che diversamente dai tratti non sono valutati in termini di un dado. Inoltre ci sono alcuni attributi (attributi derivati) il cui valore \u00e8 calcolato sulla base di altri. Questi sono \"passo\" (quanto ci si pu\u00f2 muovere in un turno), parata (l'abilit\u00e0 nel difendersi), robustezza (la capacit\u00e0 di subire danni) e carisma (il fascino e la presenza fisica). Alcune ambientazioni aggiungono ulteriori attributi derivati.\nRisoluzione delle azioni.\nIl successo delle azioni \u00e8 determinato tirando il dado associato al tratto relativo all'azione. Se il risultato \u00e8 maggiore uguale al \"numero chiave\" \u2014 generalmente quattro \u2014 l'azione ha avuto successo, altrimenti fallisce. Se si ottiene il risultato massimo del dado, detto \"asso\", (per esempio 8 tirando un dado a otto facce), allora si pu\u00f2 ritirarlo e aggiungere il nuovo risultato al tiro precedente, continuando a ritirare se si ottiene nuovamente il risultato massimo. Per ogni quattro punti con cui si supera il numero chiave si ottiene un \"incremento\", per esempio se si tenta una prova normale con numero chiave pari a 4, un risultato di 8 \u00e8 un successo con un incremento, uno di 12 un successo con due incrementi e cos\u00ec via.\nQuando due avversari tentano un'azione contrapposta (ad esempio afferrare entrambi lo stesso oggetto) entrambi fanno una prova di abilit\u00e0 e chi ottiene il totale maggiore riesce nell'azione. Il risultato dell'avversario diventa il numero chiave dell'azione, ottenendo quindi un numero di incrementi pari al numero di volte di cui supera di quattro punti il risultato dell'altro.\nI personaggi giocanti e i personaggi non giocanti significativi sono detti \"protagonisti\". Ogni volta che devono tirare un dado per superare una prova tirano un dado a sei facce aggiuntivo (detto \"dado del destino\") e il risultato del tiro \u00e8 il risultato pi\u00f9 alto tra quello del dado associato al tratto e quello del destino. Anche il tiro del dado del destino si ritira se si ottiene un asso (in questo caso un sei). Inoltre i protagonisti ricevono per ogni sessione di gioco un certo numero di \"benny\" (un'abbreviazione in gergo per \"benefits\", \"benefici\") rappresentati da gettoni da poker. Questi possono essere scambiati per vari tipi di bonus, come ridurre o negare il danno di un attacco o ritirare il dado associato al tratto per una prova di abilit\u00e0\nCombattimento.\nL'iniziativa in combattimento viene determinata turno per turno pescando una carta da un mazzo di carte da poker e agendo in sequenza secondo il valore dalla pi\u00f9 alta alla pi\u00f9 bassa (A, K, Q, 10, 9, 8, 7, 6, 5, 4, 3 e 2), in caso di parit\u00e0 di valore si decide in base al seme (in ordine picche, cuori, quadri e fiori). I jolly permette di agire quando si preferisce nel turno, anche interrompendo l'azione di un altro personaggio e di avere un bonus di +2 a tutte le prove tentate nel turno. Il mazzo viene rimischiato al termine di ogni turno nel quale \u00e8 stato pescato un jolly.\nI danni sono determinati tirando un certo numero di dadi (dipendenti dall'arma usata) e nel caso di armi di mischia aggiungendo il risultato di un tiro di forza. Il numero chiave del tiro di danni \u00e8 la robustezza dell'avversario. Se il tiro danni ha successo l'avversario \u00e8 \"scosso\", per ogni incremento ottenuto subisce una ferita. Un personaggio scosso pu\u00f2 solo muoversi di met\u00e0 del suo movimento e non compiere altri tipi di azione. All'inizio di ogni turno pu\u00f2 tentare un tiro di spirito per recuperare dalla condizione di scosso e tornare ad agire normalmente.\nLe comparse hanno un solo punto ferita, quindi basta un successo in un tiro danni per eliminarle dal combattimento, mentre i protagonisti (giocatori e personaggio non giocanti significativi) possono subire pi\u00f9 ferite, generalmente tre.\nStoria editoriale.\nNel 2003 Shane Hensley, in seguito ai problemi economici in cui era incorsa il Pinnacle Entertainment Group fond\u00f2 una nuova societ\u00e0 la Great White Games, a cui trasfer\u00ec tutte le propriet\u00e0 intellettuali della societ\u00e0 precedente. Per\u00f2 piuttosto che proseguire con la pubblicazione dei vecchi titoli semplific\u00f2 il regolamento del wargame tridimensionale \"Great Rail Wars\" (a sua volta una versione semplificata di \"Deadlands\") e lo us\u00f2 come base per pubblicare il regolamento generico \"Savage Worlds\". Alla convention di Origins 2004, ricevette l'Origins Award per il miglior gioco di ruolo del 2003.\nIl nuovo regolamento fu supportato con un approccio molto diverso da quello seguito in precedenza da Hensley, invece di pubblicare molti supplementi per un'ambientazione (per \"Deadlands\" erano stati pubblicati oltre una quarantina di manuali) il regolamento fu supportato dalla pubblicazione di nuove ambientazioni di vario tipo come quella fantasy di \"Evernight: The Darkest Setting of All\" (2003), il cappa e spada di \"50 Fathoms: High Adventure in a Drowned World\" (2003), il supereroistico \"Necessary Evil: Supervillains Must Rise Where Heroes Fall\" (2004) e cos\u00ec via, per ognuna delle quali furono pubblicati pochi (o nessun supplemento). A partire da \"50 Fathoms\" l'ambientazione comprendeva una campagna gestita sulla base di avventure basate su vari luoghi della campagna, ognuna delle quali pu\u00f2 portare avanti la trama principale o essere un'avventura collaterale scollegata da essa. Come per le ambientazioni in generale queste tendono a essere descritte in termini ampi lasciando al master il compito di approfondirle e questo in accoppiata con il regolamento leggero di \"Savage Worlds\" gli permette di poter preparare una campagna rapidamente..\nIl manuale fu rivisto e pubblicato in formato PDF alla fine del 2004 e una revisione stampata fu pubblicata all'inizio del 2005 e nello stesso anno la Great White Games inizi\u00f2 a pubblicare espansioni delle regole per diversi generi in formato elettronico. Fu anche pubblicato un regolamento autonomo per wargame tridimensionale basato sul regolamento di \"Savage World\". Il ciclo si chiuse con la pubblicazione di \"Deadlands Reloaded\", un'ambientazione per \"Savage World\" che ripropone l'ambientazione del gioco di ruolo dal cui regolamento aveva avuto origine quello \"Savage Worlds\". A partire da quest'anno inoltre la Great White Games inizi\u00f2 a pubblicare i giochi usando la vecchia etichetta del Pinnacle Entertainment Groupo.\nAlla fine del 2005 la Pinnacle si accord\u00f2 con la WizKids per pubblicare giochi di ruolo autonomi basati sulle ambientazioni di \"Pirates\", \"Rocketmen\" e \"MageKnight\" usando le regole di \"Savage Worlds\". Solo \"The Pirates of the Spanish Main RPG\" fu effettivamente pubblicato nell'aprile 2007. La Pinnacle pubblic\u00f2 nel 2007 un altro gioco su licenza, \"The Savage World of Solomon Kane\", basato su Solomon Kane, un personaggio creato da Robert E. Howard.\nNell'ottobre 2007 la Pinnacle pubblic\u00f2 un'edizione a prezzo molto economico in formato digest delle regole, chiamata \"Savage Worlds Explorer's Edition\". Questa vendette oltre 50.000 copie in quattro anni e comprende la revisione del danno in combattimento di mischia comparsa per la prima volta in \"Deadlands Reloaded\", oltre a nuove regole per gli inseguimenti.\nA partire dal 2008 inoltre inizi\u00f2 a supportare pi\u00f9 approfonditamente le proprie linee di prodotti, con la pubblicazioni di nuovi supplementi generici come \"Fantasy Companion\" (2009) e il \"Super Powers Companion\" (2010), la pubblicazione di supplementi per l'ambientazione di Solomon Kane e la pubblicazione di una serie di avventure per \"Deadlands\". Continu\u00f2 comunque la pubblicazione di nuove ambientazioni come la postapocalittica \"Deadlands Hell on Earth: Reloaded\" (2012) e l'hurban fantasy \"Deadlands: Noir\" (2012) e la versione per \"Savage Worlds\" dello steampunk \"\".\nOltre alle ambientazioni pubblicate dalla Pinnacle, c'\u00e8 stato tutto un fiorire di ambientazioni pubblicate da terze parti grazie al fatto che la Pinnacle licenzia liberamente il sistema di gioco, sebbene per garantire la qualit\u00e0 dei prodotti le licenze devono comunque essere preapprovate.\nEdizioni italiane.\nIl sistema di gioco \u00e8 stato licenziato in Italia dalla GG Studio, che ha tradotto oltre al manuale base anche alcune ambientazioni originali (\"Deadlands Reloaded\", \"Necessary Evil\", \"50 Fathoms\"), nonch\u00e9 l'ambientazione fantascientifica \"Nemezis\" e quella spada e stregoneria \"Beasts &amp; Barbarians\", entrambe della licenziataria polacca GRAmel (nonostante la linea \"Beasts &amp; Barbarians\" sia realizzata dall'italiano Umberto Pignatelli). La traduzione del manuale base ha ricevuto nel 2014 il premio di gioco di ruolo dell'anno a Lucca Comics &amp; Games. Sono inoltre pubblicate a partire da novembre 2013 diverse altre \"ambientazioni selvagge\" originali del tutto italiane:\nA questi titoli va aggiunto inoltre \"Deadlands: Messico &amp; Nuvole\" di Davide Mana, il primo caso di materiale per \"Deadlands: Reloaded\" pubblicato da una casa editrice licenzi]naggi iconici, regole sulle risse da saloon e numerosi spunti umoristici per avventure pi\u00f9 scanzonate.\nPubblicazioni.\nAmbientazioni.\nDi seguito sono elencate solo le principali campagne, per alcune di queste sono state anche pubblicati manuali aggiuntivi.\nAltri editori.\nL'elenco si limita ad ambientazioni, per diverse di esse sono stati prodotti manuali o avventure supplementari."}
{"id": "5172819", "revid": "767487", "url": "https://it.wikipedia.org/wiki?curid=5172819", "title": "The Cop", "text": "The Cop \u00e8 un film del 1928 diretto da Donald Crisp.\nProduzione.\nIl film fu prodotto dalla DeMille Pictures Corporation.\nDistribuzione.\nIl copyright del film, richiesto dalla Path\u00e9 Exchange, Inc., fu registrato l'11 luglio 1928 con il numero LP25458\nDistribuito dalla Path\u00e9 Exchange, il film usc\u00ec nelle sale cinematografiche USA il 20 agosto 1928. Nel 1929, fu distribuito in Argentina (20 aprile, come \"Botones dorados\"), in Finlandia (23 dicembre) e in Austria."}
{"id": "5172820", "revid": "100437039", "url": "https://it.wikipedia.org/wiki?curid=5172820", "title": "Oliver Penrose", "text": "Si \u00e8 laureato in fisica al University College di Londra ed ha conseguito un dottorato di ricerca al King's College di Cambridge.\nHa insegnato fisica teorica per molti anni all'Imperial College di Londra e alla Open University. Dal 1986 al 1994 \u00e8 stato insegnante di matematica alla Heriot-Watt University di Edimburgo. Nel 1994 si \u00e8 ritirato dall'insegnamento, \u00e8 professore emerito in tale universit\u00e0 ed \u00e8 ancora attivo nella ricerca.\nI suoi campi di interesse comprendono la meccanica statistica, le transizioni di fase nei metalli e la fisica dei tensioattivi. Ha elaborato teorie importanti per la comprensione dei superfluidi e dei superconduttori. Altri settori a cui ha dato contributi sono le basi teoriche della direzione del tempo e l'interpretazione della meccanica quantistica.\n\u00c8 membro della Royal Society di Londra e della Royal Society di Edimburgo."}
{"id": "5172825", "revid": "767487", "url": "https://it.wikipedia.org/wiki?curid=5172825", "title": "Sal of Singapore", "text": "Sal of Singapore \u00e8 un film del 1928 diretto da Howard Higgin."}
{"id": "5172829", "revid": "767487", "url": "https://it.wikipedia.org/wiki?curid=5172829", "title": "Grattacieli (film 1928)", "text": "Grattacieli (\"Skyscraper\") \u00e8 un film del 1928 diretto da Howard Higgin sotto la supervisione di Walter Woods. Prodotto dalla DeMille Pictures Corporation e distribuito dalla Path\u00e9 Exchange, aveva come interpreti William Boyd, Alan Hale, Sue Carol, Alberta Vaughn, Wesley Barry, Paul Weigel.\nNel 1930, Elliott J. Clawson fu candidato all'Oscar per la miglior sceneggiatura (oltre che per questo film, ricevette la candidatura anche per \"The Cop\", \"Tutti per uno\" (\"The Leatherneck\"), \"Sal of Singapore\").\nTrama.\nBlondy e Slim, grandi amici, lavorano come operai specializzati. Un giorno, Blondy - nel tentativo di salvare Slim - resta gravemente ferito. Non potendo pi\u00f9 lavorare, l'uomo soffre di depressione. Sar\u00e0 Slim a riportarlo a interessarsi di nuovo alla vita usando il sotterfugio di fingere di corteggiare la ragazza che Blondy ama. La gelosia risveglia i sentimenti di Blondy e lo porta sulla via della guarigione.\nProduzione.\nIl film fu prodotto dalla DeMille Pictures Corporation.\nDistribuzione.\nIl copyright del film, richiesto dalla Path\u00e9 Exchange, Inc., fu registrato il 2 aprile 1928 con il numero LP25114; la pellicola usc\u00ec nelle sale cinematografiche degli Stati Uniti l'8 aprile 1928, presentato il 9 a New York al Paramount Theatre. Nello stesso anno, la Bayerische Film lo distribu\u00ec in Germania con il titolo \"Wolkenkratzer\". In Argentina, usc\u00ec il 23 novembre 1928 come \"El rascacielos\"; in Danimarca, il 10 dicembre 1928 come \"Skyskrabernes Helte\"; in Finlandia, il 10 marzo 1930.\nConservazione.\nCopia completa della pellicola si trova conservata negli archivi del Gosfilmofond di Mosca, dell'UCLA Film And Television Archive di Los Angeles, della Library of Congress di Washington."}
{"id": "5172861", "revid": "287204", "url": "https://it.wikipedia.org/wiki?curid=5172861", "title": "Johan Carlsson", "text": "Carriera.\nIn carriera ha raggiunto una finale nel singolare al Japan Open Tennis Championships nel 1986. Nei tornei del Grande Slam ha ottenuto il suo miglior risultato raggiungendo il terzo turno nel singolare agli US Open nel 1988."}
{"id": "5172872", "revid": "287204", "url": "https://it.wikipedia.org/wiki?curid=5172872", "title": "27147 Mercedessosa", "text": "27147 Mercedessosa \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,9663669\u00a0UA e da un'eccentricit\u00e0 di 0,0116482, inclinata di 8,38574\u00b0 rispetto all'eclittica."}
{"id": "5172873", "revid": "177744", "url": "https://it.wikipedia.org/wiki?curid=5172873", "title": "31416 Peteworden", "text": "31416 Peteworden \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,4302362\u00a0UA e da un'eccentricit\u00e0 di 0,1388217, inclinata di 3,15488\u00b0 rispetto all'eclittica."}
{"id": "5172874", "revid": "298229", "url": "https://it.wikipedia.org/wiki?curid=5172874", "title": "Bound for Glory 2012", "text": "Bound for Glory 2012 \u00e8 stata l'ottava edizione del pay-per-view prodotto dalla federazione Total Nonstop Action Wrestling (TNA). L'evento si \u00e8 svolto il 14 ottobre 2012 presso la Grand Canyon University Arena di Phoenix in Arizona.\nEvento.\nNella stessa serata ha avuto luogo la cerimonia per l'inserimento di Sting nella TNA Hall of Fame, l'istituzione del wrestling professionistico dedicato ai lottatori che sono ricordati come i migliori nella storia di Impact Wrestling."}
{"id": "5172875", "revid": "177744", "url": "https://it.wikipedia.org/wiki?curid=5172875", "title": "12006 Hruschka", "text": "12006 Hruschka \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 3,9853516\u00a0UA e da un'eccentricit\u00e0 di 0,0814455, inclinata di 10,27411\u00b0 rispetto all'eclittica."}
{"id": "5172876", "revid": "124808", "url": "https://it.wikipedia.org/wiki?curid=5172876", "title": "Take Five (film)", "text": "Take Five \u00e8 un film del 2013 scritto e diretto da Guido Lombardi.\nTrama.\nGaetano, un ricettatore, decide di mettere su una banda di rapinatori per tentare un colpo ad una importante banca napoletana. Si rivolge a Sas\u00e0, un fotografo di matrimoni, ex rapinatore e cardiopatico; O' Sciomen, un leggendario rapinatore appena uscito di galera; Ruocco, un pugile squalificato a vita ed infine Carmine, un idraulico con il vizio del gioco. Insieme organizzano la rapina milionaria in banca attraversando la rete fognaria napoletana. Tutto sembra essere filato liscio ma a causa di un disguido, Gaetano rimane intrappolato nelle fogne con il denaro. Il resto della banda riunita a casa di Sas\u00e0 si domanda se Gaetano sia morto o se se ne sia andato con tutto il bottino, Carmine, che \u00e8 l'unico a sapere dove Gaetano \u00e8 rimasto intrappolato, dice alla banda di conoscere la sua posizione, i rapinatori decidono di aspettare la notte per andare a controllare, visto che di giorno la polizia potrebbe beccarli pi\u00f9 facilmente. Nel frattempo un malavitoso chiamato O' Ninnillo e Antonio, un suo complice, si aggirano davanti al condominio di Sas\u00e0, e sembrano sapere che dentro casa di quest'ultimo dovrebbe trovarsi la refurtiva della rapina. I due malavitosi usano un ragazzino che consegna le pizze per farsi un'idea di come siano organizzati all'interno della casa. Egli trover\u00e0 varie scuse per entrare pi\u00f9 volte nell'appartamento, accattivandosi anche gli occupanti e dir\u00e0 ai due gangster che in cinque hanno solo una sola pistola vera. I due camorristi irrompono nella casa, chiedono inutilmente dove sia il bottino e prelevano Carmine e Sas\u00e0, lasciando soli O' Sciomen e Ruocco. Carmine e Sas\u00e0 vengono portati in una localit\u00e0 segreta, piena di guardaspalle, davanti a O' Jannone, un potente boss locale. Egli vuole sapere dai due dove tengono nascosto il bottino, in particolare da Sas\u00e0 che, si scoprir\u00e0 in un flashback, aver segretamente promesso in precedenza al boss che tutto il ricavato della rapina sarebbe andato a lui, in cambio di un costoso trapianto di cuore. In breve la situazione tra i gangster nel covo degenera in un conflitto a fuoco, Sas\u00e0 e Carmine riescono a fuggire tra proiettili e sangue. Intanto O' Sciomen, rimasto a casa da solo con Ruocco, tenta di praticare al pugile dormiente del sesso orale; Ruocco si sveglia e allontana in malo modo O' Sciomen. Nello stesso istante tornano Sas\u00e0 e Carmine. Ruocco e O' Sciomen fanno finta di niente. \u00c8 ormai notte. Guidati da Carmine i rapinatori vanno al tombino dove Gaetano \u00e8 rimasto intrappolato. Carmine e Sas\u00e0 scendono all'interno della fogna, non trovando n\u00e9 Gaetano n\u00e9 il bottino. Carmine, temendo di venir considerato un bugiardo, cerca di uccidere Sas\u00e0, ma quest'ultimo ha la meglio sull'idraulico e lo uccide con vari colpi di pistola. Ruocco, spaventato dalla situazione degenerata fugge dal posto, O' Sciomen lo insegue, Ruocco, trovatosi davanti la polizia e dietro O' Sciomen, viene ucciso dal leggendario rapinatore, ignaro della presenza dei poliziotti che dopo aver assistito al crudo omicidio, puntano le loro pistole su O' Sciomen che pur di non tornare in galera decide di spararsi. Nel frattempo, Gaetano, che era sopravvissuto, raggiunge casa di Sas\u00e0 con il bottino della rapina; poco dopo O' Ninnillo, ancora vivo e armato, tenendo in ostaggio il ragazzino delle pizze, entra in casa di Sas\u00e0, vi trova Gaetano e gli dice che Sas\u00e0 lo ha tradito e che ha ammazzato tutti gli altri membri della banda. Sas\u00e0 ritorna a casa sua e trova Gaetano e O' Ninnillo in procinto di sparare al ragazzino tenuto in ostaggio. Sas\u00e0 punta la pistola contro O' Ninnillo che a sua volta la punta verso di lui, mentre Gaetano, ora armato, cerca di tenere nel mirino entrambi. Dopo qualche minuto di sguardi taglienti fra i tre uomini, Sas\u00e0 aspetta che il ragazzino si liberi da O' Ninnillo, per poi iniziare una violenta sparatoria che si concluder\u00e0 con un triangolo di cadaveri. Il ragazzino, rimasto illeso, probabilmente si approprier\u00e0 del bottino dei rapinatori."}
{"id": "5172877", "revid": "287204", "url": "https://it.wikipedia.org/wiki?curid=5172877", "title": "Pilar V\u00e1squez", "text": "Carriera.\nIn carriera ha raggiunto una finale nel singolare al Japan Open Tennis Championships nel 1982. Nei tornei del Grande Slam ha ottenuto il suo miglior risultato raggiungendo il quarto turno nel singolare agli US Open nel 1983.\nIn Fed Cup ha disputato un totale di 30 partite, collezionando 16 vittorie e 14 sconfitte."}
{"id": "5172878", "revid": "287204", "url": "https://it.wikipedia.org/wiki?curid=5172878", "title": "Pilar Vasquez", "text": ""}
{"id": "5172881", "revid": "287204", "url": "https://it.wikipedia.org/wiki?curid=5172881", "title": "24829 Berounurbi", "text": "24829 Berounurbi \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,2912079\u00a0UA e da un'eccentricit\u00e0 di 0,1369492, inclinata di 5,77060\u00b0 rispetto all'eclittica."}
{"id": "5172883", "revid": "287204", "url": "https://it.wikipedia.org/wiki?curid=5172883", "title": "52308 Hanspeterr\u00f6ser", "text": "52308 Hanspeterr\u00f6ser \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 3,0433693\u00a0UA e da un'eccentricit\u00e0 di 0,1587496, inclinata di 3,82785\u00b0 rispetto all'eclittica."}
{"id": "5172884", "revid": "2034231", "url": "https://it.wikipedia.org/wiki?curid=5172884", "title": "Penrose", "text": ""}
{"id": "5172885", "revid": "287204", "url": "https://it.wikipedia.org/wiki?curid=5172885", "title": "52308 Hanspeterroser", "text": ""}
{"id": "5172887", "revid": "709565", "url": "https://it.wikipedia.org/wiki?curid=5172887", "title": "52341 Ballmann", "text": "52341 Ballmann \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 2,7869065\u00a0UA e da un'eccentricit\u00e0 di 0,1512788, inclinata di 9,59410\u00b0 rispetto all'eclittica."}
{"id": "5172902", "revid": "767487", "url": "https://it.wikipedia.org/wiki?curid=5172902", "title": "Ricardo Acioly", "text": "Carriera.\nGiocatore.\nIn carriera ha vinto tre titoli di doppio. Nei tornei del Grande Slam ha ottenuto il suo miglior risultato raggiungendo il secondo turno nel doppio agli US Open nel 1987.\nIn Coppa Davis ha giocato un totale di 4 partite, ottenendo una vittoria e 3 sconfitte.\nAllenatore.\nHa cominciato ad allenare nel 1993 ed ha seguito tra gli altri Marcelo R\u00edos, Gabriela Sabatini, Fernando Meligeni, Nicol\u00e1s Pereira, Andr\u00e9 S\u00e1, Hern\u00e1n Gumy, Javier Frana, Alexandre Simoni e, dal 2005, Jo\u00e3o Souza. Ha capitanato la Nazionale di Coppa Davis del Brasile e la selezione per i Giochi della XXVII Olimpiade di Sydney nel 2000."}
{"id": "5172908", "revid": "71155", "url": "https://it.wikipedia.org/wiki?curid=5172908", "title": "Daria De Pretis", "text": ""}
{"id": "5172928", "revid": "68730977", "url": "https://it.wikipedia.org/wiki?curid=5172928", "title": "Raffaele Volterrano", "text": ""}
{"id": "5172930", "revid": "1442080", "url": "https://it.wikipedia.org/wiki?curid=5172930", "title": "Dallas Cowboys 2003", "text": "La stagione dei Dallas Cowboys \u00e8 stata la 44\u00aa della franchigia nella National Football League. La squadra assunse l'allenatore futuro membro della Pro Football Hall of Fame Bill Parcells che la guid\u00f2 alla prima stagione con un record vincente in cinque anni, incluse tre consecutive con un bilancio di 5-11."}
{"id": "5172931", "revid": "136801", "url": "https://it.wikipedia.org/wiki?curid=5172931", "title": "Queensland Open", "text": ""}
{"id": "5172933", "revid": "729019", "url": "https://it.wikipedia.org/wiki?curid=5172933", "title": "Stanley Cup 1982", "text": "La finale della Stanley Cup 1982 \u00e8 stata una serie al meglio delle sette gare che ha determinato il campione della National Hockey League per la stagione 1981-82. Al termine dei playoff i New York Islanders, campioni della Prince of Wales Conference, si sfidarono contro i Vancouver Canucks, campioni nella Clarence S. Campbell Conference. Gli Islanders nella serie finale di Stanley Cup usufruirono del fattore campo in virt\u00f9 del maggior numero di punti ottenuti nella stagione regolare, 118 punti contro i 77 dei Canucks. La serie inizi\u00f2 l'8 maggio e fin\u00ec il 16 maggio con la conquista della Stanley Cup da parte degli Islanders per 4 a 0.\nGrazie al successo finale gli Islanders furono l'ultima franchigia capace di vincere tre Stanley Cup consecutive, traguardo raggiunto per la prima volta da una formazione statunitense. Per Vancouver si tratt\u00f2 invece della prima apparizione assoluta in finale dopo l'ingresso nella NHL avvenuto nel 1970. Era dal 1926 che una squadra proveniente dal Canada occidentale non giungeva in finale di Stanley Cup; l'ultima sfida fu infatti quella fra campioni della NHL dei Montreal Maroons e i Victoria Cougars, vincitori dell'altra lega professionistica allora esistente, la Western Canada Hockey League. Nella storia delle finali NHL si stabil\u00ec inoltre il record di punti di distacco fra le due finaliste, ben 41 fra i 118 degli Islanders e i 77 dei Canucks.\nAl termine della serie l'attaccante canadese Mike Bossy fu premiato con il Conn Smythe Trophy, trofeo assegnato al miglior giocatore dei playoff.\nContendenti.\nNew York Islanders.\nI New York Islanders conclusero la stagione regolare al primo posto nella Patrick Division con 118 punti. Al primo turno superarono per 3-2 i Pittsburgh Penguins, mentre in finale di Division sconfissero nel derby cittadino i New York Rangers per 4-2. Nella finale della Conference affrontarono i vincitori della Adams Division dei Quebec Nordiques e li superarono per 4-0.\nVancouver Cancuks.\nI Vancouver Cancuks conclusero la stagione regolare in seconda posizione nella Smythe Division con 77 punti. Al primo turno sconfissero i Calgary Flames per 3-0, mentre in finale di Division superarono per 4-1 i Los Angeles Kings. In finale di Conference sconfissero per 4-1 i campioni della Norris Division, i Chicago Blackhawks."}
{"id": "5172937", "revid": "640469", "url": "https://it.wikipedia.org/wiki?curid=5172937", "title": "Beato Paolo VI", "text": ""}
{"id": "5172938", "revid": "838137", "url": "https://it.wikipedia.org/wiki?curid=5172938", "title": "Danny Makkelie", "text": "Carriera.\nIntraprende la carriera arbitrale a 16 anni, e fa successivamente il suo debutto nel calcio professionistico nel 2005, a 22 anni. Nel novembre 2009 \u00e8 arrivato a dirigere in Eredivisie, in occasione di Heracles Almelo - Sparta Rotterdam. \u00c8 nominato internazionale con decorrenza dal 1\u00ba gennaio 2011. L'anno seguente viene convocato dall'UEFA per il campionato europeo under 19 in Estonia, dove dirige due partite della fase a gironi e successivamente la finale tra Spagna e Grecia. Pochi mesi dopo fa il suo esordio nella fase a gironi dell'Europa League.\nIl 21 ottobre 2014 dirige la sua prima partita in Champions League, nella circostanza l'incontro della terza giornata tra Chelsea e Maribor. Noto per la sua severit\u00e0, detiene il record di partita dell'Eredivisie con pi\u00f9 cartellini (13), che risale a - , valida per la prima giornata del campionato 2014-15. Nel 2015 \u00e8 selezionato dall'UEFA in vista del Campionato europeo di calcio Under-21 2015. Qui dirige due gare della fase a gironi.\nNell'ottobre 2015 \u00e8 selezionato dalla FIFA per prender parte al Campionato mondiale di calcio Under-17 2015 in programma in Cile. Il 30 aprile 2018 viene selezionato ufficialmente in qualit\u00e0 di VAR dalla FIFA per i mondiali di Russia 2018. Nel gennaio 2019 viene selezionato in qualit\u00e0 di Video Assistant Referee per la Coppa d'Asia 2019. Il 14 maggio 2019 viene designato sempre in qualit\u00e0 di VAR per la finale di Champions League tra e , disputatasi il 1\u00ba giugno 2019 al Wanda Metropolitano di Madrid, diretta dallo sloveno Damir Skomina.\nIl 18 settembre 2019 arbitra la partita dei gironi di UEFA Champions League fra e . Il 18 agosto 2020 viene designato per dirigere la finale di Europa League tra e disputata a Colonia. Il 21 aprile 2021 viene selezionato per la competizione Europea dell'estate successiva durante la quale arbitrer\u00e0 sia la partita inaugurale Turchia-Italia, svoltasi Roma, che Inghilterra-Danimarca una delle due semifinali del torneo."}
{"id": "5172939", "revid": "73831", "url": "https://it.wikipedia.org/wiki?curid=5172939", "title": "Danny Desmond Makkelie", "text": ""}
{"id": "5172946", "revid": "2110845", "url": "https://it.wikipedia.org/wiki?curid=5172946", "title": "Ivo Prandin", "text": "\u00c8 stato uno dei principali autori della fantascienza italiana degli \"anni d'oro\" (1952-1960). Ha scritto anche di arte e si \u00e8 dedicato al disegno e alla poesia.\nBiografia.\nNato a Bosaro in provincia di Rovigo nel 1935, \u00e8 stato inviato speciale e responsabile della redazione culturale del quotidiano \"Il Gazzettino\" e ha diretto la rivista di cultura e turismo \"Leo\" pubblicata in italiano e inglese a Venezia.\nLa maggior parte della sua produzione come autore di fantascienza \u00e8 concentrata negli anni 1958-1963 con numerosi racconti, venendo pubblicato nelle pagine della rivista pionieristica \"Oltre il cielo\" assieme ad alcuni degli altri principali autori italiani dell'epoca: Renato Pestriniero, Vincenzo Croce, Gianni Vicario e in seguito Lino Aldani. Ivo Prandin ha utilizzato come pseudonimi i nomi di Max jr. Bohl e Ipran. Dalla fine degli anni settanta ha pubblicato alcuni romanzi.\nHa scritto i testi di numerosi libri di fotografie di Fulvio Roiter (tradotti in pi\u00f9 lingue), Lou Embo, Fernando Bertuzzi, Clive Handerson e profili di artisti contemporanei."}
{"id": "5172963", "revid": "287204", "url": "https://it.wikipedia.org/wiki?curid=5172963", "title": "Radka Bobkov\u00e1", "text": "Carriera.\nIn carriera ha vinto due titoli nel singolare e due titoli di doppio. Nei tornei del Grande Slam ha ottenuto il suo miglior risultato raggiungendo il terzo turno nel singolare agli US Open nel 1994, e nel doppio a Wimbledon nel 1995.\nIn Fed Cup ha disputato un totale di 7 partite, collezionando 5 vittorie e 2 sconfitte.\nStatistiche.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "5172964", "revid": "287204", "url": "https://it.wikipedia.org/wiki?curid=5172964", "title": "Radka Bobkova", "text": ""}
{"id": "5172965", "revid": "260676", "url": "https://it.wikipedia.org/wiki?curid=5172965", "title": "Verde della Scala (XIV secolo)", "text": "Biografia.\nSpos\u00f2 nel 1362 il marchese di Ferrara Niccol\u00f2 II d'Este, figlio di Obizzo III d'Este.\nDiscendenza.\nVerde e Niccol\u00f2 ebbero una figlia:"}
{"id": "5172970", "revid": "1776051", "url": "https://it.wikipedia.org/wiki?curid=5172970", "title": "More Than Meets the Eye (Europe)", "text": "More Than Meets the Eye \u00e8 una canzone del gruppo musicale svedese Europe, estratta come quarto singolo dall'album \"Out of This World\" nell'ottobre 1989. Venne distribuito solo in Francia, Spagna e Giappone.\nLa canzone \u00e8 stata scritta dal cantante Joey Tempest, dal chitarrista Kee Marcello e dal tastierista Mic Michaeli.\nTracce.\nLato B.\nIl lato B del singolo \u00e8 \"Let the Good Times Rock\", brano anch'esso incluso e precedentemente estratto come singolo dall'album \"Out of This World\"."}
{"id": "5172985", "revid": "543022", "url": "https://it.wikipedia.org/wiki?curid=5172985", "title": "Il venditore di medicine", "text": "Il venditore di medicine \u00e8 un film del 2013 diretto da Antonio Morabito. Il film \u00e8 stato presentato al Festival internazionale del film di Roma 2013.\nTrama.\nBruno, sposato con Anna, lavora come informatore farmaceutico per un'azienda di medicine, la Zafer. Nonostante sia un buon piazzista, il clima aziendale \u00e8 teso, tanto che un suo collega, dopo un pesante rimbrotto da parte della capoarea Giovanna, si suicida sparandosi nella sua auto. Bruno, sempre pi\u00f9 sorvegliato dai suoi superiori, compie il suo giro tra le sue \"regine\", i medici che prescrivono i farmaci che presenta. Ad alcuni offre gadget e veri e propri regali, che vanno dai pranzi ai cellulari, fino a sponsorizzazioni per partecipare a congressi medici all'estero. La regola \u00e8 quella che un regalo debba fruttare 11 volte: a una spesa di 2000 euro deve corrispondere un'entrata in termini di vendite e prescrizioni di almeno 22.000 euro, altrimenti non c'\u00e8 margine di guadagno per l'azienda.\nNonostante l'illegalit\u00e0 del comparaggio, la pratica \u00e8 diffusa, e Bruno si muove con circospezione, tra farmacisti e medici amici, come Filippo, che gli chiedono spesso favori, e altri che sono pi\u00f9 dubbiosi, per non dire ostili, e che antepongono l'etica professionale a qualsiasi lusinga dell'azienda farmaceutica, come un nuovo medico generico, che rifiuta scandalizzato il dono di un tablet, querelando Bruno e la Zafer, e la dottoressa Miceli, una giovane specializzanda la quale, invaghita di Bruno, aveva effettuato per lui centinaia di prescrizioni, anche a pazienti deceduti. Un altro evento sconvolge la vita di Bruno, nella sala d'aspetto di una delle sue \"regine\", incontra un suo amico d'infanzia Stefano, ora malato di fibrosi polmonare, contratta in seguito ad essersi prestato, spinto dalla crisi economica, quale cavia per test farmaceutici. Bruno scopre che l'amico \u00e8 in attesa di un farmaco sperimentale, che difficilmente arriver\u00e0 in Italia e non sar\u00e0 comunque alla portata delle sue tasche. Sconvolto sia dalla situazione dell'amico sia dal trattamento che la sua \"regina\" gli riservava, Bruno decide di aiutarlo.\nIn azienda, pur di non perdere il posto di lavoro, Bruno, che per la pressione sta assumendo anche farmaci ansiolitici, chiede a Giovanna, anch'essa a sua volta oggetto di pressioni dagli amministratori dell'azienda, di affidargli un compito pi\u00f9 impegnativo, uno \"squalo\", ovvero un importante medico, che segue moltissimi pazienti e di conseguenza, effettua migliaia di prescrizioni. Ottiene cos\u00ec un compito in cui nessuno \u00e8 riuscito, ovvero quello di proporre un farmaco chemioterapico al primario dell'ospedale San Cristoforo, il professor Malinverni), apparentemente irreprensibile e incorruttibile. Il professore per\u00f2 non ha nessun interesse al farmaco e non \u00e8 interessato ad alcuna proposta. Durante l'incontro in ospedale Bruno nota per\u00f2 il vice-primario, il dottor Foli, che pure tenta di corrompere, senza successo. Nel frattempo Bruno, nel tentativo di salvare l'amico malato, si procura lo stemidone, il farmaco sperimentale salvavita necessario, da un giovane informatore farmaceutico in cambio di consigli su come ingraziarsi le varie \"regine\" e muoversi nel lavoro.\nBruno viene a sapere da Filippo che Malinverni \u00e8 tutt'altro che irreprensibile, e che con la sua caposala nasconde traffici illeciti. Introdottosi nottetempo in ospedale, trova i documenti compromettenti in archivio, legati al traffico di macchinari ospedalieri verso cliniche private. Con questi ricatta Malinverni, facendogli inoltre credere che ad avergli consegnato i documenti sia stato il suo vice-primario, il dottor Foli. Malinverni cede e accetta di introdurre il farmaco della Zafer in ospedale.\nA questo successo professionale di Bruno, corrisponde per\u00f2 un deterioramento della propria sfera personale: tornando a trovare Stefano con un'ulteriore fornitura del farmaco salvavita, scopre che questo \u00e8 deceduto poco prima. In famiglia la situazione non \u00e8 migliore: sua moglie Anna vuole avere un figlio e smette di prendere la pillola, ma per Bruno il momento \u00e8 inadatto, nell'incertezza del lavoro. Cos\u00ec ottiene da un medico amico la prescrizione di anticoncezionali che le somministra di nascosto nel cibo. Quando Anna, che inizia ad avere nausee e mancamenti, si sente male e finisce in ospedale scopre di essere stata ingannata dal marito e non vuole pi\u00f9 vederlo. Ad aggravare la situazione arriva anche la denuncia da parte di un medico per un tentativo di corruzione. Se il processo si risolve con l'assoluzione di Bruno e della Zafer per insufficienza probatoria, il tentativo di riconquistare la moglie non va a buon fine e Bruno viene allontanato a gran voce da Anna stessa, nella scuola dove l'aveva raggiunta.\nDistribuzione.\nIl film \u00e8 uscito nelle sale nell'aprile 2014."}
{"id": "5173016", "revid": "11190", "url": "https://it.wikipedia.org/wiki?curid=5173016", "title": "Brunneroma", "text": ""}
{"id": "5173019", "revid": "339392", "url": "https://it.wikipedia.org/wiki?curid=5173019", "title": "Richard Alexander Fullerton Penrose Jr.", "text": ""}
{"id": "5173022", "revid": "2153076", "url": "https://it.wikipedia.org/wiki?curid=5173022", "title": "Partners (Barbra Streisand)", "text": "Partners \u00e8 il trentaquattresimo album in studio della cantante statunitense Barbra Streisand, pubblicato nel 2014 dalla Columbia Records.\nNella prima settimana dalla pubblicazione, l'album ha raggiunto la prima posizione della \"Billboard 200\" con vendite superiori a 196.000 copie, facendo diventare Streisand l'unico artista ad aver piazzato un album alla prima posizione di tale classifica negli anni sessanta, settanta, ottanta, novanta, duemila e duemiladieci."}
{"id": "5173024", "revid": "767487", "url": "https://it.wikipedia.org/wiki?curid=5173024", "title": "Roma contro Roma", "text": "Roma contro Roma \u00e8 un film del 1964 diretto da Giuseppe Vari."}
{"id": "5173027", "revid": "1924342", "url": "https://it.wikipedia.org/wiki?curid=5173027", "title": "Love Me Harder", "text": "Love Me Harder \u00e8 il quarto singolo estratto dall'album \"My Everything\" di Ariana Grande. \u00c8 stato pubblicato il 30 settembre 2014 dalla Republic Records.\nDescrizione.\nIl testo del brano \u00e8 stato scritto da Ariana Grande insieme a Max Martin, Savan Kotecha, Peter Svensson, Ali Payami, Abel Tesfaye e Ahmad Balshe.\nVideo musicale.\nIl 1\u00ba ottobre 2014, Ariana ha confermato che stava lavorando al video musicale di \"Love Me Harder\". Il video musicale \u00e8 stato diretto da Hannah Lux Davis, che ha anche diretto il video di \"Bang Bang\".\nIl lyric video di \"Love Me Harder\" \u00e8 stato pubblicato il 17 ottobre 2014, mentre quello musicale \u00e8 uscito il 3 novembre dello stesso anno."}
{"id": "5173028", "revid": "767487", "url": "https://it.wikipedia.org/wiki?curid=5173028", "title": "The Danites", "text": "The Danites \u00e8 un cortometraggio muto del 1912 diretto da Francis Boggs.\nProduzione.\nIl film fu prodotto dalla Selig Polyscope Company e venne girato nel 1911 in California, a Cowell e Santa Cruz . Fu uno degli ultimi lavori di Francis Boggs, il regista, che mor\u00ec nell'ottobre 1911, ucciso da un giardiniere.\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche statunitensi il 19 febbraio 1912."}
{"id": "5173036", "revid": "287204", "url": "https://it.wikipedia.org/wiki?curid=5173036", "title": "Imre Th\u00f6k\u00f6ly", "text": "Nel 1670 suo padre Istv\u00e1n Th\u00f6k\u00f6ly fu ucciso dagli Austriaci per aver preso parte alla congiura di Ferenc Wessel\u00e9nyi nel castello di \u00c1rva; il giovane Th\u00f6k\u00f6ly fu costretto a spostarsi in Transilvania presso la corte di Michele I Apafi.\nNel 1678, confidando nell'aiuto di Luigi XIV di Francia, attacc\u00f2 le truppe asburgiche, riportando nel 1681 una netta vittoria insieme alle forze di Michele I Apafi e del pasci\u00e0 di Oradea.\nNel 1682 ottenne dal sultano l'investitura a principe dell'Alta Ungheria; l'anno successivo partecip\u00f2 all'assedio di Vienna, riportando una bruciante sconfitta, ma rifiutando di arrendersi.\nIntercettato a Pre\u0161ov, fu definitivamente sconfitto. Nel 1685 i Turchi lo esautorarono e lo incarcerarono, accusandolo di alto tradimento, per poi ridargli la libert\u00e0 e il comando di un piccolo esercito nel 1686.\nInviso al popolo, fu nuovamente arrestato a seguito di delazioni. Morto Michele I Apafi divenne principe di Transilvania ed ottenne dal Sultano un esercito di 16000 uomini, con il quale sconfisse le truppe imperiali nello stesso anno.\nNon gradito in Transilvania, il 25 ottobre 1690, dopo appena un mese e tre giorni di regno, dovette fuggire dalla Transilvania.\nNel 1699, in seguito alla pace di Carlowitz, fu esiliato presso il Sultano."}
{"id": "5173037", "revid": "1005847", "url": "https://it.wikipedia.org/wiki?curid=5173037", "title": "Elezioni generali in Bolivia del 2014", "text": "Le elezioni generali in Bolivia del 2014 si tennero il 12 ottobre per l'elezione del Presidente e il rinnovo dell'Assemblea legislativa plurinazionale (Camera dei deputati e Senato).\nLe elezioni presidenziali videro la vittoria del presidente uscente Evo Morales, rieletto per il terzo mandato consecutivo."}
{"id": "5173039", "revid": "106456", "url": "https://it.wikipedia.org/wiki?curid=5173039", "title": "I Buddenbrooks", "text": ""}
{"id": "5173040", "revid": "729019", "url": "https://it.wikipedia.org/wiki?curid=5173040", "title": "General Aviation GA-43", "text": "Il General Aviation GA-43, citato anche come Pilgrim 150, Fairchild 150 e Clark GA-43, fu un aereo da trasporto passeggeri e merci di linea monomotore e monoplano ad ala bassa, sviluppato dall'azienda aeronautica statunitense General Aviation negli anni trenta e prodotto, a causa del successivo acquisto, dalla North American Aviation.\nCostruito in soli cinque esemplari, venne utilizzato da alcune compagnie di bandiera mondiali: nell'area sudamericana dalla colombiana Sociedad Colombo Alemana de Transporte A\u00e9reo (SCADTA) ed in Europa dalla spagnola L\u00edneas A\u00e9reas Postales Espa\u00f1olas (LAPE) e dalla svizzera Swissair.\nStoria del progetto.\nLe origini del modello risultano complesse e si riflettono sul processo di evoluzione del progetto e sulla sua designazione, nelle varie fasi che hanno interessato le societ\u00e0 che ne curarono lo sviluppo e la commercializzazione.\nIl progetto venne elaborato durante i primi anni trenta da Virginius E. Clark, gi\u00e0 colonnello dell'United States Army, il quale aveva nel periodo un rapporto di collaborazione con la Fairchild Aircraft. Il modello, un monomotore monoplano identificato come Fairchild 150, era relativo ad un velivolo da trasporto destinato al mercato dell'aviazione commerciale e nel suo sviluppo, che vide una riprogettazione della fusoliera, venne girato ad una controllata del gruppo statunitense, la American Pilgrim, che ne cur\u00f2 la costruzione del prototipo da allora indicato come Pilgrim 150. Tuttavia, prima che fosse avviato il programma di prove previste, l'azienda venne acquisita dalla General Aviation di Dundalk, nel Maryland.\nIl prototipo, identificato prima come Clark GA-43 e definitivamente come General Aviation GA-43, si presentava come un velivolo di impostazione convenzionale, un monomotore monoplano ad ala bassa con carrello d'atterraggio fisso caratterizzato dalla cabina di pilotaggio rialzata. In questa configurazione ed equipaggiato con un motore radiale Wright R-1820 da 700 hp (520 kW), venne portato in volo per la prima volta il 22 maggio 1932, tuttavia in seguito venne modificato per introdurre un nuovo carrello retrattile, caratterizzato dalle due gambe di forza anteriori che con movimento retrogrado venivano integrate in altrettante gondole subalari.\nLa produzione non venne avviata che due anni pi\u00f9 tardi, nel 1934, periodo in cui la General Motors aveva, a sua volta, acquistato parte della North American Aviation per fonderla, nel settembre 1932, con la General Aviation. Il risultato fu che, nonostante l'utilizzo del marchio, il GA-43 divenne di fatto il primo modello prodotto dalla North American.\nLa produzione si attest\u00f2 su soli cinque velivoli costruiti, il prototipo ed altri quattro esemplari, tre dei quali adottarono il definitivo carrello retrattile ed un quarto, commissionato dalla colombiana SCADTA ed identificato come GA-43J, realizzato in configurazione idrovolante a scarponi.\nTecnica.\nIl General Aviation GA-43, si presentava come un velivolo di impostazione convenzionale, un monomotore monoplano di costruzione interamente metallica.\nLa fusoliera, a sezione ovale, era caratterizzata dalla cabina di pilotaggio a due posti affiancati, rialzata rispetto allo scompartimento passeggeri da dieci posti a sedere. La struttura integrava inoltre cinque diversi scompartimenti addizionali dotati di paratie antifiamma per lo stoccaggio di bagagli, merci e posta aerea. Posteriormente terminava in un impennaggio classico monoderiva con elemento verticale \"a goccia\".\nLa velatura era del tipo monoplana, con ala posizionata bassa e a sbalzo sulla fusoliera, caratterizzata da un sensibile angolo di diedro, un profilo alare Clark-Y ed un disegno a pianta trapezoidale con estremit\u00e0 alari raccordate. L'ala integrava flap comandati idraulicamente.\nIl carrello d'atterraggio, inizialmente fisso sul prototipo, era del tipo triciclo posteriore parzialmente retrattile, ovvero con elementi anteriori integrati posteriormente da un ruotino d'appoggio, parzialmente carenato, posizionato sotto la coda. Gli elementi anteriori retrattili, costituiti da due gambe di forza ammortizzate dotate di ruote di grande diametro, venivano integrati, con movimento retrogrado, in altrettanti gondole subalari.\nLa propulsione era affidata ad un motore radiale posizionato all'apice anteriore della fusoliera. A seconda delle preferenze del committente venne utilizzato o un Wright R-1820 da 700 hp (520 kW) o un Pratt &amp; Whitney Hornet da 660\u00a0hp (490\u00a0kW) o un Pratt &amp; Whitney Wasp da 600\u00a0hp (447\u00a0kW), tutti caratterizzati dall'architettura a 9 cilindri raffreddati ad aria, racchiusi da una cappottatura NACA che trasmettevano il moto ad un'elica bipala a passo variabile.\nImpiego operativo.\nIl GA-43 venne acquistato in due esemplari per la cifra di 148\u00a0000 CFH ciascuno dalla compagnia aerea di bandiera svizzera Swissair, primo modello interamente metallico ad operare con la compagnia elvetica.\nIl primo esemplare, immatricolato CH-169 ed equipaggiato con il Wright R-1820 da 700 hp, inizi\u00f2 ad operare su voli di linea dal 7 aprile 1934 rimanendo in servizio fino al 28 ottobre 1936 con le nuove marche HB-LAM. Dismesso, venne ceduto alla Spagna venendo utilizzato nel corso della Guerra civile spagnola. Il secondo, immatricolato HB-ITU e dotato di un Pratt &amp; Whitney Wasp da 600\u00a0hp (447\u00a0kW), prese servizio il 19 marzo 1935 ed oper\u00f2 fino alla sua distruzione avvenuta per incidente il 30 aprile 1936 quando, in un volo con partenza dall'Aeroporto di Francoforte e destinazione Aeroporto di Basilea, impatt\u00f2 sul Monte Rigi, 12,25 km ad est di Lucerna, causando la morte di due passeggeri."}
{"id": "5173042", "revid": "217830", "url": "https://it.wikipedia.org/wiki?curid=5173042", "title": "Gran Premio motociclistico d'Australia 2014", "text": "Il Gran Premio motociclistico d'Australia 2014 \u00e8 stato la sedicesima prova del motomondiale del 2014, disputatosi il 19 ottobre 2014 presso il circuito di Phillip Island.\nNelle tre gare si sono imposti Valentino Rossi su Yamaha nella MotoGP, Maverick Vi\u00f1ales su Kalex in Moto2 e Jack Miller su KTM in Moto3.\nMotoGP.\nPartito dall'ottava posizione dello schieramento di partenza, Valentino Rossi vince la gara, realizzando in questo modo la centottesima vittoria della sua carriera nel motomondiale, seconda in questa stagione agonistica. Erano otto anni che un pilota italiano non vinceva il Gran Premio d'Australia nella classe MotoGP, da quando Marco Melandri vinse l'edizione del 2006. In una gara con soli 14 piloti al traguardo, sono nove i piloti a ritirarsi, tra questi Marc M\u00e1rquez (gi\u00e0 sicuro del titolo mondiale), che cade a dieci giri dalla fine della gara quando si trovava in prima posizione, lasciando strada libera alla vittoria di Rossi. Completano il podio, tutto composto da piloti equipaggiati da Yamaha YZR-M1, Jorge Lorenzo secondo e Bradley Smith del team Monster Yamaha Tech 3 terzo. Per il pilota britannico Smith si tratta del primo posizionamento a podio in MotoGP.\nNella classifica generale, con M\u00e1rquez gi\u00e0 certo del primo posto, Rossi consolida la seconda posizione in campionato con 255 punti, con Lorenzo che si porta in terza posizione con 247 punti totali.\nMoto2.\nTerza vittoria stagionale in questa classe per Maverick Vi\u00f1ales con la Kalex Moto2 del team Paginas Amarillas HP 40, con Thomas L\u00fcthi secondo con la Suter MMX2 del team Interwetten Sitag e Esteve Rabat del team Marc VDS Racing terzo sul traguardo, davanti al compagno di squadra Mika Kallio.\nPer quel che concerne la classifica mondiale, Rabat mantiene la prima posizione con 310 punti, staccando di 41 punti Kallio, con il pilota finlandese che resta ancora in corsa per il titolo, vista la seconda posizione con 269 punti.\nAxel Pons, che si era fratturato un dito una settimana prima al GP del Giappone, prende parte alle prove ma decide di rinunciare a partecipare alla gara a causa del forte dolore. Congiuntamente al pilota spagnolo, anche Azlan Shah e Robin Mulhauser non prendono parte alla gara, ma per infortuni rimediati durante le prove di questo GP.\nMoto3.\nVittoria nella \u201cgara di casa\u201d per Jack Miller con la KTM RC 250 GP del team Red Bull KTM Ajo, con il pilota australiano che giunge in questo modo alla sua personale quinta affermazione stagionale. Miller vince la gara sopravanzando in volata altri tre piloti, che sono: \u00c1lex M\u00e1rquez secondo con soli 29 millesimi di ritardo dal vincitore, \u00c1lex Rins terzo con 32 millesimi di distacco e Efr\u00e9n V\u00e1zquez che chiude solamente quarto a 44 millesimi.\nPer quel che concerne la contesa per il titolo mondiale, M\u00e1rquez mantiene la prima posizione con 251 punti, anche se vede riavvicinarsi Miller, che rimane in seconda posizione con 231 punti totali ma con la vittoria di questa gara riduce a 20 punti il distacco dal primo, mentre Rins rimane terzo con 210 punti.\nDa segnalare il nono posto in gara di Niklas Ajo, dopo essersi fratturato un dito in una caduta rimediata nel corso delle prove, mentre Eric Granado, anche lui caduto durante le prove, decide di non partecipare alla gara."}
{"id": "5173044", "revid": "1924342", "url": "https://it.wikipedia.org/wiki?curid=5173044", "title": "Steal My Girl", "text": "Steal My Girl \u00e8 un singolo del gruppo musicale britannico One Direction, il primo estratto dal quarto album in studio \"Four\" e pubblicato il 29 settembre 2014.\nIl brano.\nTraccia d'apertura di \"Four\", \"Steal My Girl\" \u00e8 stata scritta dai cinque componenti del gruppo insieme a Wayne Hector, John Ryan, Julian Bunetta, Ed Drewett.\nVideo musicale.\nIl videoclip, diretto da Benjamin e Gabe Turner, \u00e8 stato pubblicato il 24 ottobre 2014. In esso \u00e8 presente l'attore statunitense Danny DeVito."}
{"id": "5173055", "revid": "28592", "url": "https://it.wikipedia.org/wiki?curid=5173055", "title": "Tracia romana", "text": ""}
{"id": "5173064", "revid": "28592", "url": "https://it.wikipedia.org/wiki?curid=5173064", "title": "Imperatori di Costantinopoli", "text": ""}
{"id": "5173065", "revid": "28592", "url": "https://it.wikipedia.org/wiki?curid=5173065", "title": "Corrado III di Hohenstaufen", "text": ""}
{"id": "5173070", "revid": "28592", "url": "https://it.wikipedia.org/wiki?curid=5173070", "title": "Corrado III Hohenstaufen", "text": ""}
{"id": "5173071", "revid": "599013", "url": "https://it.wikipedia.org/wiki?curid=5173071", "title": "The Still Voice", "text": ""}
{"id": "5173073", "revid": "28592", "url": "https://it.wikipedia.org/wiki?curid=5173073", "title": "Regno di Catalogna", "text": ""}
{"id": "5173075", "revid": "122246", "url": "https://it.wikipedia.org/wiki?curid=5173075", "title": "1. Bundesliga (femminile, Germania)", "text": "La 1. Bundesliga \u00e8 la massima serie del campionato tedesco di pallavolo femminile: al torneo partecipano dodici squadre di club tedesche e la squadra vincitrice si fregia del titolo di campione di Germania."}
{"id": "5173077", "revid": "253269", "url": "https://it.wikipedia.org/wiki?curid=5173077", "title": "John Drew Barrymore", "text": "Biografia.\nFamiglia.\nNato a Los Angeles, appartiene alla terza generazione della famiglia Barrymore, costituita da molti attori. I suoi genitori erano John Barrymore e Dolores Costello. \nNel 1958 cambi\u00f2 nome per ricordare quello della nonna Georgiana Drew. Il nome originario Blyth era quello di suo nonno Maurice Barrymore e quello originario della dinastia.\nDal 1952 al 1959 fu sposato con l'attrice Cara Williams, dalla quale nel 1954 ebbe un figlio, John Blyth, divenuto attore. Dal 1960 al 1970 fu sposato con la soubrette italiana Gaby Palazzoli, dalla quale ebbe una figlia, Dolores Blyth. Dal terzo matrimonio con l'aspirante attrice Jaid Mak\u00f3, nel 1975 ebbe la figlia Drew Barrymore, anch'essa affermata attrice. Ebbe un'altra figlia, Brahma (Jessica) Blyth, nata nel 1966 e morta nel 2014.\nCarriera.\nDopo gli esordi in televisione, avvenuti nel 1949, debutt\u00f2 nei primi anni '50 in alcuni film western in cui fu accreditato come John Barrymore Jr. Nel 1958 recit\u00f2 in \"Operazione segreta\". Comparve anche in \"Bandito senza colpa\" (1950), \"La grande notte\" (1951), \"Autopsia di un gangster\" (1958), \"Questa \u00e8 la mia donna\" (1959), \"Ponzio Pilato\" (1961), \"I diavoli di Spartivento\" (1963), \"Roma contro Roma\" (1964) e altri film, principalmente drammatici, di avventura e di azione.\nNegli anni '60 si dedic\u00f2 nuovamente a ruoli per serie televisive. L'ultima sua apparizione risale al 1976 (\"Baby Blue Marine\").\nMor\u00ec a causa di un tumore all'et\u00e0 di 72 anni.\n\u00c8 inserito nella Hollywood Walk of Fame nel 1960."}
{"id": "5173080", "revid": "1598", "url": "https://it.wikipedia.org/wiki?curid=5173080", "title": "Francesco Paolo Palazzotto", "text": "Biografia.\nFiglio dell'architetto Emmanuele Palazzotto (1798-1872) e della baronessa Maria Angela Martinez Napoli, nasce a Palermo e ha numerosi fratelli attivi a Palermo, tra cui il medico Domenico Palazzotto (1832-1894), l'architetto Giovan Battista Palazzotto (1834-1896), Pietro Palazzotto (1837-1860), morto sul Volturno al seguito di Garibaldi, e monsignor Giuseppe Palazzotto (1839-1919).\nTra i suoi figli si ricordano Domenico Palazzotto (1896-1918), eroe della prima guerra mondiale, ed Emanuele Palazzotto (1886-1963), ingegnere architetto che proseguir\u00e0 la tradizione professionale familiare. Morto nel 1915, Francesco Paolo Palazzotto \u00e8 sepolto nella tomba di famiglia presso il cimitero di Santa Maria di Ges\u00f9 di Palermo.\nFormazione e linee artistiche.\nSi laurea alla Scuola di Applicazione per gli Ingegneri presso l'Universit\u00e0 degli Studi di Palermo nel 1876 e si forma nello studio paterno e con la guida del fratello maggiore Giovan Battista. Viene ritenuto uno dei massimi e pi\u00f9 eleganti esponenti siciliani della resistenza al modernismo di Ernesto Basile, condotta con la consapevolezza di poter accedere romanticamente ad una nuova architettura, pur mantenendo la coesistenza fra classico e anticlassico e affondando le radici nella sicura morfologia tradizionale, guardando ai maestri anche locali, come il padre Emmanuele e l'architetto Giuseppe Venanzio Marvuglia, alla ricerca di una matrice stilistica unitaria e assoluta.\nAllievo e amico dell'architetto Giuseppe Damiani Almeyda, nonch\u00e9 suo primo assistente alla cattedra di Disegno d'Ornato e di Architettura Elementare all'Universit\u00e0 degli Studi di Palermo (1882-1889), rivela fin da allora straordinarie doti di disegnatore.\n\u00c8 pi\u00f9 aperto del fratello ad opere di varia intonazione e prolunga la stagione dei neostili fino alle soglie della prima guerra mondiale, rivedendo e ampliando il gi\u00e0 ricco lessico formale, ma disdegnando comunque commistioni stilistiche eterogenee all'interno di una stessa architettura. Attinge a piene mani all'esotismo, al vocabolario medievale, neorinascimentale e perfino pre-secessionista.\nIn una delle prime rassegne sulla storia dell'architettura dell'800 in Sicilia, viene definito \"esponente principale\" della corrente conservatrice rispetto al modernismo, sulla scia di Damiani Almeyda, ovvero di \"una diffusa cultura che, permeata da una viva coscienza della validit\u00e0 dei principi immutabili predicati dai padri, al di sopra delle singole tendenze, costitu\u00ec una guida sicura e un freno alle grossolanit\u00e0, i pasticci, le avventure\".\nNell'ambito della sua attivit\u00e0 spicca l'interesse nei confronti del gusto neomedievale con cui, intorno al 1885, ristruttura a Palermo la villa Alliata di Pietratagliata (risalente alla fine del Settecento) in un fiabesco castello quattrocentesco, ricco di damaschi, boiserie, arredi in stile e un giardino all'inglese, a significare l'arroccamento ideale di una classe sociale soppiantata dalle nuove emergenze. Analoghi motivi d'ispirazione si ritrovano nel restauro del \"castelletto\" per i duchi Colonna di Cesar\u00f2, realizzato nel 1894 a Joppolo Giancaxio, e nell'abile rifacimento del palazzo dei baroni Burgio di Xirinda per la sede del Banco di Sicilia a Trapani (1908), con i suoi richiami al gotico chiaramontano.\nAttivit\u00e0 e opere principali.\nTecnico di fiducia di molte famiglie aristocratiche palermitane e della nascente classe borghese, fu autore, insieme al fratello Giovan Battista, di un cospicuo numero di palazzine realizzate nel Viale della Libert\u00e0: Raineri, Salandra, Scandurra (1893), Di Chiara e Genuardi (1886), tutte demolite negli anni '50 e '60 del Novecento, tranne la Scandurra, successivamente sopraelevata. Oltre a realizzazioni residenziali, fu attivo anche nei campi dell'architettura sacra, funebre, dell'ingegneria sanitaria, commerciale, industriale e del restauro.\nSubentr\u00f2 al padre e al fratello quale architetto (tecnico unico) della Cattedrale di Palermo, della Mensa Arcivescovile e dell'Ospedale dei Sacerdoti e dei Convalescenti di via Matteo Bonello. Tra le opere eseguite nei diversi ruoli, per la Cattedrale progett\u00f2 la musealizzazione delle arche argentee e dei reliquiari dei patroni di Palermo nella Cappella delle Reliquie (1910); per la Mensa Arcivescovile ricordiamo solamente il prospetto della chiesa di S. Giovanni Battista nel quartiere di Tommaso Natale, la chiesa di S. Rosalia nel quartiere di S. Lorenzo a Palermo (1899) e l'attuale pavimentazione marmorea pavimentazione della Chiesa di Santa Maria La Nova (1905). Come tecnico degli ultimi due enti prestigiosi realizz\u00f2 il nuovo edificio dell'Ospedale in uno stile di neobarocco temperato per consentire di integrare la precedente architettura di Paolo Amato (1897).\nFu anche l'autore dell'Ospedale Psichiatrico di Palermo, di cui progett\u00f2 ed esegu\u00ec la maestosa sede in via Pindemonte (1884-1913).\nFu il primo e unico tecnico del Banco di Sicilia fino alla morte. Per questo istituto bancario realizz\u00f2 la sede di Trapani, in stile neotrecentesco, e progett\u00f2 quella di Palermo (1913-1915), non eseguita a causa della Guerra e del suo improvviso decesso. Fu anche architetto dell'Istituto Sordomuti di Palermo.\nEdifici residenziali.\nOltre alle citate ville nel Viale della Libert\u00e0 ricordiamo anche i palazzi Arezzo di Celano, con il fratello Giovan Battista Palazzotto completato nel 1897 circa, uno dei primi a postulare in Via Roma a Palermo la nuova funzione commerciale della residenza urbana con la sua ritmica teoria di botteghe al pianterreno e uffici negli ammezzati, Maurigi in via Emerico Amari a Palermo, Mercadante, poi Gaetani di Bastiglia, in via Michele Amari a Palermo (1891), e Marino (poi passato ai Lagan\u00e0 e infine aI Planeta), in piazza Florio a Palermo (1890). Alla sua supervisione si deve anche palazzo Moncada, sempre in Via Roma progettato da Antonio Zanca. Suoi anche il villino Palazzotto in via Plauto a Sferracavallo, Palermo (sopraelevato e irriconoscibile), il villino Mannino sempre in via Plauto a Sferracavallo e villino Cervello a Santa Flavia.\nNel 1908 progetta anche il restauro del gotico catalano Palazzo Alliata di Pietratagliata di Palermo, eseguito dal Soprintendente di Palermo Francesco Valenti nel 1924-1930.\nSuo il tempietto circolare monoptero che caratterizza il giardino romantico nella villa dei conti Mastrogiovanni Tasca d'Almerita a Palermo (1880 circa).\nArchitetture sanitarie.\nOltre al grande Ospedale Psichiatrico di Palermo, gli si devono un padiglione dell'Ospizio Marino (1890-1892) di Palermo e il progetto del Manicomio provinciale di Agrigento (1897).\nArchitetture sacre.\nOltre alle architetture sopra citate, suoi il restauro della Chiesa Madre di Sciara (1907), la cappella nella Villa San Marco (Santa Flavia) (1906) e il progetto per la decorazione neogotica della facciata e campanile della Chiesa di San Nicol\u00f2 di Mira di Mezzojuso (1915).\nOnorificenze.\nUfficiale dell'Ordine della Corona d'Italia"}
{"id": "5173082", "revid": "916580", "url": "https://it.wikipedia.org/wiki?curid=5173082", "title": "Amphiprion akallopisos", "text": "Il pesce pagliaccio con la banda sul naso (Amphiprion akallopisos ) \u00e8 un piccolo pesce d'acqua salata appartenente alla famiglia Pomacentridae.\nDistribuzione e habitat.\nQuesta specie \u00e8 diffusa nelle acque dell'Indo-Pacifico occidentale, dalle coste malgasce al Mare di Giava.\nRiproduzione.\nSono ermafroditi proterandrici: i giovani adulti sono tutti maschi. Raggiunta una lunghezza di 7,2 cm avviene il cambio di sesso (normalmente completo in 63 giorni).\nAlimentazione.\n\"A. akallopsis\" si nutre di alghe e piccoli invertebrati."}
{"id": "5173084", "revid": "235890", "url": "https://it.wikipedia.org/wiki?curid=5173084", "title": "Zero insieme", "text": ""}
{"id": "5173102", "revid": "599013", "url": "https://it.wikipedia.org/wiki?curid=5173102", "title": "David Schneider", "text": "Carriera.\nIn carriera ha raggiunto due finali di doppio, al Johannesburg Indoor nel 1981, e al South Orange Open nello stesso anno, entrambi in coppia con Shlomo Glickstein. Nei tornei del Grande Slam ha ottenuto il suo miglior risultato raggiungendo il terzo turno nel doppio agli US Open nel 1979.\nCon la squadra israeliana di Coppa Davis ha giocato un totale di 9 partite, ottenendo 4 vittorie e 5 sconfitte."}
{"id": "5173108", "revid": "203463", "url": "https://it.wikipedia.org/wiki?curid=5173108", "title": "Al-Ain", "text": ""}
{"id": "5173114", "revid": "1442080", "url": "https://it.wikipedia.org/wiki?curid=5173114", "title": "Diavoli Vicenza 2014-2015", "text": "Questa pagina raccoglie i dati riguardanti i Diavoli Vicenza nelle competizioni ufficiali della stagione 2014-2015.\nStagione.\nI Diavoli iniziano gli allenamenti il 5 agosto 2014.\nOrganigramma societario.\nDal sito internet ufficiale della societ\u00e0.\nArea direttiva\nArea organizzativa\nArea comunicazione\nSerie A1\nSerie B\nSettore Giovanile"}
{"id": "5173119", "revid": "256896", "url": "https://it.wikipedia.org/wiki?curid=5173119", "title": "A.N.AC.", "text": ""}
{"id": "5173122", "revid": "599013", "url": "https://it.wikipedia.org/wiki?curid=5173122", "title": "Eduardo Masso", "text": "Biografia.\n\u00c8 il padre di Lucas Masso, vincitore della medaglia d'oro alle olimpiadi di Rio de Janeiro del 2016 nell'hockey su prato con la nazionale dell'Argentina, la cui madre \u00e8 Sabrina Merckx, a sua volta figlia del ciclista Eddy.\nCarriera.\nIn carriera ha raggiunto una finale nel singolare al Dutch Open nel 1990, e una nel doppio al Lorraine Open nel 1989, in coppia con Jo\u00e3o Cunha e Silva. Nei tornei del Grande Slam ha ottenuto il suo miglior risultato raggiungendo il secondo turno nel singolare all'Open di Francia nel 1988, agli Australian Open nel 1991 e a Wimbledon nel 1992, e nel doppio misto all'Open di Francia nel 1990.\nCon la squadra belga di Coppa Davis ha disputato un totale di 14 partite, collezionando 6 vittorie e 8 sconfitte."}
{"id": "5173133", "revid": "729019", "url": "https://it.wikipedia.org/wiki?curid=5173133", "title": "Rete tranviaria di Nizza (1878-1953)", "text": "Lo sviluppo e l'esercizio della rete tranviaria di Nizza furono strettamente legati a quello dell'estesa rete di tranvie regionali che fra la fine dell'Ottocento e gli anni trenta immagliavano la Costa Azzurra.\nNata da una prima tranvia a cavalli inaugurata nel 1878, la rete urbana nizzarda venne in seguito rilevata nel 1897 dalla Compagnie des Tramways de Nice et du Littoral (TNL), che la trasform\u00f2 a trazione elettrica.\nLa concorrenza stradale e una politica ai tempi non favorevole al trasporto su rotaia portarono nel secondo dopoguerra a un graduale ridimensionamento dei servizi, che a Nizza cessarono del tutto nel 1953.\nStoria.\nLa rete a cavalli e la prima linea elettrica.\nPer la costruzione e l'esercizio di una rete tranviaria a cavalli nelle strade di Nizza, nel 1876 si associarono la Soci\u00e9t\u00e9 financi\u00e8re de Paris e la Soci\u00e9t\u00e9 de Travaux Publics et de Constructions.\nIl 27 febbraio 1878 venne dunque messa in servizio una linea tranviaria con trazione a vapore fra piazza Mass\u00e9na e il ponte Magnan, primo nucleo di quella che sarebbe diventata una delle reti urbane pi\u00f9 estese della Francia.\nInaugurata ufficialmente il successivo 3 marzo, tale prima tratta si estese in breve tempo in una rete di quattro linee a scartamento ordinario, cos\u00ec strutturata:\nIl 4 settembre 1879 l'esercizio pass\u00f2 alla Compagnie G\u00e9n\u00e9rale des Omnibus de Marseille che a sua volta lo cedette, nel 1887, alla Soci\u00e9t\u00e9 nouvelle des Tramways de Nice (SNTN).\nAlle tranvie ippotrainate si aggiunse, per un certo periodo, un'ulteriore relazione: la Compagnie Anonyme des Tramways \u00c9lectriques de Nice-Cimiez, fondata dal commerciante parigino Albert S\u00e9n\u00e9chal, ottenne infatti con decreto del 4 agosto 1895 la concessione per una linea tranviaria fra la rue de l'H\u00f4tel des Postes e il giardino zoologico di Cimiez. Tale linea venne costruita con lo scartamento di 600 mm e fu attivata il 24 novembre dello stesso anno. Il tracciato, caratterizzato da un'impegnativa salita, impose l'utilizzo della trazione elettrica ad accumulatori; la velocit\u00e0 raggiunta dai convogli non superava i 20 km/h.\nLa rete di Nizza e del litorale.\nAlla fine del diciannovesimo secolo lo sviluppo turistico della Costa Azzurra rese necessaria la realizzazione di una rete di trasporto a servizio del litorale: la Compagnie des Tramways de Nice et du Littoral (TNL), che il 16 settembre 1897 era subentrata alla SNTN, intraprese dunque la costruzione di una linea a scartamento metrico e a trazione elettrica che congiungeva Cagnes a Mentone, attraversando le citt\u00e0 di Nizza, Beaulieu e Monte Carlo, con diverse diramazioni a servizio dell'entroterra.\nParallelamente la rete urbana vera e propria, compresa quella di Cimiez, venne elettrificata a partire dal 1900 previa trasformazione dello scartamento. Tale insieme di linee raggiunse la sua massima estensione nel 1912, con cento elettromotrici in servizio su un insieme di relazioni che aveva il suo punto nodale in piazza Mass\u00e9na.\nL'apertura all'esercizio delle varie tratte avvenne con la seguente cronologia:\nA partire dal 1921 fu attuato un profondo rinnovamento del materiale rotabile; nel 1930 la rete comprendeva 144 km di linee, esercite con 183 motrici 96 remorchiate.\nLa concorrenza degli autoservizi, tuttavia, inizi\u00f2 rapidamente a far perdere competitivit\u00e0 al tram: divenute fortemente deficitarie, le linee lungo il litorale furono rimpiazzate da autoservizi nel 1929. \nSeguendo l'esempio di Parigi la municipalit\u00e0 nizzarda opt\u00f2 dunque per la soppressione anche della rete urbana, che nel 1939 non contava che 4 linee:\nUlteriori due linee, gi\u00e0 soppresse, dovettero peraltro essere riattivate allo scoppio della seconda guerra mondiale, a causa del sequestro degli autobus:\nIn servizio sulla rete urbana risultavano allora 48 elettromotrici e 22 rimorchiate; la rete tranviaria del dopoguerra, bisognosa di estesi interventi di manutenzione, appariva tuttavia poco attrattiva per una citt\u00e0 a vocazione turistica, per cui nel 1948 si decise di rimpiazzare la stessa con una serie di filovie. L'ultima corsa tranviaria avvenne il 10 gennaio 1953; da allora passarono 54 anni perch\u00e9 un tram ripercorresse la viabilit\u00e0 urbana, lungo la nuova tranvia di Nizza inaugurata nel 2007.\nQuale vestigia dell'antica rete tranviaria urbana, nell'area dove sorgeva il deposito-officina \"Sainte Agathe\", situata nel quartiere di Riquier, \u00e8 stato realizzato un centro commerciale denominato \"Nice TLN\".\nCaratteristiche tecniche.\nLa rete urbana nizzarda, realizzata a scartamento metrico con rotaie tipo Phoenix, oltre al traffico passeggeri consentiva l'esercizio di alcuni servizi merci a servizio degli opifici di Contes (cementifera e gas di citt\u00e0), della stazione Gare du Sud della ferrovia Nizza-Digne e del porto, per il trasporto del carbone.\nMateriale rotabile.\nDel nutrito e variegato parco rotabili in possesso della TNL, solo alcune vetture erano dedicate all'esercizio sulla rete urbana. Per quanto riguarda l'esercizio a trazione elettrica, si trattava in totale di 72 elettromotrici, suddivise in due gruppi di 64 e 8 esemplari ciascuno, cui si affiancavano diverse rimorchiate."}
{"id": "5173136", "revid": "1543377", "url": "https://it.wikipedia.org/wiki?curid=5173136", "title": "Sistema giuridico ateniese", "text": "Nei secoli, Atene svilupp\u00f2 un elaborato sistema giudiziario incentrato sul presupposto della pienezza dei diritti dei cittadini; infatti, mancando la figura del magistrato di professione, ogni cittadino di et\u00e0 superiore ai trent'anni poteva essere selezionato come giudice o giurato. Una volta scelto, il giudice avrebbe dovuto pronunciare il giuramento ed in seguito avrebbe potuto partecipare alle corti, la cui autorit\u00e0 derivava dal fatto di essere espressione diretta della volont\u00e0 del popolo. Infine, essendo i giurati scelti direttamente tra i cittadini, non potevano essere messi sotto accusa o perseguiti per cattiva condotta e per converso ogni decisione ingiusta da loro presa sarebbe stata attribuita all'inganno di una delle parti processuali.\nProcesso.\nLe tipologie.\nVi erano fondamentalmente due tipi di processo, denominati \"d\u00edke\" (\u03b4\u03af\u03ba\u03b7) e \"graph\u00e9 \"(\u03b3\u03c1\u03b1\u03c6\u03ae): \"d\u00edke\" riguardava i reati privati (ad iniziativa della vittima o della famiglia), e si svolgeva davanti a una giuria composta di 200 elementi (401 se la controversia superasse le 1.000 dracme), mentre la \"graph\u00e9\" era riservata ai crimini pubblici in cui ciascun cittadino aveva diritto di azione e si svolgeva davanti a un dicastero di 501 giudici. Sin dal tempo di Clistene, i membri delle giurie venivano estratti a sorte da un campione di 6.000 candidati, l'Eliea, 600 per ciascuna delle dieci trib\u00f9 ateniesi. Data la maggiore rilevanza delle controversie pubbliche, inoltre, il campione poteva essere integrato dalla scelta supplementare di ulteriori 500 persone; pertanto il numero delle giurie pubbliche spesso aumentava fino a 1000 o 1500 giurati ma, in una occasione, furono convocati tutti i 6.000 membri.\nDiritto di azione.\nIl procedimento privato avveniva in forma orale ed era attivabile ad iniziativa della parte offesa sia che la causa vertesse su un diritto pecuniario sia su un fatto di reato.\nIl procedimento pubblico, in ossequio alla forma politica ateniese, invece, si basava su un diritto particolare, definito come \"Ho boulomenos\" (lett: Chi voglia): tale espressione, infatti, indica il diritto di ciascun cittadino di parlare in assemblea, proporre una legge ed infine promuovere una causa pubblica. Differisce dai soggetti che ricoprivano cariche pubbliche per il fatto che poteva promuovere tali azioni indipendentemente dall'elezione e poteva essere chiamato a rispondere da un altro cittadino. Ancor pi\u00f9 peculiare era l'espressione \"ho diokon\" (lett: 'colui che persegue') che indicava l'attore nei procedimenti pubblici e privati mentre il termine \"kategoros\" indicava l'accusatore nelle azioni pubbliche e nelle azioni di omicidio conosciute dall'Areopago e da altri tribunali speciali.\nTuttavia, onde evitare cause strumentali sia nel processo privato, quanto a maggior ragione nel procedimento pubblico, prima dell'istruzione della causa, entrambe le parti erano tenute a depositare una somma a titolo di rimborso spese a vantaggio della parte vincitrice: se l'accusatore si fosse ritirato o, in sede di giudizio, non avesse ottenuto neppure il quinto dei voti dei giurati, gli era inflitta una multa ulteriore di 1.000 dracme e, talvolta, la sospensione o la perdita dei diritti civili.\nIstruzione della causa.\nAttuato il deposito della somma, si apriva la fase di istruttoria, presieduta dall'arconte basileus per gli omicidi e le cause religiose, dall'arconte eponimo per il diritto privato e dall'arconte polemarco per le cause in cui fossero coinvolti meteci e stranieri ed infine i tesmoteti in caso di danno economico e materiale alla citt\u00e0; il magistrato competente, doveva convocare le parti, raccogliere le loro dichiarazioni, assumere le testimonianze, registrare le prove ed, infine, verificare la norma di soluzione della controversia. Nelle controversie private, invece, la causa era discussa davanti ai \"dieteti\" (forma di arbitri) e solo in caso di disaccordo le parti si sarebbero dovute recare dall'arconte che, a sua volta, avrebbe assegnato la causa alla giuria competente mentre i tesmoteti avrebbero individuato la data di udienza e presieduto il sorteggio della giuria tra i membri dell'Eliea nonch\u00e9 dei magistrati incaricati di seguire l'operato dei lavori processuali (normalmente i tre arconti sopracitati ed i sei tesmoteti).\nUdienza.\nNel corso del processo, accusatore ed accusato esprimevano le proprie ragioni di fronte alla giuria, muta, seduta su banchi di legno mentre il magistrato che presiedeva l'udienza sedeva su di una cattedra di legno avendo a fianco l'araldo ed un segretario; il pubblico poteva assistere alle udienze, dietro per\u00f2 una barriera che lo separava dai giudici. Il dibattito doveva svolgersi nell'ambito di una singola giornata (a meno che un presagio atmosferico considerato di cattivo auspicio facesse sospendere la seduta): entrambi i contendenti avevano a disposizione un discorso principale in cui affermare le proprie ragioni ed addurre prove ed una eventuale replica; la durata dei discorsi era scandita da una clessidra o da un orologio ad acqua che, per\u00f2, veniva arrestato durante l'ascolto dei testimoni e la lettura delle leggi.\nDato che i giudici/giurati non erano tenuti (ne avevano comunque facolt\u00e0) a conoscere le leggi e dato il carattere estemporaneo della loro designazione, era compito delle parti stesse citare i testi di legge, o meglio, le norme consuetudinarie o la giurisprudenza, a sostegno delle proprie tesi; una volta attuata la lettura, le parti potevano parlare liberamente (gli incapaci, ovvero donne, minori, meteci e schiavi erano rappresentati dal tutore legale) mentre i giudici erano tenuti ad ascoltare le deposizioni.\nDecisione.\nUna volta finito l'ascolto delle parti e degli eventuali testimoni, appena l'araldo dava segnale, i giudici dovevano procedere alla votazione senza la possibilit\u00e0 di discussione o consultazioni preliminari, accogliendo o respingendo le tesi dell'attore: in taluni casi si concludevano con la semplice definizione del diritto mentre, per alcuni giudizi di condanna, la sanzione (che veniva demandata alla discrezionalit\u00e0 della giuria) veniva scelta in una seconda deliberazione una volta che il condannato avesse proposto una sanzione alternativa a quella dell'accusa.\nInfine, le operazioni processuali si chiudevano con la stesura di un atto di giudizio, redatto dal segretario del magistrato che aveva presieduto la corte; tale atto veniva poi recapitato ai magistrati incaricati di riscuotere le multe comminate o di procedere alla confisca dei beni o gli undici che, invece, presiedevano il carcere (previsto solo per coloro che fossero in attesa di giudizio) ed erano responsabili per le sentenze capitali. \nNon esisteva un processo di appello ma era possibile perseguire i testimoni di un accusatore vincitore e, qualora si fosse riscontrata la loro colpevolezza, ci\u00f2 poteva comportare l'annullamento del verdetto iniziale.\nConsiderazioni finali.\nIl sistema processuale ateniese, in sintesi, era caratterizzato da un marcato anti formalismo: non vi era alcun giudice a presiedere il dibattimento n\u00e9 a dirigere i privati o le parti ed i magistrati avevano una sola funzione di amministrazione e non avevano alcuna competenza particolare; la maggior parte delle magistrature era annuale e poteva essere ricoperta solo per un mandato; non esistevano, inoltre, avvocati e pertanto ciascun cittadino partecipava alla controversia direttamente e, se voleva, poteva richiedere l'intervento di un logografo, retore specializzato a compilare arringhe giudiziarie.\nIl compenso per l'attivit\u00e0 di giurato fu introdotto da Pericle intorno al 462 a.C. e fu aspramente criticato da Aristotele che lo defin\u00ec come fondamentale per l'instaurazione della democrazia radicale. La paga originaria non \u00e8 nota ma fu aumentata da 2 a 3 oboli per seduta da Cleone agli inizi della guerra del Peloponneso ed in ogni caso divenne una delle spese pi\u00f9 rilevanti a carico di Atene tanto che, in momenti di crisi finanziaria (specialmente durante la guerra del Peloponneso), venivano sospesi i procedimenti privati.\nRapporto tra assemblea e tribunali.\nCon l'evoluzione del sistema giudiziario, nacquero conflitti di competenze tra l'Ecclesia e le corti. Tali contrasti non riguardavano tanto i processi politici i quali, dal 355 a.C., divennero di competenza esclusiva degli organi giurisdizionali, quanto piuttosto la \"graphe paranomon\", l'atto di accusa contro le misure contrarie alla legge.\nIntrodotto nel 416 a.C., la graphe paran\u00f3m\u014dn consentiva a ciascun cittadino, dotato di diritti politici, di ricorrere alla giuria per richiedere la revisione di una proposta dell'assemblea, anche se non votata; se l'azione veniva accolta, la norma poteva essere sospesa, modificata o annullata ed il suo proponente punito.\nVa aggiunto, inoltre, che la proposta oggetto di graphe paranomon, una volta sopravvissuta alla verifica, non doveva tornare all'assemblea e che non vi era alcun organo politico a rappresentare l'interesse statale: in sintesi, due cittadini si scontravano su di una proposta presentata da uno di loro in assemblea e una volta che fosse stata approvata, l'attore citava la legge ed il suo proponente davanti alle corti.\nTale ricorso, naturalmente, creava un fortissimo contenzioso anche poich\u00e9 i decreti esecutivi e le norme assembleari venivano approvati con il medesimo procedimento almeno fino al 403 a.C.: in quell'anno infatti, le leggi assembleari, proposte da un cittadino, venivano inviate ai \"nomothetai\" (\u03bd\u03bf\u03bc\u03bf\u03b8\u03ad\u03c4\u03b1\u03b9), un gruppo di cittadini estratti a sorte dal campione dei 6.000 (lo stesso dei giurati), affinch\u00e9 fossero perfezionate.\nTribunali penali.\nIn Atene, la giustizia penale solitamente non era distinta da quella civile dal momento che entrambe venivano azionate dal ricorso della parte offesa o del cittadino legittimato; in ogni caso, tuttavia, con particolare riferimento al crimine di omicidio, furono costituiti alcuni tribunali specializzati:"}
{"id": "5173138", "revid": "287204", "url": "https://it.wikipedia.org/wiki?curid=5173138", "title": "Apice del cuore", "text": "L'apice del cuore rappresenta il punto di congiungimento dei due solchi interventricolare posteriore e inferiore. Si presenta pi\u00f9 o meno appuntito a seconda della forma dell'organo e dello stato in cui il cuore \u00e8 stato fissato (ovvero organo \"in situ\" o reperto autoptico).\nApice destro.\nNon raggiunge mai il vero apice del cuore, poich\u00e9 dista da questo alcuni centimetri. La struttura interna della cavit\u00e0 \u00e8 caratterizzata da numerose trabecole, che incrociandosi in tutti i sensi, danno un aspetto particolare a questa sezione che viene anche definita porzione cavernosa o spongiosa del ventricolo destro e che, \"post mortem\", conterr\u00e0 una gran parte dei coaguli formatisi.\nApice sinistro.\nL'apice del cono ventricolare sinistro \u00e8 la vera punta del cuore. \u00c8 occupato dalle colonne carnose di secondo e terzo ordine, che sono delle trabecole carnee che si uniscono in maglie molto fitte. Alcune di queste trabecole raggiungono i muscoli papillari, generalmente l'anteriore."}
{"id": "5173144", "revid": "640389", "url": "https://it.wikipedia.org/wiki?curid=5173144", "title": "Evangelista Santos", "text": "\u00c8 stato un contendente al titolo dei pesi mediomassimi della promozione britannica Cage Rage sia nel 2006 che nel 2007, contendente al titolo dei pesi welter Strikeforce nel 2011 e contendente al titolo dei pesi welter Gringo SF nel 2014, venendo sempre sconfitto in tali occasioni.\n\u00c8 l'ex marito della campionessa di MMA Cristiane Justino, anch'essa nota con il soprannome \"Cyborg\".\nCarriera nelle arti marziali miste.\nPrimi anni.\nSantos debutt\u00f2 professionalmente nelle arti marziali miste quando aveva vent'anni, ottenendo nei suoi primi due match un record di 2-0, prima di perdere per KO tecnico contro la leggenda brasiliana Jose Landi-Jons. \nDopo aver vinto due incontri consecutivi nella promozione Cage Rage, ritorn\u00f2 in Brasile dove ottenne un'altra vittoria contro il futuro campione dei pesi medi KSW Michal Materl per knockout. Successivamente si scontro con il kickboxer surinamese Melvin Manhoef per il titolo dei pesi leggeri Cage Rage, perdendo per\u00f2 l'incontro per KO. Dopo la sconfitta riusc\u00ec ad ottenere altre due vittorie, tra queste una decisione per maggioranza contro il veterano della UFC Francis Carmont.\nPride FC e World Victory Road.\nEvangelista pass\u00f2 alla promozione giapponese Pride FC, dove perse il suo primo match contro Kazuhiro Nakamura per sottomissione. Al suo secondo match riusc\u00ec a sottomettere, con una rear-naked choke, il boxer professionista Yosuke Nishijima.\nDopo essere stato sconfitto da James Zikic in un match valido per il titolo dei pesi mediomassimi Cage Rage e da Gegard Mousasi per KO tecnico, Santos decise di passare alla promozione World Victory Road. Al suo debutto sfid\u00f2 Makoto Takimoto, vincendo l'incontro applicando una chiave articolare al tallone, mentre al suo secondo match si infortun\u00f2 ad un braccio perdendo il match per KO tecnico contro Siyar Bahadurzada.\nStrikeforce.\nIl 19 giugno del 2009, Evangelista debutt\u00f2 nella federazione Strikeforce, all'evento Strikeforce Challengers: Villasnor vs. Cyborg dove perse il match contro l'ex campione dei pesi medi KOTC Joey Villasenor per decisione non unanime. Subito dopo affront\u00f2 e sconfisse Marius Zaromskis ottenendo la possibilit\u00e0 di sfidare Nick Diaz per il titolo dei pesi welter Strikeforce reso vacante. Il match fin\u00ec in favore di Nick Diaz che riusc\u00ec ad applicare un armbar al secondo round.\nAl suo prossimo incontro doveva vedersela contro Paul Daley per l'evento Strikeforce: Fedor vs. Henderson, ma fu costretto a rinunciare dopo aver subito un infortunio alla spalla. Il 10 settembre affront\u00f2 Jordan Mein al Grand Prix Strikeforce: Barnett vs. Kharitonov. Dopo una sfida equilibrata, Mein riusc\u00ec ad ottenere un'ottima posizione dominante al tappeto dove mand\u00f2 a segno numerose gomitate al volto di Santos; non riuscendo pi\u00f9 a difendersi in modo intelligente l'arbitro decise di porr\u00e0 fine all'incontro decretando Mein vincitore per KO tecnico.\nDopo un lungo periodo di inattivit\u00e0 chiese ed ottenne il rilasciato dalla Strikeforce.\nLegacy Fighting Championship e Gringo Super Fight.\nIl 1\u00ba febbraio del 2013, Evangelista doveva affrontare Pete Spratt all'evento Legacy Fighting Championship 17. Tuttavia, Santos sub\u00ec un infortunio in allenamento e venne rimpiazzato da Dan Hornbuckle.\nIl 28 aprile del 2014 sfid\u00f2 nel suo ultimo match in carriera Melvin Manhoef, per il titolo dei pesi welter Gringo Super Fight. Santos venne messo KO al primo round e dopo la sconfitta annunci\u00f2 il suo ritiro dalla arti marziali miste.\nBellator MMA.\nIl 1\u00ba marzo del 2016 firm\u00f2 un contratto con la Bellator MMA. Santos debutt\u00f2 ufficialmente il 22 aprile nella card principale dell'evento Bellator 153 in un match nella categoria dei pesi welter, dove sconfisse Brennan Ward per sottomissione al primo round. Successivamente decise di accettare l'incontro con Saad Awad il 14 maggio, perdendo per KO tecnico.\nNel suo prossimo match, datato 16 luglio, dovette vedersela con l'imbattuto inglese Michael Page, dal quale venne sconfitto per KO al secondo round con una ginocchiata in salto. In seguito all'evento, Santos fu ricoverato presso un ospedale di Londra, dove fu scoperto che aveva subito uno sfondamento dell\u2019osso frontale del cranio per via della ginocchiata subita. Il 27 luglio, nella citt\u00e0 di Houston, \"Cyborg\" si sottopose ad un intervento di sette ore per riparare la frattura. Nonostante il grave incidente, il lottatore brasiliano afferm\u00f2 di voler tornare a combattere dopo la sua guarigione."}
{"id": "5173149", "revid": "4711", "url": "https://it.wikipedia.org/wiki?curid=5173149", "title": "Austin Toros", "text": ""}
{"id": "5173152", "revid": "92723", "url": "https://it.wikipedia.org/wiki?curid=5173152", "title": "Olivier de Sagazan", "text": "Biografia.\nOlivier de Sagazan \u00e8 nato nel 1959 a Brazzaville, in Congo, ed \u00e8 naturalizzato francese. Da oltre 20 anni ha sviluppato una pratica ibrida che integra pittura, fotografia, scultura e performance. Come performer si \u00e8 esibito nella scena internazionale per Fabbricaeuropa a Firenze, al club Silencio di David Lynch in Francia, al C.I.A. di Hong Kong, alla Venice International Performance Art Week a Venezia, per il Kontrastmoment di Monaco, al Frindge Festival di Macao, in Polonia, Italia, Germania, Canada, Brasile, Corea, India, etc.\nLa sua pi\u00f9 celebre performance \"Transfiguration\", nata nel 2001 ed in continuo sviluppo, \u00e8 un'azione dai tratti rituali in cui l'identit\u00e0 del protagonista si compone e scompone attraverso molteplici instabili maschere di argilla che l'artista modella e sfalda sul suo stesso volto. L'immagine residua dell'azione evoca la pittura di Francis Bacon, gli interventi di \"body art\" di G\u00fcnter Brus, fino ai riti di possessione balinesi compressi in un unico evento dove pittura, scultura e teatro convivono. \"Transfiguration\" fa anche parte di \"Samsara\", film di Ron Fricke, inoltre appare nel videoclip di Myl\u00e8ne Farmer \"\u00c0 l'ombre\".\nLe opere di Olivier de Sagazan sono esposte al Museo delle Belle Arti di Denys-Puech di Rodez ed alla Galleria Vitoux di Parigi."}
{"id": "5173176", "revid": "767487", "url": "https://it.wikipedia.org/wiki?curid=5173176", "title": "Chicago Defender", "text": "Il The Chicago Defender \u00e8 una testata giornalistica di Chicago fondata nel 1905 da un afroamericano e destinata principalmente alle comunit\u00e0 afroamericane locali.\nTra il 1919 e il 1922, il \"Defender\" attrasse diversi talenti giornalistici quali Langston Hughes e Gwendolyn Brooks. Successivamente, Willard Motley scrisse per esso.\nNel 1956 il quotidiano pass\u00f2 da settimanale a giornaliero assumendo il nome di \"The Chicago Daily Defender\", per poi tornare all'edizione settimanale a partire dal 2003."}
{"id": "5173181", "revid": "287204", "url": "https://it.wikipedia.org/wiki?curid=5173181", "title": "The Lost Cabin Sessions", "text": "The Lost Cabin Sessions \u00e8 un album raccolta della The Ozark Mountain Daredevils, pubblicato dalla Sounds Great Records nel 1985. Il disco contiene rare e inedite prime registrazioni effettuate dal gruppo nell'estate del 1972 all\"'American Artists Studio\" di Springfield, Missouri (Stati Uniti)."}
{"id": "5173182", "revid": "124287044", "url": "https://it.wikipedia.org/wiki?curid=5173182", "title": "EE Cephei", "text": "EE Cephei \u00e8 un sistema stellare binario che per l'allineamento periodico delle due componenti con il sistema solare ogni 5,6 anni d\u00e0 luogo a una eclissi della principale da parte di un'oscura compagna, che causa la diminuzione della luminosit\u00e0 di 1,4 magnitudini. Si ritiene che questa binaria a eclisse appartenga all'associazione stellare di tipo OB Cep OB1 e che di conseguenza sia alla sua stessa distanza dal sistema solare, ossia 2,75 kpc, pari a circa 8.970 a.l.. Il sistema stellare \u00e8 molto giovane.\nComposizione del sistema.\nIl sistema \u00e8 composto da una stella principale di tipo Stella Be, probabilmente una Stella Ae/Be di Herbig, e da una seconda stella, che non \u00e8 mai stata osservata e di cui non si conosce n\u00e9 il tipo e n\u00e9 le caratteristiche fisiche. Intorno alla secondaria orbita un sistema di anelli di polvere, che non formano un disco continuo:\nCaratteristiche delle eclissi.\nAd oggi sono state osservate dodici eclissi e si sta cercando di effettuare misure fotometriche dalle immagini riprese dall'inizio del Novecento per ottenere dati sulle precedenti eclissi.\nSistemi analoghi.\nAttualmente sono conosciuti solo pochi altri sistemi stellari in cui hanno luogo eclissi causate da dischi di polvere attorno alle rispettive stelle secondarie:\nStoria delle osservazioni.\nLa scoperta che questo sistema stellare d\u00e0 luogo ad eclissi risale al 1952 dall'astronomo italiano Giuliano Romano osservando l'eclissi di quell'anno; la scoperta fu resa pubblica solo nel 1956, immediatamente fu confermata da un altro astronomo che pubblic\u00f2 i dati relativi all'eclissi del 1947, precedente a quella del 1952. Da allora sono state osservate tutte le successive eclissi, prima sulla base di effemeridi approssimative poi sulla base di effemeridi pi\u00f9 precise, che per le ultime eclissi hanno errori dell'ordine del giorno su oltre 2000 giorni di periodo. Durante le ultime tre eclissi (2003, 2009 e 2014) sono state organizzate campagne internazionali di osservazioni per comprendere meglio questo sistema stellare e spiegare alcune caratteristiche dell'eclissi non ancora comprese."}
{"id": "5173202", "revid": "767487", "url": "https://it.wikipedia.org/wiki?curid=5173202", "title": "John Pritchard (direttore d'orchestra)", "text": "Egli era noto per le sue interpretazioni delle opere di Mozart e per il suo sostegno alla musica contemporanea.\nBiografia.\nPritchard era nato in una famiglia di musicisti. Suo padre, Edward Albert Pritchard, era un violinista della London Symphony Orchestra. Il giovane Pritchard studi\u00f2 violino, pianoforte e direzione d'orchestra in Italia.\nPritchard, per la sua obiezione di coscienza, si rifiut\u00f2 di partecipare alla seconda guerra mondiale, ma era stato in ogni caso giudicato inabile per ragioni mediche. Nel 1943 diresse la semi-professionale Derby String Orchestra e fu il suo direttore principale fino al 1951. Entrato a far parte del personale musicale del Glyndebourne Festival Opera nel 1947 venne nominato maestro del coro dal 1950 al 1952. Rimase associato a Glyndebourne per la maggior parte della sua carriera, come direttore, consigliere musicale (dal 1963), direttore d'orchestra principale (1968) e direttore musicale (1969-1977). Come direttore debutta a Glyndebourne nel giugno 1951 dirigendo prima Le nozze di Figaro con la Royal Philharmonic Orchestra e Lisa Della Casa, poi Cos\u00ec fan tutte con Sesto Bruscantini e Sena Jurinac e Don Giovanni (opera) con Mario Petri portato anche in trasferta al King's Theatre di Edimburgo.\nAl Theatre Royal di Glasgow debutta nel marzo 1950 dirigendo I pescatori di perle per la Glasgow Grand Opera Society.\nAl di l\u00e0 di Glyndebourne, Pritchard diresse la Royal Philharmonic Orchestra, a Edimburgo nel 1952 (in sostituzione di Ernest Ansermet, che era malato). Fece il suo debutto alla Royal Opera House, Covent Garden di Londra nel 1952 dirigendo prima Un ballo in maschera, poi Die Zauberfl\u00f6te con una giovane Joan Sutherland come First Lady, Norma (opera) con Giacomo Vaghi, Mirto Picchi, Maria Callas, Ebe Stignani e la Sutherland, Rigoletto con Paolo Silveri e La boh\u00e8me, alla Staatsoper di Vienna dal gennaio 1952 debuttando con Rigoletto, poi Die Entf\u00fchrung aus dem Serail con Julius Patzak e Madama Butterfly ed apparve regolarmente con i Wiener Symphoniker (1953-1955).\nPer Glyndebourne in questo periodo ha diretto Idomeneo di Mozart nel 1952 e Ariadne auf Naxos di Richard Strauss e Cos\u00ec fan tutte con Alda Noni nel 1953 portate in trasferta ai festival di Edimburgo del 1953 e 1954 con Lucine Amara come Ariadne e La Cenerentola di Rossini di Glyndebourne portata ad Edimburgo nel 1953 ed al Deutsche Oper Berlin, uno spettacolo descritto dal Dictionary of National Biography come \"un trionfo\".\nSempre a Glyndebourne nel 1954 dirige \"Arlecchino\" di Ferruccio Busoni, nel 1955 La forza del destino portata a Edimburgo, nel 1956 Die Zauberfl\u00f6te con Ernst Haefliger e Die Entf\u00fchrung aus dem Serail, nel 1957 Le Comte Ory, nel 1958 \"Il segreto di Susanna\" portato nel 1960 a Edimburgo con Mariella Adani, nel 1960 La voce umana (opera) ed Arlecchino di Busoni ad Edimburgo, nel 1961 \"Elegy For Young Lovers\" di Hans Werner Henze con Elisabeth S\u00f6derstr\u00f6m, nel 1961 Lucia di Lammermoor ad Edimburgo con la Sutherland e Mady Mespl\u00e9 in una replica, nel 1962 L'incoronazione di Poppea con Carlo Cava, nel 1963 Capriccio (Strauss), nel 1964 La pietra del paragone con la London Philharmonic Orchestra, nel 1965 Der Rosenkavalier con Montserrat Caball\u00e9 ed Edith Mathis, Dido and Aeneas con Janet Baker e L'Heure espagnole, nel 1967 La boh\u00e8me con Ottavio Garaventa ed Il matrimonio segreto con Margherita Rinaldi nella trasferta scandinava nel Castello di Drottningholm a Stoccolma, nel Den Norske Opera di Oslo e nel Falkoner Center di Copenaghen, nel 1968 Evgenij Onegin, nel 1969 Pell\u00e9as et M\u00e9lisande (opera) con Ileana Cotruba\u0219, nel 1970 Il Turco in Italia con Graziella Sciutti, Paolo Montarsolo ed Ugo Benelli, nel 1971 La dama di picche (opera), nel 1972 Macbeth (opera), nel 1973 \"The Visit Of The Old Lady\" di Gottfried von Einem, nel 1974 \"Intermezzo\" di Richard Strauss e nel 1976 Falstaff (Verdi) fino al luglio 1977 con Renato Capecchi.\nAncora a Vienna nel 1953 dirige Les contes d'Hoffmann con Rita Streich, Rudolf Schock ed Erich Kunz, Aida con Gottlob Frick, Tosca (opera) e Macbeth.\nNuovamente a Londra nel 1953 dirige la prima assoluta di \"Gloriana\" di Britten, Le nozze di Figaro, Carmen (opera), Tosca e Lohengrin (opera), nel 1954 La traviata, nel 1955 la prima assoluta di \"The Midsummer Marriage\" di Michael Tippett con la Sutherland ed Oralia Dom\u00ednguez, nel 1956 Il gallo d'oro, nel 1958 Turandot con Amy Shuard, nel 1960 Les Troyens con Jon Vickers e Wozzeck, nel 1962 \"King Priam\" di Tippett (dopo averne diretto la prima assoluta nella Cattedrale di Coventry), nel 1963 Don Carlo con Tito Gobbi, Boris Christoff, Grace Bumbry e Nicola Zaccaria e Manon (Massenet) con Gwyneth Jones e Renata Scotto, nel 1965 Il trittico con una giovane Margaret Price, nel 1966 Iphig\u00e9nie en Tauride e Benvenuto Cellini (opera) con Nicolai Gedda, nel 1970 Lucia di Lammermoor con Beverly Sills e Giacomo Aragall, nel 1973 Don Pasquale, nel 1975 La clemenza di Tito con Robert Lloyd suonando anche il Clavicembalo portata in trasferta anche al Teatro alla Scala di Milano nel 1976 e L'elisir d'amore con Jos\u00e9 Carreras e Thomas Allen e nel 1981 Arabella (opera) con Kiri Te Kanawa ed Ingvar Wixell dirigendo fino all'aprile 1988 in 86 recite londinesi.\nDal 1955 al 1963, Pritchard \u00e8 stato direttore principale della Royal Liverpool Philharmonic dove ha introdotto la musica contemporanea come \"Musica Viva\". Il suo successo a Liverpool ha portato alla sua nomina a direttore musicale della London Philharmonic Orchestra (1962-1966). Freelance dopo aver lasciato la LPO, ha diretto concerti a Berlino, Lipsia, Dresda, Philadelphia, in Estremo Oriente, all'Opera di Buenos Aires, Chicago, San Francisco, New York, Salisburgo, Firenze e Monaco di Baviera. Nel 1973 ha diretto la London Philharmonic in Cina, la prima visita in quel Paese di un'orchestra occidentale.\nAncora a Vienna nel 1964 dirige Le nozze di Figaro con la Sciutti e Fernando Corena, Don Giovanni con Reri Grist e Die Zauberfl\u00f6te con Lucia Popp e Walter Berry.\nAl Festival di Salisburgo nel 1966 dirige Die Entf\u00fchrung aus dem Serail con i Wiener Philharmoniker, Anneliese Rothenberger e Fritz Wunderlich e nel 1989 La Cenerentola con Gino Quilico.\nAll'Opera di Chicago nel 1969 dirige Il barbiere di Siviglia (Rossini) con Marilyn Horne ed Ivo Vinco, nel 1975 Le nozze di Figaro con Catherine Malfitano e Florindo Andreolli, nel 1977 Idomeneo, nel 1978 Don Pasquale con Alfredo Kraus, nel 1980 Don Giovanni con Anna Tomowa-Sintow ed Un ballo in maschera con Kathleen Battle, Luciano Pavarotti e Gregory Kunde, nel 1984 Arabella con Jean Kraft e la Te Kanawa e nel 1987 Cos\u00ec fan tutte con Jerry Hadley.\nAl Metropolitan Opera House di New York debutta nel 1971 dirigendo Cos\u00ec fan tutte con Rosalind Elias e Teresa Stratas, nel 1973 Il barbiere di Siviglia con Frederica von Stade, Luigi Alva ed Ezio Flagello, nel 1977 Peter Grimes con Heather Harper, nel 1978 Tha\u00efs (opera) con Sherrill Milnes e Don Giovanni con Roberta Peters, nel 1979 Die Zauberfl\u00f6te con Leona Mitchell e nel 1983 La traviata con Cornell MacNeil fino al 1984 arrivando ad 80 recite al Met.\nNuovamente ad Edimburgo torna per l'Opera di Colonia (Germania) nel 1980 dirigendo Matrimonio segreto e nel 1981 con La clemenza di Tito ed Il barbiere di Siviglia con Alva, Leo Nucci e Justino D\u00edaz.\nAll'Op\u00e9ra National de Paris nel 1981 dirige Peter Grimes con Jane Berbi\u00e9 e Gino Quilico, nel 1986 Il giro di vite (opera) e nel 1989 fino al mese di marzo Mefistofele (opera) con Samuel Ramey e la Mitchell.\nFu poi direttore principale della BBC Symphony Orchestra, (1982-1989) e direttore musicale della Colonia Opera (1978), La Monnaie, Bruxelles (1981) e la San Francisco Opera (1986). Al momento della sua morte stava preparando L'anello del Nibelungo di Wagner per San Francisco.\nPritchard \u00e8 stato nominato Comandante dell'Ordine dell'Impero Britannico nel 1962 e nominato Sir nel 1983. Il prestigioso Shakespeare Prize (Amburgo) gli \u00e8 stato assegnato nel 1975.\nAl Rossini Opera Festival di Pesaro nel 1988 dirige Otello (Rossini) con l'Orchestra Sinfonica della RAI di Torino, Chris Merritt, June Anderson, Giorgio Surjan e Rockwell Blake.\nMor\u00ec nel 1989 a Daly City, in California negli Stati Uniti. Era omosessuale ed ha lasciato una gran parte del suo patrimonio al suo partner, Terry MacInnes.\nJohn Pritchard era un campione di una vasta gamma di nuova musica, conducendo le prime di \"Gloriana\" di Britten e \"The Midsummer Marriage\" e \"King Priam\" di Tippett, il tutto al Covent Garden e la premi\u00e8re inglese di \"Elegy for Young Lovers\" di Henze a Glyndebourne. Tra i classici del repertorio \u00e8 stato apprezzato per le sue esecuzioni di Mozart e Richard Strauss. Le sue registrazioni comprendono Idomeneo, L'incoronazione di Poppea, Falstaff, Macbeth, H\u00e4nsel e Gretel, L'elisir d'amore (con Pl\u00e1cido Domingo), Il segreto di Susanna (con la Scotto e Renato Bruson), Lucia di Lammermoor e La traviata (con Joan Sutherland)."}
{"id": "5173204", "revid": "118553425", "url": "https://it.wikipedia.org/wiki?curid=5173204", "title": "Nick Brandt", "text": "Uno dei suoi obiettivi \u00e8 quello di registrare un testamento di animali e luoghi selvatici prima che questi vengano distrutti dalle mani dell'uomo.\nCarriera.\nNato nel 1966 e cresciuto a Londra, Inghilterra, Brandt ha studiato pittura e cinema alla Saint Martin's School of Art,\nSi \u00e8 trasferito negli Stati Uniti nel 1992 e ha diretto diversi video musicali di successo per artisti come Michael Jackson (\"Childhood\", \"Earth Song\", \"Stranger in Moscow\", \"Cry\", \"One More Chance\"), Whitney Houston (\"I Have Nothing\", \"I Will Always Love You\") Moby, Grayson Hugh, Jewel, XTC, Badly Drawn Boy.\nFu mentre registr\u00f2 con Michael Jackson il video di \"Earth Song\" in Tanzania, nel 1995, che Brandt si innamor\u00f2 degli animali e della terra dell'Africa orientale. Negli anni successivi, frustrato dal fatto che non riusciva a catturare su pellicola i suoi sentimenti e l'amore per gli animali, ha abbandonato la regia di videoclip e si \u00e8 dedicato esclusivamente alla fotografia in Africa."}
{"id": "5173205", "revid": "1020392", "url": "https://it.wikipedia.org/wiki?curid=5173205", "title": "Cuspidi delle valvole cardiache", "text": "Le cuspidi delle valvole cardiache, o lembi valvolari, sono parti degli apparati valvolari delle valvole atrioventricolari (mitrale e tricuspide) e delle valvole arteriose (arteria polmonare e aorta), come le corde tendinee con i muscoli papillari e le formazioni fibrose degli anelli valvolari\nValvole atrioventricolari.\nCiascuna cuspide \u00e8 formata da una sottile membrana di colore bianco madreperlaceo; mostra una faccia assiale, liscia, che guarda l'atrio e una faccia parietale che guarda il ventricolo ed \u00e8 rugosa, poich\u00e9 offre attacco alle corde tendinee. Questi lembi delimitano l'orifizio valvolare, che scompare appena le cuspidi si uniscono, con le loro parti libere, durante la sistole ventricolare per poi raggiungere il massimo dell'apertura durante la diastole ventricolare.\nValvole arteriose.\nNelle valvole aortica e polmonare sono formate da tre pieghe membranose, lembi della valvola, che hanno la forma di un nido di rondine, sospeso alla parete dei vasi. Ciascuna di queste pieghe possono essere paragonate alle cuspidi delle valvole atrioventricolari, infatti anche in questo caso possiamo distinguere una faccia assiale che guarda verso il lume del vaso e una faccia parietale che guarda la parete dell'arteria. Il margine libero di ciascuna semilunare presenta una piccola massa fibrosa, che nell'arteria polmonare viene chiamata \"nodulo di Morgagni\" e nell'aorta \u00e8 nota come nodulo dell'Aranzio: questi noduli permettono una perfetta chiusura della valvola in diastole.\nTra la faccia parietale dei lembi e la parete arteriosa si reperiscono delle piccole depressioni a \"cul de sac\" denominati i seni di Valsalva."}
{"id": "5173214", "revid": "599013", "url": "https://it.wikipedia.org/wiki?curid=5173214", "title": "Concattedrale di C\u00e1ceres", "text": "La concattedrale di Santa Maria (in spagnolo: \"Catedral de Santa Mar\u00eda\") si trova a C\u00e1ceres, in Spagna, ed \u00e8 la concattedrale della diocesi di Coria-C\u00e1ceres.\nStoria.\nLa chiesa fu completata tra il XV e il XVI su una costruzione del XIII secolo in stile mud\u00e9jar con soffitti in legno.\nIl 3 giugno 1931 la chiesa \u00e8 stata dichiarata monumento storico artistico. Nel 1957 ottenne la dignit\u00e0 di concattedrale della diocesi di Coria-C\u00e1ceres.\nDescrizione.\nRealizzata interamente con blocchi di granito, il suo stile \u00e8 romanico di transizione al gotico. Ha due portali gotici, la porta del Vangelo, verso il Palazzo Vescovile, e l'ingresso principale. La chiesa ha una sola torre, a pianta rettangolare e con tra corpi rinascimentali, realizzata tra il 1554 e il 1559 da Pedro de Ibarra. Nell'angolo ovest della torre vi \u00e8 una statua di San Pietro d'Alc\u00e1ntara, realizzata nel 1954 dallo scultore Enrique P\u00e9rez Comendador.\nIl tempio, di grandi dimensioni e dai muri spessi, \u00e8 diviso in tre navate a sei sezioni ciascuna, separate da pilastri cruciformi con archi ogivali e volte gotiche.\nAll'interno del complesso spicca il retablo maggiore plataresco, realizzato tra il 1547 ed il 1551 da Guillen Ferrant e Roque Balduque utilizzando pino delle Fiandre e cedro in stile Extremadura. \u00c8 diviso in tre sezioni e cinque blocchi, con sculture in altorilievo e figure di apostoli."}
{"id": "5173227", "revid": "54354", "url": "https://it.wikipedia.org/wiki?curid=5173227", "title": "Yarra Trams", "text": ""}
{"id": "5173228", "revid": "298229", "url": "https://it.wikipedia.org/wiki?curid=5173228", "title": "No Surrender 2012", "text": "No Surrender 2012 \u00e8 stata l'ottava ed ultima edizione del pay-per-view prodotto dalla Total Nonstop Action Wrestling (TNA). L'evento ha avuto luogo il 9 settembre 2012, presso la Impact Wrestling Zone di Orlando in Florida e vi si sono svolte le semifinali e finali del torneo Bound for Glory Series."}
{"id": "5173230", "revid": "1543377", "url": "https://it.wikipedia.org/wiki?curid=5173230", "title": "Giuseppe Orciari", "text": "Biografia.\nGi\u00e0 consigliere comunale eletto nel 1946 nel Partito Socialista Italiano e vice-sindaco nel 1948, \u00e8 stato sindaco di Senigallia dal 1964 al 1983 per tre mandati consecutivi, fu anche senatore della Repubblica nella IX legislatura e deputato alla Camera nella X legislatura. Dopo l'esperienza parlamentare, ritorna nel consiglio comunale e nel 1999 si ritira dalla vita politica italiana. Nel 2016 viene nominato Presidente Onorario dell\u2019Associazione Nazionale Partigiani d'Italia dall'ANPI di Senigallia."}
{"id": "5173231", "revid": "1543377", "url": "https://it.wikipedia.org/wiki?curid=5173231", "title": "Kremlin Cup 2014 - Qualificazioni singolare femminile", "text": "Le qualificazioni del singolare femminile del Kremlin Cup 2014 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5173233", "revid": "767487", "url": "https://it.wikipedia.org/wiki?curid=5173233", "title": "Captain &amp; Tennille", "text": "Captain &amp; Tennille sono un duo musicale statunitense che ha avuto successo soprattutto negli anni '70.\nBiografia.\nIl duo era composto da marito e moglie: '\"Captain'\" era Daryl Dragon (California, 27 agosto 1942\u20132 gennaio 2019), mentre \"'Tennille'\" \u00e8 sua moglie Toni Tennille (Alabama, 8 maggio 1940).\nIl primo singolo del gruppo \"Love Will Keep Us Together\" \u00e8 una cover di Neil Sedaka e Howard Greenfield. La canzone ha vinto il Grammy Award alla registrazione dell'anno nell'ambito dei Grammy Awards 1976.\nI primi sei album in studio sono stati pubblicati dalla A&amp;M Records e hanno avuto molto successo, essendo stati certificati almeno disco d'oro dalla RIAA. A partire dal 1979 hanno inciso dischi per altre etichette con minor fortuna.\nTra gli altri brani pi\u00f9 conosciuti vi sono \"The Way I Want to Touch You\", \"Lonely Night (Angel Face)\", \"Shop Around\" e \"Muskrat Love\".\nDurante il periodo di massima popolarit\u00e0, Tennille hanno lavorato con altri artisti come Elton John, Art Garfunkel, The Beach Boys e Pink Floyd (\"The Wall\")."}
{"id": "5173238", "revid": "122512684", "url": "https://it.wikipedia.org/wiki?curid=5173238", "title": "Errick McCollum", "text": "\u00c8 fratello di C.J. McCollum, anch'egli cestista."}
{"id": "5173240", "revid": "1020392", "url": "https://it.wikipedia.org/wiki?curid=5173240", "title": "Grammatica della lingua italiana", "text": ""}
{"id": "5173241", "revid": "1632387", "url": "https://it.wikipedia.org/wiki?curid=5173241", "title": "Olio di scisto", "text": "Lolio di scisto o petrolio di scisto (in inglese shale oil) \u00e8 un petrolio non convenzionale prodotto dai frammenti di rocce di scisto bituminoso mediante i processi di pirolisi, idrogenazione o dissoluzione termica. Questi processi convertono la materia organica all'interno della roccia (cherogene) in petrolio e gas sintetico. Il petrolio risultante pu\u00f2 essere usato immediatamente come combustibile o arricchito per soddisfare le specifiche delle materie prime delle raffinerie aggiungendo idrogeno ed eliminando le impurezze come zolfo e azoto. I prodotti raffinati possono essere usati per gli stessi scopi di quelli derivati dal petrolio greggio.\nIl termine shale oil (petrolio di scisto) \u00e8 intercambiabile, poich\u00e9 si usa anche per il petrolio greggio prodotto da scisti di altre formazioni a bassissima permeabilit\u00e0. Tuttavia, per evitare il rischio di confondere l'olio di scisto prodotto dagli scisti bituminosi con il petrolio greggio degli scisti contenenti petrolio, il termine \"tight oil\" \u00e8 preferito per quest'ultimo. Per la seconda tipologia, l'Agenzia internazionale dell'energia raccomanda di usare il termine \"petrolio leggero di giacimenti sigillati\" (\"light tight oil\"), mentre il rapporto 2013 sulle Risorse Energetiche Mondiali del Consiglio mondiale dell'energia usa il termine \"tight oil\" (traducibile come \"petrolio di giacimenti a permeabilit\u00e0 minima)\". \nStoria.\nL'olio di scisto fu una delle prime fonti di olio minerale usate dagli esseri umani.\nIl suo primo uso registrato si ebbe in Svizzera e in Austria all'inizio del XIV secolo. Nel 1596, il medico personale di Federico I, duca di W\u00fcrttemberg scrisse delle sue propriet\u00e0 curative. L'olio di scisto era usato per illuminare le strade di Modena, Italia, alla svolta del XVII secolo. La Corona britannica concesse un brevetto nel 1694 a tre persone che avevano \"trovato un modo per estrarre e fare grandi quantit\u00e0 di pece, catrame e olio da una specie di roccia\". Venduto in seguito come Betton's British Oil, si diceva che il prodotto distillato fosse stato \"provato da diverse persone su dolori e acchiacchi con grande beneficio\". Industrie moderne per l'estrazione dell'olio di scisto furono fondate in Francia durante gli anni 1830 e in Scozia durante gli anni 1840. L'olio era usato come combustibile, come lubrificante e come olio per lampade; la Rivoluzione industriale aveva creato una domanda aggiuntiva di illuminazione. Esso serviva come sostituto per il sempre pi\u00f9 scarso e costoso olio di balena.\nDurante la fine del XIX secolo, impianti per l'estrazione dell'olio di scisto furono costruiti in Australia, Brasile e negli Stati Uniti. Cina (Manciuria), Estonia, Nuova Zelanda, Sudafrica, Spagna, Svezia e Svizzera producevano olio di scisto all'inizio del XX secolo. La scoperta di petrolio greggio nel Medio Oriente durante la met\u00e0 del secolo port\u00f2 la maggior parte di queste industrie ad arrestarsi, anche se l'Estonia e la Cina nordorientale mantennero le loro industrie estrattive fino agli inizi del XXI secolo. In risposta ai costi crescenti del petrolio alla svolta del XXI secolo, sono state iniziate, esplorate o rinnovate le operazioni di estrazione negli Stati Uniti, in Cina, Australia e Giordania.\nProcesso di estrazione.\nL'olio di scisto si estrae mediante pirolisi, idrogenazione o dissoluzione termica dello scisto bituminoso. La pirolisi della roccia si esegue in una storta, situata o al di sopra del terreno o all'interno della stessa formazione rocciosa. La maggior parte delle industrie di olio di scisto eseguono il processo di estrazione dell'olio di scisto dopo che la roccia \u00e8 stata minata, frantumata e trasportata in un impianto dotato di storta, sebbene parecchie tecnologie sperimentali eseguano il processo sul posto (\"in situ\"). La temperatura alla quale il cherogene si decompone in idrocarburi utilizzabili varia con la scala temporale del processo; nella storta al di sopra del terreno il processo di decomposizione inizia a 300\u00a0\u00b0C, ma procede pi\u00f9 rapidamente e completamente a temperature pi\u00f9 elevate. La decomposizione ha luogo pi\u00f9 velocemente a una temperatura fra i 480 e i 520\u00a0\u00b0C.\nL'idrogenazione e la dissoluzione termica (processi dei fluidi reattivi) estraggono l'olio usando donatori di idrogeno, solventi, o una combinazione di questi. La dissoluzione termica implica l'applicazione di solventi a temperature e pressioni elevate, aumentando la produzione di olio attraverso la piroscissione della materia organica dissolta. I diversi metodi producono olio di scisto con diverse propriet\u00e0.\nUna misura critica della fattibilit\u00e0 dell'estrazione dell'olio di scisto risiede nel rapporto tra l'energia prodotta dall'olio di scisto e l'energia usata nella sua estrazione e trasformazione, un rapporto noto come \"Energia restituita su energia investita\" (\"Energy Returned on Energy Invested\", EROEI). Uno studio del 1984 stim\u00f2 l'EROEI dei vari depositi noti di olio di scisto come variabile tra 0,7\u201313,3. Studi pi\u00f9 recenti stimano che l'EROEI degli scisti bituminosi \u00e8 1\u20132:1 o 2\u201316:1\u00a0\u2013 a seconda se l'autoenergia \u00e8 conteggiata come costo o se l'energia interna \u00e8 esclusa e solo l'energia acquistata \u00e8 conteggiata come input. La Royal Dutch Shell riport\u00f2 nel 2006 un EROEI da tre a quattro sul suo sviluppo \"in situ\" nel \"Mahogany Research Project\", un processo di conversione del cherogene in olio di scisto.\nLa quantit\u00e0 di olio che pu\u00f2 essere recuperata durante le fasi nella storta varia con lo scisto bituminoso e la tecnologia usata. Circa un sesto degli scisti bituminosi nella Formazione del Green River hanno una resa relativamente alta da 25 a 100 galloni USA di olio di scisto per tonnellata di scisto bituminoso; circa un terzo rendono da 10 a 25 galloni USA per tonnellata. (10 US gal/ton sono approssimativamente 3,4\u00a0tonnellate di olio per 100\u00a0tonnellate di scisto.) Circa met\u00e0 degli scisti bituminosi nella Formazione del Green River rendono meno di 10\u00a0US gal/ton.\nI maggiori produttori globali di olio di scisto hanno pubblicato le loro rese per le loro attivit\u00e0 commerciali. Il Fushun Mining Group riporta di produrre 300.000\u00a0tonnellate all'anno di olio scisto da 6,6\u00a0milioni di tonnellate di scisto, una resa del 4.5% in peso. La VKG Oil asserisce di produrre 250.000\u00a0tonnellate di olio all'anno da 2\u00a0milioni tonnellate di scisto, una resa del 13%. La Petrobras produce nel suo impianto di Petrosix 550\u00a0tonnellate di olio al giorno da 6.200\u00a0tonnellate di scisto, una resa del 9%.\nPropriet\u00e0.\nLe propriet\u00e0 dell'olio di scisto grezzo variano con la composizione dello scisto e la tecnologia di estrazione da aromatiche ad alifatiche. Tipicamente esso contiene dallo 0,5 all'1 per cento di ossigeno, dall'1,5 al 2 per cento di azoto e dallo 0,15 all'1 per cento di zolfo. Sono spesso presenti anche particelle di minerali. L'olio di scisto \u00e8 meno fluido del petrolio, diventa colabile a temperature fra 24 e 27\u00a0\u00b0C, mentre il greggio convenzionale \u00e8 colabile a temperature fra -60 e 30\u00a0\u00b0C; questa propriet\u00e0 influenza anche la capacit\u00e0 dell'olio di scisto di essere trasportato nelle condutture esistenti.\nArricchimento.\nSebbene l'olio di scisto grezzo possa essere immediatamente bruciato come olio combustile, molte delle sue applicazioni richiedono che esso sia arricchito. Le diverse propriet\u00e0 degli oli grezzi esigono corrispondentemente vari pretrattamenti prima che possano essere mandati in una raffineria di petrolio convenzionale.\nI particolati nell'olio grezzo (olio greggio) intasano i processi a valle; lo zolfo e l'azoto creano inquinamento. Lo zolfo e l'azoto, insieme all'arsenico e al ferro che pu\u00f2 essere presente, distruggono anche i catalizzatori usati nella raffinazione. Le olefine formano sedimenti insolubili e causano instabilit\u00e0. L'ossigeno all'interno dell'olio, presente a livelli pi\u00f9 alti che nel petrolio greggio, si presta alla formazione di radicali liberi distruttivi. L'Idrodesolforazione e l'idrodeazotazione possono affrontare questi problemi e dare come risultato un prodotto comparabile all'olio grezzo di riferimento. I fenoli possono essere eliminati per la prima volta mediante estrazione idrica. L'arricchimento dell'olio di scisto in carburanti da trasporto richiede di aggiustare i rapporti idrogeno\u2013carbonio aggiungendo idrogeno (hydrocracking) o eliminando il carbonio (coking).\nL'olio di scisto prodotto mediante alcune tecnologie, quali il processo Kiviter, pu\u00f2 essere utilizzato senza ulteriore arricchimento come costituente del petrolio e come composto fenolico. Gli oli distillati dal processo Kiviter possono essere usati anche come diluenti per oli pesanti di origine petrolifera e come additivo per aumentare l'adesivit\u00e0 nei composti bituminosi come l'asfalto.\nUso.\nPrima della Seconda guerra mondiale, la maggior parte dell'olio di scisto era arricchito per essere usato come carburante per trasporto. Dopo, fu usato come materia prima per prodotti chimici intermedi, prodotti chimici puri e come conservante per il legno delle ferrovie. A partire dal 2008, \u00e8 usato principalmente come olio per riscaldamento e carburante marino, e in misura minore nella produzione di varie sostanze chimiche.\nLa concentrazione di olio di scisto dei composti a elevato punto di ebollizione \u00e8 adatta alla produzione di distillati intermedi come cherosene, carburante per aviogetti e gasolio. La piroscissione catalitica addizionale pu\u00f2 creare gli idrocarburi pi\u00f9 leggeri usati nella benzina.\nRiserve e produzione.\nLe riserve globali di olio di scisto tecnicamente recuperabili sono state recentemente stimate da circa 2,8 a 3,3 trilioni di barili (da 450 \u00d7 109 a 520 \u00d7 109\u00a0m\u00b3), con le maggiori riserve negli Stati Uniti, che si pensa abbiano 1,5\u20132,6 trilioni di barili (240 \u00d7 109\u2013410 \u00d7 109\u00a0m\u00b3). In Italia le riserve sono stimate in 73 miliardi di barili di petrolio da scisto nel bacino tripolitico di scisti bituminosi in Sicilia(fonte: world energy council, USGS) La produzione mondiale di olio di scisto era stimata a 11.600 barili al giorno (1.840\u00a0m\u00b3/d) nel 2002. I principali produttori erano Estonia (5.500 barili al giorno (870\u00a0m\u00b3/d)), Brasile (3.100 barili al giorno (490\u00a0m\u00b3/d)) e Cina (2.000 barili al giorno (320\u00a0m\u00b3/d)). Nel 2008, la Cina guidava la produzione con 470 milioni di litri (ML), seguita dall'Estonia (445 ML) e dal Brasile (250 ML).\nLa produzione di olio di scisto \u00e8 stata ostacolata a causa delle difficolt\u00e0 tecniche e dei costi. Nel marzo 2011, il Bureau of Land Management degli Stati Uniti mise in discussione alcune proposte di operazioni commerciali negli USA, affermando che \"Non ci sono ancora modi conosciuti economicamente praticabili per estrarre e trasformare l'olio di scisto per fini commerciali.\""}
{"id": "5173242", "revid": "767487", "url": "https://it.wikipedia.org/wiki?curid=5173242", "title": "Alberto Rossi (politico)", "text": ""}
{"id": "5173246", "revid": "767487", "url": "https://it.wikipedia.org/wiki?curid=5173246", "title": "Kristian Haynes", "text": "Carriera.\nHaynes ha iniziato a giocare a calcio nel 1987 nell'Oxie, un piccolo club dell'omonima localit\u00e0 nei pressi di Malm\u00f6. All'et\u00e0 di 15 anni ha debuttato in prima squadra in Division 4. Nel 1999 \u00e8 passato alle giovanili del Malm\u00f6 FF con cui ha vinto uno scudetto giovanile in una squadra formata, tra gli altri, da Zlatan Ibrahimovi\u0107, Jimmy Tamandi e Matias Concha.\nNel 2000 ha esordito in Division 2 con l'IFK Trelleborg, poi un anno all'H\u00f6llvikens GIF sempre nelle serie minori, quindi la parentesi dal 2002 al 2004 con l'altra squadra della cittadina di Trelleborg, il Trelleborgs FF, con cui ha esordito in Superettan prima e in Allsvenskan poi.\nNel 2005 \u00e8 stato ingaggiato dall'AIK, club appena retrocesso in seconda serie. La risalita in Allsvenskan \u00e8 immediata, ma nei due anni a seguire ha messo a referto solo 13 presenze in campionato. Nel luglio 2007, durante i preliminari di Coppa UEFA contro il Glentoran, protest\u00f2 con il suo allenatore Rikard Norling per il mancato utilizzo, andando sotto la doccia dopo l'ultima sostituzione dell'AIK mentre la partita si stava ancora giocando. Il fatto gli cost\u00f2 una settimana di sospensione, cos\u00ec nella finestra estiva di mercato ha fatto ritorno al Trelleborgs FF.\nQui \u00e8 rimasto fino al termine della stagione 2012, quando il club scese in terza serie, a seguito della seconda retrocessione in due anni.\nSvincolato, ha firmato un contratto triennale con il Mj\u00e4llby, tornando di fatto a giocare nella massima serie svedese. Nel 2013 \u00e8 stato il miglior marcatore del marcatore della sua squadra con 10 reti; l'anno seguente ne ha segnate 4, ma la squadra \u00e8 retrocessa in Superettan.\nCon un anno di anticipo rispetto alla scadenza del contratto, Haynes ha lasciato il Mj\u00e4llby per iniziare una nuova parentesi al Trelleborg in terza serie, nel duplice ruolo di giocatore e di assistente allenatore. Nei suoi ultimi tre anni da giocatore, ha conquistato due promozioni.\nRitiratosi al termine del campionato di Superettan 2017, Haynes ha continuato a mantenere l'incarico di assistente allenatore del Trelleborg. Nel 2019 \u00e8 tornato a giocare, ma nella settima serie del calcio svedese, segnando 5 gol in 11 partite con la maglia del BK Skansen.\nIl 21 ottobre 2019, a due giornate dalla fine del campionato di Superettan 2019, Haynes \u00e8 stato promosso dalla dirigenza del Trelleborg come allenatore ad interim a seguito dell'esonero di Peter Sw\u00e4rdh. Il successivo 13 novembre, a torneo concluso, il club ha annunciato di aver permanentemente mantenuto Haynes come capoallenatore."}
{"id": "5173267", "revid": "1543377", "url": "https://it.wikipedia.org/wiki?curid=5173267", "title": "Kremlin Cup 2014 - Singolare femminile", "text": "Il singolare femminile del Kremlin Cup 2014 \u00e8 stato un torneo di tennis facente parte del WTA Tour 2014.\nSimona Halep era la detentrice del titolo ma ha deciso di non partecipare a questa edizione del torneo.\nAnastasija Pavlju\u010denkova ha sconfitto in finale Irina-Camelia Begu per 6\u20134, 5\u20137, 6\u20131.\nTeste di serie.\nLe prime quattro teste di serie ricevono un bye per il secondo turno."}
{"id": "5173268", "revid": "1061635", "url": "https://it.wikipedia.org/wiki?curid=5173268", "title": "Mat\u00edas Concha", "text": ""}
{"id": "5173270", "revid": "1543377", "url": "https://it.wikipedia.org/wiki?curid=5173270", "title": "WTA Finals 2014", "text": "Le WTA Finals 2014 (conosciute anche come BNP Paribas WTA Finals) sono state un torneo di tennis che si \u00e8 giocato a Singapore dal 17 al 26 ottobre. Il torneo si \u00e8 disputato al Singapore Indoor Stadium. Il Masters femminile, dotato di un montepremi di 6.500.000 dollari, ha visto in campo le migliori otto giocatrici di singolare della stagione, divise in due gironi (con la formula del round robin).\nQualificate.\nSingolare.\nIl 5 settembre si qualifica Serena Williams per il singolare.\nSerena Williams inizia la stagione con la vittoria del torneo di Brisbane contro Viktoryja Azaranka per 6-4, 7-5. Prosegue vincendo il suo settimo titolo a Miami battendo in finale Na Li col punteggio di 7-5, 6-1. Continua la sua striscia di vittorie conquistando gli Internazionali d'Italia ai danni di un'infortunata Sara Errani per 6-3, 6-0. Vince il quarto titolo dell'anno sconfiggendo nella finale del Bank of the West Classic la tedesca Angelique Kerber per 7-61, 6-3. In agosto ottiene le vittorie pi\u00f9 importanti, conquista infatti il Western &amp; Southern Open sconfiggendo per 6-4, 6-1 Ana Ivanovi\u0107, e a fine mese riesce a tornare alla vittoria anche in uno Slam grazie al trionfo a New York sulla Wozniacki con un doppio 6-3.\nIl 9 settembre si qualifica Marija \u0160arapova per il singolare\nMarija \u0160arapova inizia la stagione lentamente, raggiunge la prima finale in aprile quando riesce a vincere il torneo di Stoccarda sconfiggendo in rimonta Ana Ivanovi\u0107 col punteggio finale di 3-6, 6-4, 6-1. Continuano gli ottimi risultati su terra battuta dove conquista il torneo Premier di Madrid ancora una volta rimontando un set e chiudendo con il punteggio di 1-6, 6-2, 6-3 su Simona Halep. Lo scontro con la rumena si ripete poche settimane dopo sul pi\u00f9 prestigioso torneo su terra battuta e anche a Parigi vince la russa in tre set conquistando cos\u00ec il quinto Slam in carriera Nel finire di stagione riesce a vincere il China Open sconfiggendo Petra Kvitov\u00e1 per 6-4, 2-6, 6-3 e tornando cos\u00ec al secondo posto in classifica\nIl 15 settembre viene assegnato il terzo posto disponibile a Simona Halep.\nSimona Halep inizia la stagione raggiungendo i quarti di finale agli Australian Open, a febbraio vince il primo torneo stagionale grazie al 6-2, 6-3 rifilato ad Angelique Kerber sui campi del Qatar Total Open. A marzo raggiunge le semifinali sul cemento di Indian Wells ma i risultati migliori li ottiene sulla terra battuta. \u00c8 stata infatti la principale antagonista della \u0160arapova, le due si sono scontrate in finale a Madrid e al Roland Garros ma in entrambi i casi la russa \u00e8 riuscita a rimontare e vincere l'incontro. Sull'erba di Wimbledon riesce a raggiungere le semifinali dove viene sconfitta dalla canadese Eugenie Bouchard in due set. Vince il secondo titolo stagionale a luglio sulla terra di Bucarest dove supera con un netto 6-1, 6-3 Roberta Vinci.\nIl 27 settembre Petra Kvitov\u00e1 diventa la quarta giocatrice a qualificarsi.\nPetra Kvitov\u00e1 ha iniziato la stagione sottotono, raggiunge la semifinale a Sydney e si ripete mesi dopo a Madrid. A sorpresa ha conquistato Wimbledon confermando l'attitudine per l'erba londinese su cui aveva gi\u00e0 vinto nel 2011. La finale del torneo ha visto la Kvitov\u00e1 sconfiggere con un netto 6-3, 6-0 la canadese Eugenie Bouchard.\nI risultati si mantengono su buoni livelli nel finale di stagione, vince i tornei di New Haven sulla Rybarikova e soprattutto il Premier 5 di Wuhan sconfiggendo nuovamente la Bouchard.\nLe ultime quattro tenniste a qualificarsi lo hanno fatto il due ottobre: sono Eugenie Bouchard, Agnieszka Radwa\u0144ska, Ana Ivanovi\u0107 e Caroline Wozniacki\nEugenie Bouchard alla prima stagione completa tra le professioniste si fa notare particolarmente nei grandi eventi. Al suo esordio assoluto negli Australian Open raggiunge le semifinali dopo aver eliminato nei quarti Ana Ivanovi\u0107 mentre sulla terra battuta di Norimberga ha vinto il primo titolo in carriera superando in tre set Karol\u00edna Pl\u00ed\u0161kov\u00e1. Al secondo Slam stagionale raggiunge nuovamente le semifinali eliminando sulla sua strada le pi\u00f9 quotate Kerber e Su\u00e1rez Navarro prima di arrendersi alla futura campionessa Marija \u0160arapova. A settembre gioca la sua prima finale Premier, a Wuhan dove si arrende in due set a Petra Kvitov\u00e1.\nAgnieszka Radwa\u0144ska non \u00e8 riuscita a mantenere nel 2013 il livello che le aveva permesso nelle stagioni precedenti di salire fino alla seconda posizione mondiale. Inizia l'anno con la semifinale raggiunta a Melbourne dove \u00e8 stata sconfitta da Dominika Cibulkov\u00e1. Si ferma nuovamente in semifinale a Doha, sconfitta dalla Halep, mentre ad Indian Wells arriva fino all'incontro per il titolo dove viene sconfitta per 6-2, 6-1 da Flavia Pennetta. In agosto vince il suo unico titolo stagionale grazie alla vittoria su Venus Williams nella finale della Rogers Cup.\nAna Ivanovi\u0107 inizia l'anno con la vittoria ad Auckland su Venus Williams, ripete il successo a Monterrey dove sconfigge nettamente in due set la connazionale Jak\u0161i\u0107. Sulla terra rossa di Stoccarda viene sconfitta dalla \u0160arapova nonostante fosse stata in vantaggio di un set mentre sull'erba di Birmingham arriva il terzo successo stagionale ai danni della ceca Barbora Z\u00e1hlavov\u00e1-Str\u00fdcov\u00e1. Nel finire di stagione perde la finale di Cincinnati contro Serena Williams mentre trionfa a Tokyo sconfiggendo in due set la danese Caroline Wozniacki.\nCaroline Wozniacki ottiene la qualificazione principalmente grazie alla seconda parte di stagione in cui \u00e8 tornata ad alti livelli. A luglio ha conquistato il titolo a Istanbul superando con un doppio 6-1 Roberta Vinci mentre a fine agosto torna in finale agli US Open dopo l'esperienza del 2009 ma ancora una volta \u00e8 costretta ad arrendersi, vince Serena Williams con un doppio 6-3. Raggiunge un'altra finale, a Tokyo, ma viene sconfitta dall'Ivanovi\u0107\nDoppio.\nLe prime tenniste a qualificarsi per il Masters sono state le italiane Sara Errani e Roberta Vinci che hanno ottenuto l'accesso nel doppio l'11 luglio.\nSara Errani e Roberta Vinci hanno una stagione eccellente dove vincono cinque titoli su otto finali. Iniziano la stagione con la finale persa a Sydney ma si rifanno la settimana dopo vincendo per la seconda volta consecutiva gli Australian Open grazie alla vittoria per 6-4, 3-6, 7-5 sulla coppia Makarova-Vesnina. Inizia bene anche la stagione su terra battuta, vincono infatti a Stoccarda sulla coppia Black-Mirza e a Madrid sulla coppia spagnola Muguruza-Su\u00e1rez Navarro. Nella finale degli Internazionali d'Italia sono costrette al ritiro contro Kv\u011bta Peschke e Katarina Srebotnik mentre a parigi vengono sconfitte da Hsieh Su-wei e Peng Shuai.\nA Wimbledon riescono a vincere il secondo Slam stagionale e a completare cos\u00ec il Career Grand Slam mentre in agosto riescono a conquistare la Rogers Cup ai danni di Cara Black e Sania Mirza.\nIl 10 settembre altre due coppie si qualificano per il torneo di fine anno, Makarova-Vesnina e Hsieh-Peng.\nEkaterina Makarova e Elena Vesnina hanno giocato tre finali di cui due negli Slam. Raggiungono la prima agli Australian Open dove vengono sconfitte da Sara Errani e Roberta Vinci, a Miami si arrendono a Martina Hingis e Sabine Lisicki per 4-6, 6-4, [10-5].\nTrionfano finalmente nell'ultimo Slam dell'anno, nella finale degli US Open hanno la meglio sulla coppia Hingis-Pennetta.\nHsieh Su-wei e Peng Shuai vincono il \"Premier\" di Doha su Kv\u011bta Peschke e Katarina Srebotnik con un netto 6-4, 6-0 mentre il mese successivo trionfano a Miami sulla coppia Black-Mirza. A fine maggio vincono il Roland Garros superando Sara Errani e Roberta Vinci per 6-4, 6-1 ma decidono di separarsi, il Masters sar\u00e0 l'ultimo torneo giocato insieme.\nIl 22 settembre si qualificano Cara Black e Sania Mirza e Hsieh-Peng.\nCara Black e Sania Mirza hanno giocato ben sette finali in stagione. La prima la raggiungono a Miami dove vengono sconfitte da Hsieh Su-wei e Peng Shuai, perdono in finale anche a Stoccarda dalla coppia Errani-Vinci. Vincono il torneo di Oeiras mentre in agosto perdono la finale della Rogers Cup sempre contro Errani-Vinci.\nA Tokyo riescono a difendere il titolo dell'anno precedente sconfiggendo per 6-2, 7-5 la coppia Muguruza-Su\u00e1rez Navarro mentre a Pechino vengono sconfitte da Andrea Hlav\u00e1\u010dkov\u00e1 e Peng Shuai.\nIl 25 settembre la coppia costituita da Raquel Kops-Jones e Abigail Spears si qualifica per il Masters.\nRaquel Kops-Jones e Abigail Spears hanno giocato tre finali, la prima a Dubai dove vengono sconfitte da Alla Kudrjavceva e Anastasija Rodionova. Vincono i titoli a Birmingham sulla coppia di Barty-Dellacqua e a Cincinnati su T\u00edmea Babos e Kristina Mladenovic.\nIl 2 ottobre si qualificano Kv\u011bta Peschke e Katarina Srebotnik.\nKv\u011bta Peschke e Katarina Srebotnik hanno giocato due finali in stagione, a Doha vengono sconfitte da Hsieh Su-wei e Peng Shuai per 6-4, 6-0 mentre riescono a vincere il titolo agli Internazionali d'Italia grazie al ritiro di Sara Errani e Roberta Vinci.\nIl 5 ottobre si qualifica la coppia spagnola formata da Garbi\u00f1e Muguruza e Carla Su\u00e1rez Navarro.\nGarbi\u00f1e Muguruza e Carla Su\u00e1rez Navarro hanno giocato tre finali nel 2014, a Madrid vengono sconfitte dalla coppia Errani-Vinci mentre riescono a vincere il torneo di Stanford sulla coppia formata da Paula Kania e Kate\u0159ina Siniakov\u00e1. Arrivano in finale anche a Tokyo dove vengono sconfitte da Cara Black e Sania Mirza.\nIl 12 ottobre si qualifica l'ultima coppia formata da Alla Kudrjavceva e Anastasija Rodionova.\nAlla Kudryavtseva e Anastasia Rodionova hanno giocato quattro finali, la prima riescono a vincerla a Brisbane su Kristina Mladenovic e Galina Voskoboeva. A Pattaya vengono sconfitte da Peng Shuai e Zhang Shuai mentre a Dubai superano per 6-2, 5-7, [10-8] la coppia formata da Raquel Kops-Jones e Abigail Spears. A ottobre vincono la finale del Tianjin Open sulla coppia C\u00eerstea-Klepa\u010d.\nGruppi.\nNel gruppo rosso sono state inserite Serena Williams, Simona Halep, Eugenie Bouchard e Ana Ivanovi\u0107. Nel gruppo bianco si affrontano invece Marija \u0160arapova, Petra Kvitov\u00e1, Agnieszka Radwa\u0144ska e Caroline Wozniacki.\nCampioni.\nSingolare.\n Serena Williams ha sconfitto in finale Simona Halep per 6-3, 6-0.\nDoppio.\n Cara Black / Sania Mirza hanno sconfitto in finale Peng Shuai / Hsieh Su-wei per 6-1, 6-0."}
{"id": "5173271", "revid": "122246", "url": "https://it.wikipedia.org/wiki?curid=5173271", "title": "1. Bundesliga (maschile, Germania)", "text": "La 1. Bundesliga \u00e8 la massima serie del campionato tedesco di pallavolo maschile: al torneo partecipano dodici squadre di club tedesche e la squadra vincitrice si fregia del titolo di campione di Germania."}
{"id": "5173274", "revid": "126257", "url": "https://it.wikipedia.org/wiki?curid=5173274", "title": "Palazzo di Gallieno", "text": "Il Palazzo di Gallieno (Palais Gallien in francese) \u00e8 un anfiteatro romano situato nel centro di Bordeaux, unico monumento visibile di Burdigala (nome della citt\u00e0 di Bordeaux durante l'Impero romano). Si pensa che sia stato edificato tra la fine del I secolo e la prima met\u00e0 del II secolo e nel 1840 \u00e8 stato dichiarato monumento storico. \nCostruito in muratura a sacco, aveva degli spalti in legno e poteva accogliere 22.000 persone.\nStoria.\nIl nome dell'anfiteatro deriva da un'interpretazione medievale sbagliata: si pensava che le rovine del \"Palatium Gallianae\" fossero i resti del palazzo di Galliena, concubina di Carlo Magno e figlia del re di Toledo. Soltanto alla fine del XVI secolo il nome dell'edificio venne attribuito all'imperatore Gallieno, che regn\u00f2 dal 253 al 268.\nNonostante sia ancora in buono stato, la storia e le origini del Palazzo di Gallieno non sono del tutto conosciute. La data della costruzione dell'edificio viene datata generalmente verso il 200 d.C., epoca in cui Burdigala divenne la capitale della provincia romana dell'Aquitania; tuttavia, in seguito a degli scavi archeologici effettuati tra il 2010 e il 2011, la costruzione dell'edificio \u00e8 stata datata al I secolo.\nSituato nella periferia dell'antica citt\u00e0, il Palazzo di Gallieno, come tutti gli altri anfiteatri romani, era utilizzato come arena di combattimento dei gladiatori. A partire dall'inizio del Medioevo, l'edificio inizi\u00f2 ad essere abbandonato gradualmente fino a diventare luogo di prostituzione durante l'epoca moderna; in seguito, venne utilizzato anche come discarica.\nNel 1793, la giunta comunale decise di dividere il terreno dell'anfiteatro in lotti e venderlo a causa di un debito.\nNel 1840, il Palazzo di Gallieno venne dichiarato monumento storico e nel 1864 vennero effettuati i primi scavi archeologici ufficiali. Inoltre, tra il 1886 e il 1889 l'architetto Charles Durand diresse dei lavori di consolidamento per valorizzare il monumento."}
{"id": "5173278", "revid": "110157", "url": "https://it.wikipedia.org/wiki?curid=5173278", "title": "Daisuki", "text": "Daisuki \u00e8 stato un sito web giapponese che offriva contenuti anime in streaming e che \u00e8 stato fondato nel 2013 dalla Asatsu-DK insieme ad altre sei aziende specializzate nel settore: Toei Animation, Aniplex, Sunrise, TMS Entertainment, Nihon Ad Systems e Dentsu.\nDaisuki era gestito da Anime Consortium Japan, una joint venture basata su anime finanziata da Asatsu-DK, Bandai Namco, il Cool Japan Fund e diversi studi di anime giapponesi, ed era gestita da Bandai Namco.\nIl servizio \u00e8 stato chiuso il 31 ottobre 2017 alle 11:59 UTC+9, tuttavia il servizio continua a trasmettere \"Dragon Ball Super\".\nContenuti.\nTra le prime serie trasmesse sono state incluse \"Sword Art Online\", \"Puella Magi Madoka Magica\", \"Tenisu no \u014djisama - Zenkoku taikai hen\", \"Le nuove avventure di Lupin III\", \"Mobile Suit Z Gundam\" e \"Mobile Suit Gundam SEED\".\nStoria.\nIl sito doveva essere aperto nell'aprile 2013, ma pi\u00f9 tardi il lancio fu rimandato al 16 maggio dello stesso anno. Inizialmente i servizi media erano limitati allo streaming sul web, ma gi\u00e0 era sta programmata una futura espansione sui dispositivi mobili, cos\u00ec come sulle console PlayStation 3 ed Xbox 360. Nell'ottobre 2013 infatti \u00e8 stata pubblicata un'applicazione per iPad, seguita poi nel febbraio 2014 da un'altra per iPhone.\nOperazione.\nFondata il 17 ottobre 2012, Daisuki Inc. era una joint venture tra Asatsu-DK e sei principali studi di anime. I sostenitori dell'impresa da quote iniziali di azionisti sono stati divisi con quote di minoranza tra tutti i finanziatori. Il maggiore azionista di minoranza \u00e8 asatsu-dk con 121.000.000 di yen per una partecipazione del 26.3%; Toei Animation, aniplex, Sunrise, TMS Entertainment e Nihon Ad Systems hanno ciascuno un investimento di 61.700.000 yen per il 13.4% di azioni. dentsu ha investito 30.000.000 di yen per una quota del 6,5%. Tuttavia, il suo capitale al momento del lancio \u00e8 stato notato in 229.750.000 yen. L'amministratore delegato era Kunihiko Shibata.\nIn un'intervista con Japanator, \u00e8 stato annunciato che le versioni su Daisuki sarebbero state rilasciate in tutto il mondo senza restrizioni di area tranne che in casi di diritti esclusivi concessi in licenza da altre societ\u00e0.\nDaisuki Inc, \u00e8 stato piegato nel 2014 e sostituito da Anime Consortium Japan (ACJ), che ha rilevato l'operazione del sito Daisuki.net. Gli azionisti iniziali di ACJ comprendevano Bandai Namco Holding inc., Asatsu-DK inc., Aniplex inc., Cool Japan Fund, Toei Animation, Sunrise, TMS Entertainment, Nihon Ad Systems e Dentsu Inc. Nel 2015 sono stati raggiunti da Kodansha, Shueisha, Shogakukan, Kadokawa, Bushiroad Inc. e Good Smile Company. Shin Unozawa, vice presidente esecutivo di Bandai Namco Entertainment, \u00e8 presidente e rappresentante di ACJ. Nel marzo 2017, Bandai Namco ha acquistato l'intero Anime Consortium Japan per 2,1 miliardi di yen.\nIl 1\u00ba agosto 2017, Daisuki ha rilasciato una dichiarazione in cui annunciava la chiusura delle proprie operazioni in vigore dal 31 ottobre 2017. Il servizio \u00e8 stato infine sospeso il 31 ottobre 2017 alle 11:59 JST; nonostante ci\u00f2, il servizio continuer\u00e0 a trasmettere \"Dragon Ball Super\"."}
{"id": "5173281", "revid": "287204", "url": "https://it.wikipedia.org/wiki?curid=5173281", "title": "Unione Sportiva Mestrina 1966-1967", "text": "Questa voce raccoglie le informazioni riguardanti l'Unione Sportiva Mestrina nelle competizioni ufficiali della stagione 1966-1967."}
{"id": "5173283", "revid": "1543377", "url": "https://it.wikipedia.org/wiki?curid=5173283", "title": "Bittersweet July", "text": "Bittersweet July \u00e8 il secondo extended play della cantante statunitense Dev, pubblicato il 23 settembre 2014 dall'etichetta personale Rica Lyfe Records. \u00c8 il suo primo progetto dopo la pubblicazione dell'album \"The Night the Sun Came Up\" (2011). Il disco contiene 5 brani e la produzione di esso \u00e8 stata affidata principalmente a NanosauR.\nIl primo singolo estratto \u00e8 stato \"Honey Dip\".\nComposizione.\n\"Bittersweet July\" \u00e8 principalmente un electro-pop EP con influenze di diversi generi musicali come hip hop e dance.\nLa prima traccia, \"Honey Dip\", \u00e8 una canzone synth-pop con versi rap prima del ritornello. Il testo \u00e8 stato scritto dalla stessa cantante affiancata da \"Campa\" ex-componente del duo americano The Cataracs. La canzone \u00e8 cantata con uno stile denominato dalla critica \"cantato-parlato\"\nLa seconda traccia, \"Feel It,\" mescola ritmi elettronici e house con forti influenze di musica anni novanta. Fu scritta dalla stessa cantante mentre stava passando un brutto periodo tra la maternit\u00e0 e le incongruenze con la casa discografica.\n\"Baby, We Go\" \u00e8 la terza traccia, \u00e8 un brano elettronico con forti influenze di musica teen-pop. Sul significato della canzone Dev ha dichiarato tramite Twitter: \"\"\u00c8 una canzone che parla di perdere la possibilit\u00e0 di stare con qualcuno che amiamo. Ma entrambi ci rendiamo conto che stiamo meglio insieme che separatamente\".\"\nLa quarta traccia \"Kids\" \u00e8 una canzone pop elettronica i cui suoni robotici sono un forte richiamo ai primi lavori del cantante. Con il pre-ordine dell'intero EP \u00e8 stata resa disponibile la vendita immediata del singolo promozionale.\nLa quinta traccia \"Who Need A Heart\" \u00e8 un'altra canzone teen-pop con influenze di musica dance.\nSuccesso Commerciale.\nL'EP ha debuttato alla posizione 16 degli album electro/dance pi\u00f9 venduti negli Stati Uniti diventando inoltre l'EP pi\u00f9 venduto su iTunes nella prima settimana di ottobre 2014.\nIn Giappone e Stati Uniti \u00e8 possibile trovare una versione che raggruppa entrambe le due versioni degli EP chiamata \"Bittersweet July\". In Giappone questa versione ha debuttato alla numero 74.\nBittersweet July, Pt. 2.\nLa seconda parte di \"Bittersweet July\", chiamata Bittersweet July Pt. II viene pubblicata a sorpresa il 15 dicembre. Con il pre-ordine dell'intero EP \u00e8 stata resa disponibile la vendita immediato del singolo promozionale \"The Night Is Young\".\nIl disco \u00e8 anticipato dal singolo \"Parade\", il cui video \u00e8 stato pubblicato il 24 marzo 2015.\nComposizione.\n\"Bittersweet July, Pt. 2\" presenta aspetti complessivamente oscuri (nettamente in contrasto se lo paragoniamo con la prima parte). Il suono elettronico viene pesantemente caricato e presenta influenze di diversi generi musicali come hip hop e trap."}
{"id": "5173284", "revid": "767487", "url": "https://it.wikipedia.org/wiki?curid=5173284", "title": "Terra ca nun senti", "text": "Terra ca nun senti \u00e8 il terzo album della Banda di Avola nato dalla collaborazione con la cantante catanese Rita Botto.\nVincitore del Premio Nazionale citt\u00e0 di Loano per la musica tradizionale italiana come Miglior Album 2013."}
{"id": "5173303", "revid": "117842803", "url": "https://it.wikipedia.org/wiki?curid=5173303", "title": "Margini del cuore", "text": "I margini del cuore sono riconosciuti in numero di tre: destro, superiore sinistro e inferiore sinistro. \nI margini sinistri in realt\u00e0 sono molto sfumati e si continuano con la faccia sternocostale in alto e avanti e con la faccia diaframmatica in basso e indietro. \nIl margine destro, piuttosto tagliente e sottile, si trova al congiungimento delle facce sternocostale e diaframmatica. La sua conformazione non \u00e8 rettilinea, ma presenta una leggera sinuosit\u00e0 con concavit\u00e0 rivolta verso il diaframma. La sua estremit\u00e0 anteriore corrisponde all'apice del cuore e quella posteriore al punto di sbocco nel cuore della vena cava inferiore. Il margine destro \u00e8 appoggiato al diaframma per quasi tutta la sua estensione."}
{"id": "5173308", "revid": "767487", "url": "https://it.wikipedia.org/wiki?curid=5173308", "title": "Fantastico Max", "text": "Fantastico Max \u00e8 un cartone animato del 1988 creato da Kalisto Ltd. e da Hanna-Barbera Productions. Il cartone si centra sulle vicende di Maxwell Young, che tutti chiamano \"Il Fantastico Max\", un bambino di pochi mesi che ha delle mirabolanti avventure nello spazio insieme ai suoi migliori amici, che sono anche due dei suoi giocattoli: Verne, un pupazzo a cordicella che viene dal pianeta Scintillocchio e Latta, una sorta di androide fatto di costruzioni di legno ricalcato sul modello di C-3PO.\nCreazione.\nCreato da Judy Rothman e Robin Lyons della Siriol Animation, inizialmente si sarebbe dovuta chiamare \"Il Bambino dello Spazio\" prima che venisse prodotta dalla Hanna-Barbera Productions. Negli Stati Uniti il cartone divenne parte del contenitore \"The Funtastic World of Hanna-Barbera\" e il primo episodio venne trasmesso il 9 settembre del 1988. \nIn Italia invece la serie arriv\u00f2 nel 1990 e venne trasmessa dalle reti private regionali all'interno del contenitore per bambini Junior Tv."}
{"id": "5173310", "revid": "580197", "url": "https://it.wikipedia.org/wiki?curid=5173310", "title": "Emily Hartong", "text": "Gioca nel ruolo di schiacciatrice nello Hyundai Hillstate.\nCarriera.\nLa carriera di Emily Hartong inizia a livello scolastico nella squadra squadra del suo liceo, la Los Alamitos High School, nella quale gioca dal 2006 al 2010. In seguito entra a far parte della squadra della University of Hawaii at Manoa, disputando la Division I NCAA dal 2010 al 2013; pur non ottenendo grandi risultati, riceve comunque diversi riconoscimenti individuali.\nNella stagione 2014-15 inizia la carriera professionistica nella Lega Nazionale A svizzera, vestendo la maglia del Volero Z\u00fcrich, col quale vince lo scudetto e la coppa nazionale. Per la stagione seguente viene ingaggiata dallo Hyundai Hillstate, club della V-League sudcoreana col quale si aggiudica lo scudetto, venendo inoltre premiata come miglior schiacciatrice."}
{"id": "5173312", "revid": "817132", "url": "https://it.wikipedia.org/wiki?curid=5173312", "title": "Realfut", "text": ""}
{"id": "5173313", "revid": "110157", "url": "https://it.wikipedia.org/wiki?curid=5173313", "title": "Hebdomada Aenigmatum", "text": "Hebdomada Aenigmatum \u00e8 la prima rivista di enigmistica e cruciverba in Latino.\n\u00c8 pubblicata mensilmente dall'Associazione Culturale Leonardo, in collaborazione con la rivista online di notizie in latino \"Ephemeris\" e con la casa editrice ELI. \u00c8 disponibile gratuitamente in formato .pdf stampabile registrandosi sul sito della rivista.\nLa rivista contiene vari cruciverba e giochi di parole in Latino, una variante del sudoku in numeri romani, problemi di scacchi, rebus, etc. Contiene inoltre una sezione di notizie internazionali di attualit\u00e0, una striscia del fumetto \"Incredibilis Snupius\" (Snoopy) e una sezione di argomenti diversi (recensioni film, ricette, sport, etc.).\nIl direttore della rivista \u00e8 Luca Desiata alias \"Lucas Cupidus\". Il comitato editoriale \u00e8 composto da Herimannus Novocomensis, Iconoclastes, Lydia Ariminensis, Theodorus.\nNel 2019 \"Hebdomada Aenigmatum\" \u00e8 diventata un libro pubblicato dalla casa editrice francese \u201cMaison du Dictionnaire\u201d .\nEventi.\nIl 25 marzo 2016, \"Hebdomada Aenigmatum\" ha organizzato il primo \"Certamen Aenigmatum Latinorum\" (\"Olimpiadi di enigmistica latina\") in occasione del X Festival Europ\u00e9en Latin-Grec presso l'Ecole Normale Sup\u00e9rieure di Lione. \nIl 28 maggio 2016 ha organizzato a Roma il corso \"Business Latin - il Latino per il manager moderno\" per Acem, l'associazione dei dirigenti di Enel.\nDal 2015 ha organizzato varie presentazioni sul tema \"Il latino nell'era di Internet\", di cui due nel 2017 presso la Scuola Normale di Pisa.\nEdizioni speciali.\n\"Editio Natalicia\".\nPubblicata nel mese di decembre 2014, contiene giochi di parole su \"Jingle Bells\" in latino (\"Tinniat Tintinnabulum\"), \"Silent Night\" (\"Silens Nox\"), \"Adeste Fideles\", un rebus con tanto di abete e decorazioni natalizie, e molti altri giochi con vari riferimenti al Natale.\n\"Ego sum Carolus\".\n\"Ego sum Carolus\" \u00e8 la traduzione latina di Je suis Charlie. Lo slogan \"Ego sum Carolus\" \u00e8 stato adottato dal comitato editoriale di \"Hebdomada Aenigmatum\" per sostenere la libert\u00e0 di pensiero a seguito dell'attacco terroristico del 7 gennaio 2015 contro il giornale satirico francese \"Charlie Hebdo\" a Parigi. L'edizione \"Ego sum Carolus\" \u00e8 stata pubblicata a gennaio 2015 con la copertina, un rebus e una striscia del fumetto \"Incredibilis Snupius\" dedicate a \"Charlie Hebdo\".\n\"Onomata Kechiasmena\".\nA maggio 2015 \"Hebdomada Aenigmatum\" ha lanciato \"ONOMATA KEXIA\u03a3MENA\", la prima rivista di enigmistica in greco antico, in collaborazione con \"Akropolis World News\", il primo sito online di notizie di attualit\u00e0 in greco antico. La rivista contiene un cruciverba interamente basato sul primo canto dell'\"Iliade\", vari giochi di parole, una ricostruzione del proemio dell'\"Odissea\" in cui le consonanti sono state sostituite da numeri, un crucipuzzle, una striscia di \"Asterix\" in greco antico, delle notizie di attualit\u00e0 in collaborazione con \"Akropolis World News\"."}
{"id": "5173343", "revid": "547034", "url": "https://it.wikipedia.org/wiki?curid=5173343", "title": "Associazione Calcio Monza 1966-1967", "text": "Questa pagina raccoglie le informazioni riguardanti l'Associazione Calcio Monza nelle competizioni ufficiali della stagione 1966-1967.\nStagione.\nNella stagione 1966-1967 il Monza disputa il girone A della Serie C.\nCon 50 punti ottiene il primo posto in classifica a pari merito con il Como e per stabilire la promossa in Serie B si disputa a Bergamo uno spareggio promozione il 4 giugno 1967, vinto 1-0 dal Monza.\nPer ottenere l'immediata risalita nel campionato cadetto il Monza si affida all'allenatore Luigi Radice di Cesano Maderno, che a Monza inizia e in seguito chiuder\u00e0 la sua lunga carriera di allenatore.\nFromboliere di questa stagione il ventenne Claudio Sala, una mezzala che si mette in evidenza mettendo a segno tredici reti.\nUn altro protagonista di stagione \u00e8 il mediano Giuseppe Ferrero che segna nove reti. L'attaccante brianzolo pi\u00f9 prolifico \u00e8 Virginio Canzi autore di otto reti in diciannove partite giocate. \nLa squadra biancorossa chiude il torneo con il miglior attacco, 56 reti realizzate, e la miglior difesa con 18 reti subite.Nello spareggio promozione contro il Como giocato al \"Mario Brumana\" di Bergamo il 4 giugno 1967, sar\u00e0 decisiva la rete di un altro centrocampista biancorosso Gianluigi Maggioni alla mezz'ora di gioco. Cos\u00ec dopo un solo anno di purgatorio il Monza torna in Serie B."}
{"id": "5173348", "revid": "1305772", "url": "https://it.wikipedia.org/wiki?curid=5173348", "title": "Viva! Hysteria", "text": "Viva! Hysteria \u00e8 un doppio album dal vivo del gruppo musicale britannico Def Leppard, pubblicato il 22 ottobre 2013 dalla Frontiers Records. L'album \u00e8 stato registrato durante la residenza del gruppo presso l'Hard Rock Hotel &amp; Casino di Paradise, dal 22 marzo al 10 aprile 2013, occasione in cui la band ha eseguito ogni sera per intero il suo album pi\u00f9 famoso, \"Hysteria\" del 1987.\nIl primo disco contiene l'album \"Hysteria\" suonato nella sua interezza, seguito da un bis contenente le hit \"Rock of Ages\" e \"Photograph\" estratte dall'album \"Pyromania\" del 1983. Il secondo disco presenta una selezione di brani meno famosi, molti dei quali non venivano presentati dal vivo da diversi anni. La band li ha eseguiti sotto il nome di \"Ded Flatbird\" (ironicamente battezzata dal cantante Joe Elliott come \"la pi\u00f9 grande cover band al mondo dei Def Leppard\") in apertura dello show, prima dell'esecuzione dell'album \"Hysteria\". Le tracce 1-8 hanno fatto d'apertura alla serata del 29 marzo (tuttavia \u00e8 stata esclusa la quinta traccia suonata quella notte, \"When Love &amp; Hate Collide\"). Le tracce 9-15 hanno invece fatto d'apertura alla serata seguente, il 30 marzo, e si contraddistinguono in quanto formano tutta la prima parte dell'album \"High 'n' Dry\" del 1981.\nTracce.\nTutte le tracce sono firmate da Steve Clark, Phil Collen, Joe Elliott, Mutt Lange e Rick Savage (eccetto dove indicato).\nDVD / Blu-ray.\nIl concerto \u00e8 stato filmato in HD e distribuito per un breve periodo in cinema selezionati in tutto il mondo, prima di venire pubblicato in DVD e Blu-ray. Il video racchiude la stessa lista tracce del doppio CD, in un unico disco. La differenza principale \u00e8 che le tracce del disco 1 rappresentano il film originale, mentre le tracce del disco 2 sono inserite come contenuto bonus assieme al Medley acustico.\nEdizioni.\n\"Viva! Hysteria\" \u00e8 stato pubblicato nei seguenti formati:"}
{"id": "5173350", "revid": "657000", "url": "https://it.wikipedia.org/wiki?curid=5173350", "title": "Episodi di Fairy Tail (2014)", "text": ""}
{"id": "5173354", "revid": "122836307", "url": "https://it.wikipedia.org/wiki?curid=5173354", "title": "Francimar Barroso", "text": "Carriera nelle arti marziali miste.\nInizi.\nBarroso debutt\u00f2 nelle arti marziali miste nel maggio 2005, ottenendo nei suoi primi 7 incontri disputati in Brasile un record di 5 vittorie e 2 sconfitte\nShooto Brazil.\nIl 28 marzo del 2009 pass\u00f2 alla federazione Shooto Brazil, dove debutt\u00f2 e vinse contro Roque Oliver per sottomissione. Con questa vittoria firm\u00f2 un contratto per quattro incontri con la federazione brasiliana. Il 30 maggio affront\u00f2 Levi da Costa che fu costretto a concedere la vittoria a Barroso dopo essersi procurato un profondo taglio sul viso.\nDopo un lungo periodo di inattivit\u00e0 ritorn\u00f2 a combattere nel marzo del 2012, contro Falco Neto Lopes all'evento Shooto Brazil 28. Barroso vinse per sottomissione applicando una ghigliottina a strangolamento. Mentre il 23 novembre dello stesso anno, si scontro con Cristiano Souza, in un incontro valido per la cintura dei pesi mediomassimi Shooto Brazil reso vacante. Francimar vinse l'incontro e il titolo per stop medico; un anno dopo per\u00f2 rese vacante il titolo per poter entrare nella promozione americana Ultimate Fighting Championship, non prima di aver vinto la cintura dei pesi mediomassimi WOCS.\nUltimate Fighting Championship.\nIl 3 agosto del 2013 debutt\u00f2 nella promozione UFC contro il brasiliano Ednaldo Oliveira, sostituendo l'infortunato Robert Drysdale. Barroso vinse per decisione unanime. Nel suo secondo incontro affront\u00f2 il nuovo arrivato Hans Stringer all'evento , perdendo per decisione non unanime.\nBarroso doveva confrontarsi, per il 7 giugno 2014, con Patrick Cummins ma sfortunatamente fu costretto a rinunciare al match per infortunio.\nL'8 novembre Barroso doveva sostituire Rafael Cavalcante nella sfida contro Ovince St. Preux, ma alla fine il match venne annullato con St. Preux che venne chiamato a lottare nel main match della serata. A maggio del 2015 sconfigge il canadese Ryan Jimmo per decisione unanime.\nA gennaio del 2016 avrebbe dovuto affrontare il russo Abdul-Kerim Edilov. Tuttavia, Edilov si infortun\u00f2 al ginocchio a pochi giorni dall'evento e al suo posto venne inserito Elvis Mutapcic. Barroso vinse il match per decisione unanime. \nL'8 maggio affront\u00f2 l'ucraino Nikita Krylov, venendo sconfitto per sottomissione nel secondo round. A settembre doveva invece affrontare C.B. Dollaway all'evento UFC 203, ma quest'ultimo ebbe un incidente, il giorno stesso dell'incontro, all'interno di un ascensore guasto che gli provoc\u00f2 un infortunio.\nA novembre affront\u00f2 Darren Stewart. Durante uno scambio in piedi, Barroso si tocc\u00f2 il volto accusando un forte dolore; non potendosi difendere correttamente venne portato al tappeto e finalizzato per KO tecnico. Nelle immagini mostrate dal replay, venne fatto notare che Barroso fu colpito con una testata involontaria che gli caus\u00f2 la rottura di uno zigomo."}
{"id": "5173355", "revid": "1543377", "url": "https://it.wikipedia.org/wiki?curid=5173355", "title": "...e l'italiano ride", "text": "...e l'italiano ride \u00e8 il secondo album della Banda di Avola nato dalla collaborazione con il cantautore Mirco Menna.\nVincitore del Premio italiano musica popolare indipendente come Miglior Album Etno Folk dell'anno 2010."}
{"id": "5173357", "revid": "1543377", "url": "https://it.wikipedia.org/wiki?curid=5173357", "title": "Varvara Nikolaevna Batju\u0161kova", "text": "Biografia.\nNacque in una famiglia aristocratica: il padre era un consigliere di Stato, nipote del poeta Konstantin Batju\u0161kov. Dopo gli studi privati, nel 1872 Varvara and\u00f2 in Svizzera, iscrivendosi all'Universit\u00e0 di Zurigo e frequentando la comunit\u00e0 di studentesse russe \u00ab Fri\u010dej \u00bb, un gruppo di opposizione politica anti-zarista. Nel 1873 torn\u00f2 a Mosca, ader\u00ec al circolo \u010cajkovskij e poi, in conformit\u00e0 ai programmi populisti, lasci\u00f2 Mosca per trasferirsi nelle campagne a provvedere ai bisogni dei contadini, svolgendo nel contempo un'attiva propaganda anti-governativa.\nFece l'insegnante nella scuola del villaggio di Izmalkovo, nell'oblast' di Lipeck, dove l'amica e compagna di fede Sof'ja Subbotina possedeva delle propriet\u00e0. Fu arrestata nel settembre del 1874 con l'accusa di diffondere libri proibiti, ma grazie all'intervento dei suoi influenti famigliari, il 19 febbraio 1875 il suo caso fu archiviato.\nAppartenente, come le altre ragazze del circolo Fri\u010dej, all'Organizzazione socialrivoluzionaria panrussa, si adoper\u00f2 per la liberazione di suoi compagni che erano stati arrestati nell'aprile del 1875. Insieme a Nikolaj Cvilenev, Natal'ja Armfel'dt e Lev Ivanov tent\u00f2 invano di far evadere Nikolaj Morozov dal carcere di Tver'.\nFu arrestata a Mosca con Cvilenev la sera del 10 agosto 1875 e trasferita a Pietroburgo. Imputata nel \u00ab processo dei 50 \u00bb, il 14 marzo 1877 fu condannata a nove anni di lavori forzati per redazione e diffusione di scritti proibiti. La sua pena fu commutata nell'esilio in Siberia. Spos\u00f2 in carcere Cvilenev e nel gennaio del 1878 entrambi furono confinati presso Balagansk, nella provincia di Irkutsk.\nNel 1889 ottennero il permesso di tornare nella Russia europea e si stabilirono nella tenuta della famiglia Cvilenev a Oz\u0451rki, nella provincia di Or\u00ebl. Qui Varvara mor\u00ec il 12 agosto 1894."}
{"id": "5173360", "revid": "729019", "url": "https://it.wikipedia.org/wiki?curid=5173360", "title": "Solchi cardiaci", "text": "I solchi cardiaci sono delle incisure che troviamo sulla superficie esterna del cuore, che \u00e8 percorsa appunto da due incisure che si incrociano perpendicolarmente sulle facce diaframmatica e sternocostale dell'organo.\nPossiamo distinguere le seguenti strutture:"}
{"id": "5173367", "revid": "599013", "url": "https://it.wikipedia.org/wiki?curid=5173367", "title": "Frederik Fetterlein", "text": "Carriera.\nIn carriera ha raggiunto una finale di doppio al Copenaghen Open nel 1997, in coppia con il connazionale Kenneth Carlsen. Ha raggiunto il secondo turno nel singolare in tutte e quattro le prove del Grande Slam.\nIn Coppa Davis ha giocato un totale di 48 partite, ottenendo 19 vittorie e 29 sconfitte. Per la sua dedizione nel rappresentare il proprio Paese nella competizione \u00e8 stato insignito del Commitment Award."}
{"id": "5173381", "revid": "273934", "url": "https://it.wikipedia.org/wiki?curid=5173381", "title": "Mehdi Meskar", "text": "Le sue origini sono maghrebine e vive attualmente a Parigi.\nBiografia.\nMehdi Meskar nasce a Reggio di Calabria il 22 marzo 1995 e cresce a Montebelluna, in provincia di Treviso. All'et\u00e0 di 15 anni si trasferisce a Parigi dove inizia la sua carriera interpretando molteplici ruoli in cortometraggi. Nel 2012, fa una prima apparizione sul grande schermo nel film \"Nella casa\" di Fran\u00e7ois Ozon. L'anno seguente viene scelto da Franco Dragone per lo spettacolo \"Story of a Fort, Legacy of a Nation\", una creazione dedicata al patrimonio culturale di Abu Dhabi durante il Qasr al-Hosn Festival, Mehdi interpreta il ruolo centrale della storia, accanto a 70 acrobati e ballerini provenienti dal Cirque du Soleil. Subito dopo questo spettacolo, Meskar viene notato dal regista Fariborz Kamkari che gli d\u00e0 il ruolo di Saladino, protagonista del film \"Pitza e datteri\" accanto a Giuseppe Battiston. \nNel 2016, recita in \"Quattro vite\" di Arnaud des Palli\u00e8res. Il suo personaggio \u00e8 quello di Samy, il ragazzo di Karine, con il quale ha una storia d\u2019amore durante la sua adolescenza. Sempre nel 2016, gira in Italia la parte di Ali, co-protagonista del film \"Non c\u2019\u00e8 pi\u00f9 religione\" di Luca Miniero accanto a Claudio Bisio, Alessandro Gassmann e Angela Finocchiaro.\nNel 2017, \u00e8 il protagonista della serie francese \"Woke\" (Titolo originale: \"Les Engag\u00e9s\") creata da Sullivan Le Postec. Per la sua interpretazione nel ruolo di Hicham Alaoui viene nominato come miglior attore protagonista in una serie drammatica in diversi festival. Sempre nel 2017 gira anche il film \"Rafa\u00ebl\" diretto dal regista olandese nominato all\u2019Oscar Ben Sombogaart. In questa storia d\u2019amore basata su una storia vera recita Rafa\u00ebl.\nUna commissione internazionale seleziona Mehdi Meskar per far parte della Berlinale Talents 2017, il prestigioso Talent Campus del Berlin International Film Festival che valorizza i giovani talenti in tutto il mondo.\nIl 2018, \u00e8 un anno molto intenso per il giovane attore: interpreta di nuovo Hicham Alaoui per la seconda stagione di \"Woke\". La serie, applaudita dalla critica francese, viene riconosciuta come una delle migliori serie francesi dell\u2019anno.\nSubito dopo, Mehdi parte in Germania dove si vede protagonista nell\u2019opera prima di Randa Chahoud, \"The Accidental Rebel\". Recita la parte di Karim, un giovane ragazzo che non vede suo fratello da anni e decide di avventurarsi in un pericoloso viaggio dall\u2019altra parte del mondo per ritrovarlo. Al suo fianco, Emily Cox recita Lily (la ragazza di Karim) e Jonas Nay recita Max (il suo migliore amico.) Il film viene presentato in anteprima internazionale al 2019 Busan International Film Festival. L\u2019anteprima tedesca ha avuto luogo al 2020 Max Oph\u00fcls Prize Film Festival dove Mehdi Meskar si vede ricompensato come Miglior Attore.\nSempre nello stesso anno gira \"Crescendo\" di Dror Zahavi accanto a Peter Simonischek e Bibiana Beglau. Il film ha riscosso un discreto successo in sala.\nInizio 2019, \u00e8 segnato dall\u2019uscita della miniserie canadese \"Monster\" diretta da Patrice Sauv\u00e9. Mehdi interpreta la parte di M, un violento narcisista perverso. La serie \u00e8 basata sul libro omonimo di Ingrid Falaise. Per questa parte difficile Mehdi si vede ricompensato con una nomination come Miglior Attore Protagonista ai canadesi G\u00e9meaux Awards e diventa membro dell\u2019Accademia Canadese del cinema e della televisione.\nSettembre 2019, lo si vede nella serie horror originale Netflix francese \"Marianne\" che ha riscosso un discreto successo. Nella serie interpreta Tonio.\nNel 2020 \u00e8 protagonista nel film austriaco \"Me, We\" di David Clay Diaz. \nSempre nell'anno 2020 interpreta il ruolo di Malik, coprotagonista della quarta stagione della serie televisiva italiana \"Skam Italia\", prodotta da Netflix e Timvision.\nMehdi Meskar \u00e8 poliglotta: parla inglese, francese, italiano, arabo e tedesco."}
{"id": "5173386", "revid": "124355299", "url": "https://it.wikipedia.org/wiki?curid=5173386", "title": "Lee Dong-hae", "text": " Lead Dancer, Lead Vocalist, Rapper, secondo Visual del gruppo.\nFa anche parte della Unit \"SM The Performance\", composta dai migliori ballerini dell'agenzia.\nBiografia.\nLee Dong-hae \u00e8 nato il 15 ottobre 1986 a Mokpo, Corea del Sud. Nel 2001, firm\u00f2 un contratto con la SM Entertainment e subito dopo vinse il premio per il miglior look assieme al suo futuro compagno di band Sungmin dei Super Junior. Inizialmente il suo sogno era quello di diventare un atleta, ma l'influenza di suo padre lo port\u00f2 a diventare un cantante."}
{"id": "5173394", "revid": "287204", "url": "https://it.wikipedia.org/wiki?curid=5173394", "title": "Cimice", "text": "Biologia.\nI Rhynchota, ordine di insetti dotati di un rostro, che utilizzano per nutrirsi tra cui, tra le altre, troviamo le specie:"}
{"id": "5173395", "revid": "858648", "url": "https://it.wikipedia.org/wiki?curid=5173395", "title": "N\u00e1rodn\u00ed Strana Svobodomysln\u00e1", "text": ""}
{"id": "5173397", "revid": "33689", "url": "https://it.wikipedia.org/wiki?curid=5173397", "title": "Marco Centenio Penula", "text": "Biografia.\nEra uno dei centurioni del primo manipolo dei \"triarii\", famoso per prestanza fisica e coraggio. Egli era stato introdotto dal pretore Publio Cornelio Silla, per chiedere ai senatori che gli fossero affidati 5.000 soldati. Egli conoscendo i luoghi molto bene, avrebbe usato contro Annibale le sue stesse tattiche, che in passato avevano ingannato e vinto tanti comandanti romani. Nel 212 a.C. In base a queste assicurazioni gli fu affidato il comando di 8.000 uomini, per met\u00e0 cittadini romani e per met\u00e0 alleati; ma questo numer\u00f2 si raddoppi\u00f2 in breve tempo grazie all'arrivo di numerosi volontari. Al comando di questo esercito Centenio marci\u00f2 verso la Lucania e, non appena ebbe l'occasione, affront\u00f2 Annibale in battaglia, ma fu facilmente sopraffatto (battaglia del Silaro). Livio racconta che:\nSi combatt\u00e9 a lungo, per quanto le forze non fossero pari. Lo scontro dur\u00f2 per pi\u00f9 di due ore. I Romani resistettero fino a quando il loro comandante rimase in piedi. Quando Centenio Penula venne colpito dai dardi nemici nel mezzo del furore della battaglia, l'esercito romano fu immediatamente sbaragliato."}
{"id": "5173398", "revid": "121031564", "url": "https://it.wikipedia.org/wiki?curid=5173398", "title": "Pizzo al tombolo di Predoi", "text": "Il pizzo al tombolo di Predoi \u00e8 un merletto tipico del paese di Predoi, comune pi\u00f9 settentrionale d'Italia in Alto Adige, dove da pi\u00f9 di cento anni \u00e8 tramandata tradizionalmente la realizzazione di pizzo al tombolo. Non esiste abitazione che non abbia il suo \"kloppelpinggele\" (il tombolo) in bella mostra, cos\u00ec come sono spesso esposti meravigliosi centrini e figure di ogni sorta realizzate con questa tecnica.\nStoria.\nLa storia della comparsa del pizzo al tombolo in questa zona remota e sperduta fra le Alpi della catena montuosa dei Tauri, nell'attuale parco naturale Vedrette di Ries-Aurina, si perde nella notte dei tempi. Prima della scoperta di questa tecnica, Predoi era un paese molto famoso per la presenza di una miniera di rame che dava lavoro a moltissime persone sia della valle Aurina, sia delle vallate limitrofe. Era un'attivit\u00e0 talmente tanto redditizia che molti lavoratori provenivano addirittura anche da altri Stati. Secondo la tradizione pare che fu proprio un minatore della Moravia a portare quest'arte a Predoi nel XVIII secolo. Stando alle fonti ufficiali, pare che nella seconda met\u00e0 del XVIII secolo nel tribunale distrettuale di Campo Tures esistevano circa 300 persone che realizzavano pizzi con questa tecnica. Nel XIX secolo, il numero di merlettai era aumentato a oltre 500 persone, tra le quali c'erano parecchi uomini.\nCon la diminuzione della fabbricazione artigianale, a partire dalla seconda met\u00e0 del XIX secolo, in generale, il numero di merlettai diminu\u00ec anche a Predoi a circa 10 o 15 persone.\nQuando intorno al 1893 la miniera cess\u00f2 la sua attivit\u00e0, una quarantina di famiglie rimasero senza lavoro e, prive di denaro, dovettero pensare a una nuova fonte di sostentamento. Il parroco di allora, Johann Pescosta, pens\u00f2 che il pizzo al tombolo sarebbe stato l'ideale per risollevare le sorti delle famiglie giacch\u00e9 all'epoca era un mestiere particolarmente redditizio: i pizzi erano parte integrante dei costumi tradizionali delle Alpi, sia di uomini sia di donne, cos\u00ec come erano spesso presenti nell'abbigliamento delle donne e del clero.\nGrazie all'intercessione del parroco, all'aiuto dei proprietari della miniera e pi\u00f9 tardi del parroco Franz Kleinlechner, tre giovani ragazze lavoratrici del tombolo particolarmente dotate, furono inviate a Vienna per perfezionare quell'arte. Quando ritornarono a Predoi, queste ragazze insegnarono l'arte anche alle altre donne del paese. All'epoca anche molti uomini impararono a usare il tombolo, partecipando attivamente alla produzione di meravigliosi merletti. Inaspettatamente, il successo di questo lavoro fu immediato: aristocratici e famiglie nobiliari acquistarono subito i lavori provenienti dalla valle Aurina. Cominci\u00f2 cos\u00ec a un'attivit\u00e0 artigianale che divenne rapidamente famosa in tutta Europa e che strapp\u00f2 dalla miseria le famiglie della zona. Il guadagno per le artigiane non era molto elevato, tant'\u00e8 che spesso venivano pagate anche solo con generi alimentari. Il commercio di questi pizzi veniva fatto all'interno dell'unico negozio in Predoi, di propriet\u00e0 di Thekla Kofler. Questi una volta all'anno si dirigeva a Innsbruck, e nelle vicina cittadina di Igls, per vendere i manufatti alla clientela della borghesia e della nobilt\u00e0 dell'epoca.\nCon l'inizio della prima guerra mondiale, l'Alto Adige si stacc\u00f2 dall'Austria e quindi anche reperire il materiale per i filati fu molto difficile. Spesso le donne erano costrette a fare lunghi viaggi per comperare il materiale e vendere i loro pizzi. Fu solo negli anni 1930 si pot\u00e9 riprendere a lavorare al tombolo con filati provenienti da Milano, ma ormai erano cambiati i tempi e non c'era pi\u00f9 quella richiesta di pizzi che esisteva un tempo. Il pizzo al tombolo per\u00f2, seppur non come prima, continu\u00f2 a esser prodotto e venduto un po' in tutta Europa, pubblicizzato in mostre e pubblicato anche su giornali di moda.\nLa scuola del pizzo al tombolo.\nPoich\u00e9 la richiesta di pizzo al tombolo era talmente elevata, si pens\u00f2 di realizzare una vera e propria scuola che fu istituita nel 1894, fondata da Rosa Kofler (poi Mittermair), dove vennero tramandati alle donne della valle gli insegnamenti imparati a Vienna.\nDurante i suoi viaggi oltre il confine, Thekla Kofler conobbe una coppia di Vienna che nutriva un particolare interesse per questo tipo di arte, tanto che la loro attenzione cadde su alcuni modelli di Rosa. Thekla raccont\u00f2 che quei pizzi erano stati realizzati dalla figlia nella scuola di merletto che esisteva a Predoi. Ci\u00f2 venne seguito da un incontro nella sala parrocchiale di Predoi, durante il quale Rosa fu invitata ufficialmente a visitare la citt\u00e0 sul Danubio. Rosa Kofler Mittermair perfezion\u00f2 questa tecnica seguendo quindi dei corsi a Londra, in Slovenia (a Idria vicino a Lubiana) e sui monti Metalliferi. Intorno agli inizi del Novecento la scuola era ancora in funzione e Rosa, oltre a esser insegnante, era divenuta anche direttrice. I corsi si svolgevano con regolarit\u00e0, della durata di circa otto mesi.\nCon l'avvento dei due conflitti mondiali la scuola venne chiusa pi\u00f9 volte, giacch\u00e9 le donne dovettero lasciare il tombolo per occuparsi del lavoro nei campi in assenza degli uomini in guerra. Riapr\u00ec i battenti nuovamente nel 1948, rifondata dall'EMAPI, con il riconoscimento statale e sotto la supervisione di Rosa Mittermair che ne rimase direttrice fino alla sua morte avvenuta nel 1969. La scuola esiste ancora oggi e tramanda quest'arte ad adulti e bambini del paese.\nNel 1994 il comune di Predoi fond\u00f2 l'Associazione Scuola di Pizzi al Tombolo, con lo scopo di non far scomparire questa che tecnica e di tramandarla alle nuove generazioni. Grazie a questa iniziativa il pizzo al tombolo ebbe una nuova rinascita e ancora oggi \u00e8 apprezzato in tutto l'Alto Adige e no. Annualmente la provincia autonoma di Bolzano sovvenziona corsi per imparare tecniche e segreti di questa raffinata arte, fornendo tutto il materiale: filo, spilli, disegni su cartone e fuselli.\nPer chi volesse vedere come vengono realizzati i pizzi pu\u00f2 assistere alle dimostrazioni pratiche che si svolgono alla \"Haus Prettau\", al museo delle miniere nel granaio di Cadipietra e al centro visitatori del parco naturale a Casere. In estate le bambine del paese partecipare a classi mattutine dove viene insegnata questa tecnica e i turisti possono assistervi senza problemi. Trattandosi di un'attivit\u00e0 tradizionale, normalmente i corsi si rivolgono solo agli abitanti del paese.\nCuriosit\u00e0.\nA Predoi vive e lavora Antonia Rubner che realizza degli originali manufatti. Presso la sua abitazione si possono vedere le sue opere in esposizione. La Signora Rubner ha scritto anche un libro sull'arte del merletto \"S\u00fcdtiroler Kl\u00f6ppelkunst\" (Merletti dell'Alto Adige)."}
{"id": "5173399", "revid": "124420462", "url": "https://it.wikipedia.org/wiki?curid=5173399", "title": "Giorgio Postal", "text": "Biografia.\nSegretario provinciale di Trento della Democrazia Cristiana negli anni sessanta e dirigente RAI, \u00e8 stato parlamentare per sei legislature, tre alla Camera dei deputati e tre al Senato della Repubblica. Inoltre \u00e8 stato anche sottosegretario di Stato ai Beni Culturali nei governi Andreotti (III, IV e V), all'Ambiente nel governo Craxi II e nel governo Fanfani VI e all'Interno nei governi Goria e De Mita.\nNel 2015 \u00e8 stato nominato presidente della \"Fondazione Museo Storico del Trentino\", e riconfermato nella carica nel 2020."}
{"id": "5173400", "revid": "1214201", "url": "https://it.wikipedia.org/wiki?curid=5173400", "title": "Carlos Strandberg", "text": "Carriera.\nClub.\nSvedese di origine mozambicana da parte di madre, \u00e8 cresciuto calcisticamente nei settori giovanili di alcune squadre della citt\u00e0 di G\u00f6teborg tra cui l'H\u00e4cken, con cui \u00e8 stato capocannoniere del campionato Under-17.\nSempre con l'H\u00e4cken, ha debuttato in prima squadra in Allsvenskan il 19 giugno 2013 all'et\u00e0 di 17 anni contro l'\u00c5tvidaberg. Il primo gol in campionato lo ha realizzato il mese successivo, nella sconfitta casalinga contro l'AIK (2-3).\nNell'estate 2014 \u00e8 stato molto vicino a firmare con il Borussia Dortmund, ma il mancato superamento delle visite mediche ha fatto saltare il trasferimento. Il 2 febbraio 2015, all'et\u00e0 di 18 anni, \u00e8 stato ceduto ai russi del CSKA Mosca, con cui ha firmato un contratto quinquennale. Inizia segnando 3 gol in 10 partite, prima di passare in prestito all'Ural complice anche il minor minutaggio che avrebbe avuto, visto il ritorno al CSKA di Seydou Doumbia.\nIl 31 marzo 2016, nell'ultimo giorno della finestra invernale del mercato svedese, Strandberg \u00e8 tornato in Svezia per giocare con l'AIK in prestito fino al successivo 18 luglio. Ha realizzato 7 gol in 12 partite di campionato, oltre a due reti nei preliminari di Europa League.\nRientrato al CSKA, il 10 settembre 2016 ha segnato nella prima partita giocata e vinta dai moscoviti nel loro nuovo stadio, la Arena CSKA.\nNel gennaio 2017 \u00e8 stato acquistato dai belgi del Club Brugge e girato in prestito Westerlo pochi giorni dopo. La sua esperienza al Westerlo per\u00f2 si \u00e8 rivelata piuttosto breve, dato che il 12 marzo la squadra ha terminato il campionato all'ultimo posto retrocedendo direttamente, non essendo riuscita a qualificarsi per la fase successiva.\nStrandberg \u00e8 tornato a giocare in Svezia nell'agosto del 2017, acquistato a titolo definitivo dal Malm\u00f6 FF che per il suo cartellino ha versato circa un milione di euro nelle casse del Club Brugge. Il giocatore ha firmato un contratto di quattro anni e mezzo. Dopo essere stato spesso titolare nel periodo che va dal momento del suo arrivo fino all'estate seguente, il suo utilizzo \u00e8 poi diminuito anche a causa dell'arrivo del nuovo attaccante Marcus Antonsson. Complici la volont\u00e0 di non ritirarsi del capitano Markus Rosenberg, il recupero fisico di Guillermo Molins e il ritorno di un altro giocatore offensivo come Jo Inge Berget, Strandberg non era una prima scelta del tecnico Uwe R\u00f6sler.\nLa prima giornata dell'Allsvenskan 2019, disputata dal Malm\u00f6 il 1\u00ba aprile, ha visto Strandberg subentrare nei minuti finali, poi tre giorni dopo il giocatore \u2013 vista la concorrenza nel reparto \u2013 \u00e8 approdato all'\u00d6rebro attraverso un prestito che si \u00e8 concretizzato nelle ultimissime ore prima della chiusura della finestra di mercato. L'accordo, originariamente valido per pochi mesi fino al successivo 17 luglio, \u00e8 stato successivamente esteso fino alla fine dell'anno 2019.\nNonostante il prolungamento del prestito all'\u00d6rebro durante il quale stava segnando 11 gol in 19 partite, il successivo 2 settembre il Malm\u00f6 FF ha annunciato di aver ceduto Strandberg in prestito fino al 30 giugno 2020 all'Al-Hazm, squadra saudita che tre mesi prima si era separata da un altro attaccante ex \u00d6rebro come Kennedy Igboananike. L'accordo prevedeva anche un'opzione per l'acquisto a titolo definitivo da parte del club mediorientale. Il 1\u00ba marzo 2020 \u00e8 stato reso noto che l'opzione di acquisto \u00e8 stata effettivamente esercitata dai sauditi, che dunque hanno acquisito il giocatore a titolo definitivo. Nell'ottobre dello stesso anno, Strandberg \u00e8 passato in prestito all'Abha, altro club della massima serie saudita. Tornato all'Al-Hazm, vi ha militato fino al 6 gennaio 2022 quando il club ha riportato la notizia della sua rescissione. Nello stesso mese, Strandberg \u00e8 stato presentato dall', formazione qatariota.\nNazionale.\nNel 2013 ha vinto la medaglia di bronzo ai campionati mondiali Under-17 disputati con la Svezia. Nel 2017 viene convocato agli Europei Under-21 in Polonia. Va in gol nella seconda partita contro i padroni di casa segnando il momentaneo 1-1."}
{"id": "5173403", "revid": "767487", "url": "https://it.wikipedia.org/wiki?curid=5173403", "title": "Seppo Kuusela", "text": ""}
{"id": "5173404", "revid": "1020392", "url": "https://it.wikipedia.org/wiki?curid=5173404", "title": "Auricola destra", "text": "L'auricola destra \u00e8 una formazione sacciforme che si stacca dalla parte anteriore e superiore dell'atrio destro. Ha una forma triangolare con la base posteriore e risulta appiattita trasversalmente.\nSono visibili due facce: una faccia esterna convessa, che prolunga la faccia destra dell'atrio, e una faccia profonda concava che abbraccia la porzione antero-laterale dell'aorta. \nIl suo margine inferiore corrisponde al solco coronarico, quello superiore all'aorta e qui \u00e8 in rapporto con una piccola formazione adiposa, nota come piega preaortica."}
{"id": "5173405", "revid": "107273688", "url": "https://it.wikipedia.org/wiki?curid=5173405", "title": "Associazione Calcio Rapallo Ruentes 1914 1966-1967", "text": "Questa voce raccoglie le informazioni riguardanti l'Associazione Calcio Rapallo Ruentes nelle competizioni ufficiali della stagione 1966-1967."}
{"id": "5173406", "revid": "729019", "url": "https://it.wikipedia.org/wiki?curid=5173406", "title": "Campionato dei Caraibi di rugby a 15 2012", "text": "Il campionato dei Caraibi di rugby 2012 (in inglese \"2012 NACRA Rugby Championship\") fu l'8\u00aa edizione del campionato dei Caraibi di rugby a 15, competizione organizzata dal NACRA, la confederazione continentale rugbistica centro-nordamericana.\nEsso si tenne dal 24 marzo al 23 giugno 2012 e vide impegnate 9 squadre nazionali caraibiche ripartite in due zone geografiche.\nLa competizione serv\u00ec anche come primo turno delle qualificazioni americane alla : la squadra vincente, infatti, oltre a laurearsi campione dei Caraibi, fu ammessa al turno successivo di qualificazione al torneo mondiale per spareggiare contro la vincente del Sudamericano \"B\" 2012.\nLa formula previde, per ogni zona, due turni di qualificazione, al secondo dei quali erano gi\u00e0 qualificate quattro squadre ( e per la Zona Nord, e e per la Zona Sud).\nNel primo turno , e per il Nord e e per il Sud si affrontarono in due gironi all'italiana per decidere, per ogni zona, la squadra da ammettere al secondo turno.\nNel secondo turno si disputarono due gironi all'italiana con tre squadre ciascuno.\nLe vincitrici delle due zone, rispettivamente Bermuda e Guyana, le stesse dell'edizione precedente, si incontrarono in gara unica in casa della prima ad Hamilton; la compagine interna si conferm\u00f2 campione caraibica battendo Guyana 18-0 e guadagn\u00f2 il diritto di sfidare i campioni del Sudamericano \"B\" del per proseguire nel cammino di qualificazione alla .\nLa gara di apertura del torneo, disputatasi a Citt\u00e0 del Messico tra la squadra di casa e la , fu anche la prima gara in assoluto delle qualificazioni mondiali; ad arbitrarla fu destinato il sudafricano Craig Joubert, direttore, sei mesi prima, della finale della tra e ."}
{"id": "5173407", "revid": "729019", "url": "https://it.wikipedia.org/wiki?curid=5173407", "title": "Far North Line", "text": "La Far North Line (\"Linea dell'estremo nord\" in lingua inglese) \u00e8 una ferrovia rurale che si trova interamente nell'area delle Highlands in Scozia, estendendosi da Inverness fino a Thurso e Wick. \u00c8 la ferrovia pi\u00f9 settentrionale del Regno Unito. La linea ha molte sezioni a singolo binario, principalmente a nord di Dingwall; similmente alle altre ferrovie delle Highlands e delle Lowlands settentrionali, la linea non \u00e8 elettrificata e tutti i treni hanno trazione Diesel.\nPercorso.\nCome la strada A9 a nord di Inverness, la Far North Line segue generalmente la linea della costa del Moray Firth. Gran parte della popolazione dell'estremo nord della Scozia \u00e8 concentrata nelle aree costiere e, in alcuni luoghi, la ferrovia si trova quasi sulla spiaggia, con i binari che corrono lungo le spiagge formatesi con il ritiro dei ghiacci a seguito della fine dell'ultimo periodo glaciale.\nLa ferrovia collega molti dei luoghi gi\u00e0 serviti dall'autostrada; prima che venissero costruiti tre nuovi ponti stradali, molti pi\u00f9 luoghi erano serviti sia da ferrovia che da autostrada: i ponti sono quello lungo il Moray Firth (tra Inverness e la Black Isle), il Cromarty Firth e il Dornoch Firth. La ferrovia, oggi, costituisce una lunga strada verso l'interno a partire dal percorso della A9.\nLa ferrovia nell'entroterra, tra Tain e Lairg \u00e8 stata costruita come deviazione intesa al tempo della costruzione come apertura del centro del Sutherland al commercio. Il percorso poi ritorna sulla costa presso Golspie. Oltre Golspie, la ferrovia continua lungo la linea costiera fino a Helmsdale, poi torna nell'entroterra fino allo Strath of Kildonan e poi attraversa la Flow Country fino a Halkirk, per poi tornare sulla costa est presso Wick. Alla stazione ferroviaria di Georgemas Junction, vicino a Halkirk, c'\u00e8 il ramo ferroviario diretto a Thurso."}
{"id": "5173409", "revid": "38120", "url": "https://it.wikipedia.org/wiki?curid=5173409", "title": "Banitsa", "text": "La banitsa (in bulgaro: \"\u0431\u0430\u043d\u0438\u0446\u0430\", spesso viene traslitterato anche come banica o banitza) \u00e8 un piatto tradizionale della Bulgaria.\nPreparazione.\nLa banitsa viene preparata appoggiando una mistura di uova sbattute e pezzi di s\u00ecrene (un formaggio bulgaro, simile a feta) tra dei fogli di pasta e cuocendola al forno. \nPer quanto riguarda gli ingredienti, esistono molte variazioni: possono infatti essere utilizzati spinaci, zucca, ecc.\nConsumo.\nQuesto piatto spesso viene servito con ayran o boza. La Banitsa viene servita anche a colazione accompagnata da yogurt."}
{"id": "5173411", "revid": "122795821", "url": "https://it.wikipedia.org/wiki?curid=5173411", "title": "Vilmo\u0161 Loci", "text": ""}
{"id": "5173412", "revid": "339392", "url": "https://it.wikipedia.org/wiki?curid=5173412", "title": "Page Falkinburg", "text": ""}
{"id": "5173413", "revid": "287204", "url": "https://it.wikipedia.org/wiki?curid=5173413", "title": "Juan Carlos B\u00e1guena", "text": "Carriera.\nIn carriera ha vinto un titolo di doppio, il Madrid Tennis Grand Prix nel 1990, in coppia con l'italiano Omar Camporese. Nei tornei del Grande Slam ha ottenuto il suo miglior risultato all'Open di Francia raggiungendo il secondo turno nel doppio nel 1995 e nel doppio misto nello stesso anno."}
{"id": "5173414", "revid": "287204", "url": "https://it.wikipedia.org/wiki?curid=5173414", "title": "Juan Carlos Baguena", "text": ""}
{"id": "5173429", "revid": "70544797", "url": "https://it.wikipedia.org/wiki?curid=5173429", "title": "Auricola sinistra", "text": "L'auricola sinistra \u00e8 un diverticolo che si stacca dalla parte antero-laterale dell'atrio sinistro. Rispetto all'auricola destra questa \u00e8 pi\u00f9 lunga e frastagliata, ma decisamente pi\u00f9 stretta. Questa formazione \u00e8 leggermente strozzata all'origine e ha una andamento piuttosto irregolare, che la porta ad assumere una forma di \"S\" italica.\nLa faccia interna, concava, circonda il tronco dell'arteria polmonare, mentre il margine inferiore piuttosto frastagliato per la presenza di formazioni digitiformi, ricopre il solco coronarico e la parte pi\u00f9 alta del solco interventricolare anteriore."}
{"id": "5173431", "revid": "2218622", "url": "https://it.wikipedia.org/wiki?curid=5173431", "title": "Croce benedizionale", "text": "Una croce benedizionale \u00e8 una croce tenuta in mano ed utilizzata da sacerdoti e vescovi cristiani ortodossi per benedire i fedeli. \u00c8 spesso fatta di metallo prezioso e pu\u00f2 essere ornata con smalti, e pietre preziose o semi-preziose. Possono anche avere icone dipinte su di esse, come per esempio \"Maria\", \"Giovanni Battista\", i \"quattro evangelisti\" o i \"profeti\".\nNella Chiesa ortodossa e nelle Chiese cattoliche orientali che seguono il rito bizantino, la croce \u00e8 posta sull'altare e utilizzata in certi momenti della liturgia. Alla fine della messa viene poi impugnata con la mano destra dal celebrante ed utilizzata per dare la benedizione finale. Dopodich\u00e9 tutti i fedeli presenti si avvicinano per baciare la croce. \nLe croci benedizionali usate da queste chiese portano una raffigurazione della crocifissione di Ges\u00f9, insieme alle lettere che sta a significare \"Ges\u00f9 Cristo vince\". \nLe raffigurazioni su di esse possono anche essere della \"Crocifissione\" da un lato e della \"Resurrezione\" dall'altro. Il lato con la \"Resurrezione\" \u00e8 tenuto in direzione del popolo nelle domeniche e in tutto il periodo di pasqua.\nLa croce benedizionale viene utilizzata anche nella benedizione dell'acqua santa, immergendo la croce nell'acqua e facendo il segno della croce tre volte. \nNelle Chiese ortodosse la croce benedizionale tende a non avere alcuna icona, e il sacerdote tiene la croce benedizionale in mano tutto il tempo, anche quando si \u00e8 fuori della chiesa. In Etiopia, le croci benedizionali sono spesso fatte di ottone."}
{"id": "5173432", "revid": "92723", "url": "https://it.wikipedia.org/wiki?curid=5173432", "title": "Hard Rock Hotel &amp; Casino Paradise", "text": "L'Hard Rock Hotel &amp; Casino Paradise \u00e8 un resort d'intrattenimento di propriet\u00e0 e gestione di Brookfield Asset Management and Warner Gaming, LLC che sorge a Paradise, in Nevada, localit\u00e0 facente parte della conurbazione di Las Vegas.\nLa struttura include la torre dell'hotel, un enorme casin\u00f2, una spiaggia e una piscina, una discoteca, sei ristoranti, tre sale da cocktail, diversi negozi specializzati, un centro benessere, una sala da poker, e una sala da concerto denominata \"The Joint\", dove hanno registrato album dal vivo gli Aerosmith e i Def Leppard."}
{"id": "5173435", "revid": "599013", "url": "https://it.wikipedia.org/wiki?curid=5173435", "title": "Lajo\u0161 Engler", "text": "Dopo il ritiro consegu\u00ec la laurea all'Universit\u00e0 di Belgrado, per poi diventare insegnante di tedesco.\nEngler \u00e8 morto il 1\u00ba maggio 2020."}
{"id": "5173437", "revid": "1788047", "url": "https://it.wikipedia.org/wiki?curid=5173437", "title": "Stanley Cup playoff 1982", "text": "I playoff della Stanley Cup 1982 del campionato NHL 1981-1982 hanno avuto inizio il 7 aprile 1982. Le sedici squadre qualificate per i playoff, otto da ciascuna Conference, hanno giocato una serie di partite al meglio delle cinque per i quarti di finale, seguiti da turni al meglio delle sette per le finali di Division e di Conference. I vincitori delle due Conference hanno disputato una serie di partite al meglio di sette per la conquista della Stanley Cup.\nPrima dell'inizio della stagione vi furono diverse modifiche nella struttura della lega, con la Patrick Division che lasci\u00f2 la Clarence Campbell Conference scambiandosi con la Norris Division, fino ad allora inserita nella Prince of Wales Conference. Fu introdotto inoltre un nuovo sistema dei playoff: fino alla stagione precedente le quattro vincitrici di division erano affiancate da dodici wildcard, rendendo pressoch\u00e9 inutili le division. A partire dalla stagione 1981-1982 fu data maggior importanza alle division creando un sistema con cui accedevano automaticamente ai playoff le prime quattro squadre di ciascun raggruppamento, facendo in modo inoltre che alle finali di Conference giungessero solo una squadra per division. Fino al 1987 il primo turno si gioc\u00f2 al meglio delle cinque sfide, per poi passare al meglio delle sette fino al 1993.\nSquadre partecipanti.\nTabellone.\nNel primo turno la squadra con il ranking pi\u00f9 alto di ciascuna Division si sfida con quella dal posizionamento pi\u00f9 basso seguendo lo schema 1-4 e 2-3, usufruendo anche del vantaggio del fattore campo. Il secondo turno determina la vincente divisionale, mentre il terzo vede affrontarsi le squadre vincenti delle Division della stessa Conference per accedere alla finale di Stanley Cup. Il fattore campo osservato nelle finali di conference e in finale di Stanley Cup fu determinato dai punti ottenuti in stagione regolare. Nel primo turno, al meglio delle cinque gare, si segu\u00ec il formato 2-2-1. Nelle altre serie, al meglio delle sette sfide, si segu\u00ec il formato 2-2-1-1-1: la squadra migliore in stagione regolare avrebbe disputato in casa Gara-1 e 2, (se necessario anche Gara-5 e 7), mentre quella posizionata peggio avrebbe giocato nel proprio palazzetto Gara-3 e 4 (se necessario anche Gara-6).\nFinale Stanley Cup.\nLa finale della Stanley Cup 1982 \u00e8 stata una serie al meglio delle sette gare che ha determinato il campione della National Hockey League per la stagione 1981-82. I New York Islanders hanno sconfitto i Vancouver Canucks in quattro partite e si sono aggiudicati la Stanley Cup per la terza volta consecutiva.\nStatistiche.\nClassifica marcatori.\nLa seguente lista elenca i migliori marcatori al termine dei playoff.\nClassifica portieri.\nQuesta tabella elenca i cinque migliori portieri dei playoff per media di gol subiti con almeno quattro partite disputate."}
{"id": "5173441", "revid": "761672", "url": "https://it.wikipedia.org/wiki?curid=5173441", "title": "Anacna", "text": ""}
{"id": "5173443", "revid": "124123", "url": "https://it.wikipedia.org/wiki?curid=5173443", "title": "Val\u00e9rie Tong Cuong", "text": "Biografia.\nVal\u00e9rie Tong Cuong \u00e8 una scrittrice di romanzi, racconti e sceneggiature. Prima di dedicarsi alla scrittura ha anche lavorato nel settore delle comunicazioni e della pubblicit\u00e0.\nI suoi romanzi sono tradotti in sedici lingue e pubblicati in venti paesi. La sua opera pi\u00f9 nota \u00e8 \"L'Atelier dei Miracoli\" (ha venduto 70.000 copie), il quale ha vinto il premio Nice-Baie des Anges e il Prix de l'Optimisme nel 2013.\nCome sceneggiatrice lavora per la televisione \"La Smala s'en m\u00eale\", France 2, inoltre canta e scrive per Quark, un gruppo pop-rock indipendente: il loro primo album \u00e8 considerato da \"El Pa\u00efs\" uno dei migliori dell'anno.\nOpere.\nRomanzi:\n- L'atelier dei Miracoli (Anno: 2014 - Pubblicato da Salani Editore)"}
{"id": "5173445", "revid": "287204", "url": "https://it.wikipedia.org/wiki?curid=5173445", "title": "Lajos Engler", "text": ""}
{"id": "5173455", "revid": "486946", "url": "https://it.wikipedia.org/wiki?curid=5173455", "title": "Michail Kuku\u0161ckin", "text": ""}
{"id": "5173458", "revid": "767487", "url": "https://it.wikipedia.org/wiki?curid=5173458", "title": "Borislav \u0106ur\u010di\u0107", "text": ""}
{"id": "5173459", "revid": "287204", "url": "https://it.wikipedia.org/wiki?curid=5173459", "title": "Borislav Curcic", "text": ""}
{"id": "5173461", "revid": "209456", "url": "https://it.wikipedia.org/wiki?curid=5173461", "title": "Petrolio di scisto", "text": ""}
{"id": "5173475", "revid": "736476", "url": "https://it.wikipedia.org/wiki?curid=5173475", "title": "Guglielmo I d'Olanda", "text": "La storiografia ufficiale contemporanea dell'epoca lo cita come successore di Teodorico VII non considerando la contessa Ada, figlia e legittima erede di Teodorico VII. La riabilitazione di Ada avvenne nel XIV secolo, dopo che la Casa d'Olanda fu estinta. Gli storiografi dell'epoca iniziarono a riconoscere che Ada fu usurpata del titolo che le spettava e pi\u00f9 tardi, a partire dal XV secolo iniziarono a riportarla come contessa d'Olanda.\nOrigine.\nGuglielmo era il figlio maschio secondogenito dell'undicesimo (decimo secondo gli \"Annales Egmundani\") conte d'Olanda, Fiorenzo III e di Ada di Scozia, che, sempre secondo il capitolo n\u00ba 57a della \"Chronologia Johannes de Beke\", Ada era la figlia del conte di Huntingdon e di Northumbria ed erede al trono di Scozia, Enrico e di Ada de Warenne, che, secondo il cronista, priore dell'abbazia di Bec e sedicesimo abate di Mont-Saint-Michel, Robert di Torigny, era la moglie di Enrico e la madre del re di Scozia, Malcolm (la \"Chronica de Mailros\" riporta che Ada era la sorella del re di Scozia, Malcolm), figlia di Guglielmo II di Warenne e Elisabetta di Vermandois (definisce Ada sorella uterina di Waleran de Beaumont, I conte di Worcester).&lt;br&gt;Fiorenzo III d'Olanda, secondo il capitolo n\u00ba 52 della \"Chronologia Johannes de Beke\" era il figlio secondogenito del decimo (secondo gli \"Annales Egmundani\", fu il nono) conte d'Olanda, Teodorico VI e della futura contessa di Bentheim, Sofia di Rheineck, che, secondo gli \"Annales Egmundani\", era figlia del conte di Rheineck ed conte palatino del Reno (come conferma anche il capitolo n\u00ba 52 della \"Chronologia Johannes de Beke\"), Ottone I di Salm e dell'erede della contea di Bentheim, Gertrude di Northeim, che, secondo l'\"Annalista Saxo\", era figlia del margravio di Frisia, Enrico di Northeim e della moglie, Gertrude di Braunschweig.\nBiografia.\nGuglielmo, per parte di madre, era nipote del re di Scozia, Guglielmo I ed infatti fu l\u00ec che venne educato e vi trascorse la sua giovinezza.\nSuo padre, Fiorenzo era stato un fedele alleato dell'imperatore del Sacro Romano Impero, Federico Barbarossa, ed aveva partecipato alla spedizione di Federico in Italia.\nFiorenzo III, prese parte alla Terza Crociata e fu uno dei comandanti dell'imperatore Federico, Federico Barbarossa. Guglielmo, aveva seguito il padre alla Crociata.\nDurante la crociata, Fiorenzo mor\u00ec, per la peste, nel 1190, come conferma il capitolo n\u00ba 58b della \"Chronologia Johannes de Beke\", che riporta che Fiorenzo mor\u00ec, il 1 agosto, del 1190 ad Antiochia, non molto tempo dopo l'imperatore, Federico Barbarossa, continuando che Fiorenzo fu inumato nella stessa abbazia dell'imperatore, la Grotta di San Pietro ad Antiochia.&lt;br&gt;Il figlio maschio primogenito succedette a Fiorenzo III, come Teodorico VII, conte d'Olanda.\nGuglielmo, dopo la morte del padre, per altri cinque anni, rimase in Terra Santa, dove partecip\u00f2 a diverse battaglie contro i Musulmani, riportando parecchie vittorie e, a detta dei Cristiani, riusc\u00ec a penetrare nella citt\u00e0 di Damietta, considerata inespugnabile.\nGuglielmo era rientrato in Olanda, nel 1195, in quel periodo, secondo il capitolo n\u00ba 59a della \"Chronologia Johannes de Beke\", appoggi\u00f2 apertamente una ribellione dei Frisoni contro il fratello Teodorico VII; nel frattempo, anche il conte delle Fiandre, Baldovino VIII aveva attaccato l'Olanda. Teodorico, dopo aver sconfitto i Frisoni, sconfisse anche Baldovino VIII; dopo fece la pace col fratello Guglielmo concedendogli il governo di parte della Frisia, col titolo di conte della Frisia orientale. Anche le \"Gesta Episcopum Traiectensium\" ricordano la ribellione di Guglielmo, che fu sconfitto dal fratello, Teodorico VII e che divenne il genero del conte di Gheldria, Ottone I; il capitolo n\u00ba 61 della \"Chronologia Johannes de Beke\", ricorda che Guglielmo, dal fratello, fu sconfitto a Horst e che Ottone I di Gheldria era stato compagno d'arme di Guglielmo in Terra Santa e gli diede in moglie la figlia, Adelaide.&lt;br&gt;Nel 1198, tra i due fratelli regnava l'armonia, infatti, secondo il documento n\u00ba 230 dell'\"Oorkondenboek Holland\", Teodorico VII, fu autore di una donazione alla chiesa di Santa Maria di Utrecht, alla presenza, oltre che della madre, Ada di Scozia, dei fratelli, Guglielmo, conte della Frisia orientale e Fiorenzo e della sorella Margherita\nAll'inizio del XIII secolo, Guglielmo si ribell\u00f2 nuovamente all'autorit\u00e0 di Teodorico VII, e, secondo il capitolo n\u00ba 62a della \"Chronologia Johannes de Beke\", si alle\u00f2 col Duca del Brabante, Enrico I.&lt;br&gt;Teodorico attacc\u00f2 il Brabante, ma, sulla via del ritorno, incontr\u00f2 l'esercito di Enrico I, che aveva gi\u00e0 sconfitto Ottone I di Gheldria, alleato di Teodorico VII, e, a Heusden, Teodorico venne sconfitto e fatto prigioniero, come ci conferma il capitolo n\u00ba 62b della \"Chronologia Johannes de Beke\".\nDopo essere stato liberato, nel 1203, suo fratello, Teodorico VII, secondo il capitolo n\u00ba 63a della \"Chronologia Johannes de Beke\", mentre si trovava a Dordrecht, essendosi gravemente ammalato, avrebbe voluto consegnare provvisoriamente la contea a Guglielmo, affinch\u00e9 tutelasse, Ada, la sua unica figlia, rimasta in vita; ma Teodorico VII mor\u00ec prima di poter incontrare Guglielmo. La morte di Teodorico VII viene confermato anche dagli \"Annales Egmundani\" (\"anno 1203 obiit Theodericus comes Hollandi\u00e6\").A Teodorico VII, succedette la figlia Ada, in quanto, con l'appoggio dell'imperatore, Enrico VI, aveva abolito la legge salica per la contea d'Olanda, che, prima di aver sepolto il padre, spos\u00f2 Luigi II conte di Loon, che divenne conte d'Olanda, per diritto di matrimonio. Secondo gli \"Annales Egmundani\" fu la madre di Ada, Adelaide o Adele di Cleves, che non si fidava del cognato, a opporsi alla volont\u00e0 del morente marito di dare la reggenza a Guglielmo, ma si attiv\u00f2 in modo che il fidanzato della figlia, Luigi II conte di Loon, giungesse in Olanda e sposasse Ada, prima della sepoltura del marito e quindi consentire a Luigi di governare la contea, causando cos\u00ec la ribellione di Guglielmo, sia perch\u00e9 non tutti i nobili avevano accettato l'abolizione della legge salica ed anche perch\u00e9 il fastoso matrimonio, prima dell'inumazione del conte defunto, aveva generato scandalo, che port\u00f2 allo scontro, alla cattura e deposizione di Ada. Anche le \"Gesta Episcopum Traiectensium\" ricordano che il matrimonio di Ada e Luigi fu celebrato subito dopo la morte del padre, Teodorico VII, anche per difendere la contessina dalle aspirazioni dello zio, Guglielmo, che cercava di usurpare i diritti della nipote. \nCon Guglielmo, contro Ada, contessa d'Olanda, si erano schierati il Principato vescovile di Liegi, il Vescovo di Utrecht e i Conti di Fiandra, oltre che il Duca di Brabante, parte della popolazione olandese, ed ebbe anche il fratello, Fiorenzo e lo zio, Ottone I, conte di Bentheim, rispettivamente zio e prozio di Ada, come ci informa i capitoli n\u00ba 63b e 63c della \"Chronologia Johannes de Beke\".&lt;br&gt;Ada, braccata dai sostenitori di Guglielmo, aveva trovato rifugio nella cittadella di Leida, ma fu catturata e Luigi II, il marito di Ada, cerc\u00f2 invano di liberare la moglie e combatt\u00e9 contro Guglielmo, come attestano i capitoli 63d e 63e della \"Chronologia Johannes de Beke\" e gli \"Annales Egmundani\", per l'anno 1204, mentre le \"Gesta Episcopum Traiectensium\", riportano che Luigi II non riusc\u00ec a riconquistare la contea d'Olanda.&lt;br&gt;Secondo \"Ada, Countess of Holland\", per motivi di sicurezza si ritenne di dover spostare la prigioniera dai Paesi Bassi all'Inghilterra affidando la stessa direttamente al re, Giovanni d'Inghilterra, dove fu trattenuta, per circa 4 anni.&lt;br&gt;Il 14 ottobre 1206, Guglielmo e Luigi raggiunsero un accordo: la contea d'Olanda veniva assegnata a Luigi mentre a Guglielmo venivano assegnati alcuni territori nella contea di Zelanda e Guglielmo dovette accettare Luigi e Ada quali conte e contessa d'Olanda. Luigi, poi, dovette recarsi personalmente in Inghilterra, e, nella seconda met\u00e0 del 1207, riusc\u00ec a far liberare Ada. La coppia, in quello stesso anno, si stabil\u00ec a Loon, anche perch\u00e9, ormai la contea d'Olanda era nelle mani di Guglielmo, riconosciuto come conte Guglielmo I, che, nel 1213 ricevette l'investitura a Conte d'Olanda dal re di Germania e imperatore del Sacro Romano Impero, Ottone IV di Brunswick, poich\u00e9 era un leale sostenitor della casata dei Guelfi nella quale era nato l'Imperatore; questa alleanza si interruppe solo nel 1214, dopo la Battaglia di Bouvines, in cui Ottone IV, alleato di Giovanni Senzaterra, fu sonoramente sconfitto dai francesi; allora Guglielmo divenne sostenitore del nuovo re di Germania e imperatore del Sacro Romano Impero, il ghibellino, Federico II di Svevia e Guglielmo confermando la sua alleanza con lui, poco dopo, prese parte alla spedizione francese contro Giovanni, un'azione che gli cost\u00f2 la scomunica.\nFu forse in seguito a questo che Guglielmo divenne un fervente sostenitore delle crociate, combatt\u00e9 in Prussia. Egli partecip\u00f2 anche alla quinta crociata, prendendo parte alla cattura di Damietta, e, durante il trasferimento in Terra Santa, si ferm\u00f2 a Lisbona e partecip\u00f2 alla conquista della cittadina portoghese di Alchacia: il cronista e monaco benedettino inglese, Matteo di Parigi, nel suo \"Matth\u00e6i Parisiensis, Monachi Sancti Albani, Chronica Majora, Vol. III\", riporta che, nel 1217, i Frisoni, sotto la guida del conte d'Olanda, Guglielmo, si imbarcarono con altri su trecento navi, per la crociata che port\u00f2 alla conquista di Damietta; fecero scalo a Lisbona e decisero di combattere i musulmani: Guglielmo ed i Frisoni misero l'assedio ad Alchacia, dove fecero strage di Saraceni, uccidendo anche il loro re e, molti ne fecero prigionieri; conquistarono la citt\u00e0 e la consegnarono ai Cristiani.\nGuglielmo mor\u00ec il 4 febbraio 1222, come conferma il capitolo n\u00ba 65b della \"Chronologia Johannes de Beke\", riporta che Guglielmo (\"Wilhelmus autem comes\") mor\u00ec, nel 1222 (\"mccxxii\") il 4 febbraio (\"ii nonas februarii\"), continuando che fu sepolto nell'abbazia di Rijnsburg, accanto alla prima moglie, Adelaide,&lt;br&gt;Gli succedette il figlio primogenito, Fiorenzo, come Fiorenzo IV, conte d'Olanda.\nDurante il regno di Guglielmo e prima di suo fratello Teodorico VII, tra la fine del XII e l'inizio del XIII secolo vi furono diversi cambiamenti nel \"paesaggio\" olandese, diversi colonizzatori iniziarono a comprare pezzi di terra acquitrinosa per trasformarla in polder. Molte paludi vennero vendute e i processi di irrigazione presero il via proprio sotto il regno di Guglielmo; nello stesso periodo vennero realizzati anche grandi lavori di infrastrutture. L'isola di Grote Waard fu cinta da dighe e uno sbarramento venne costruito attorno al villaggio di Spaarndam. Vennero creati anche nuovi organi, compreso il Waterschap che aveva il compito di proteggere e sorvegliare i polders perch\u00e9 non venissero inondati.\nMatrimonio e figli.\nGuglielmo, come ci confermano gli \"Annales Egmundani\", nel 1197, aveva preso in moglie, Adelaide di Gheldria (1186 circa - 1218), figlia del conte di Gheldria, Ottone I, che era stato compagno d'arme di Guglielmo in Terra Santa e di Riccarda di Baviera (1173-1231), che, come risulta dalla \"Genealogia Ottonis II Ducis Bavari\u00e6 et Agnetis Duciss\u00e6\" era la moglie di Ottone I di Gheldria (\"Otto comes de Gelre\") ed era la quarta figlia femmina del duca di Baviera, Ottone I; Il matrimonio di Guglielmo e Adelaide era stato celebrato a Stavra. Adelaide mor\u00ec il 12 febbraio 1218, come conferma il capitolo n\u00ba 65b della \"Chronologia Johannes de Beke\", che riporta che la contessa (\"comitissa venerabilis\") mor\u00ec, nel 1218 (\"mccxviii)\" il 4 febbraio (\"ii ydus februarii\") e fu sepolta nell'abbazia di Rijnsburg.&lt;br&gt;Guglielmo da Adelaide di Gheldria, ebbe cinque figli:\nMentre Guglielmo partecipava alla Quinta Crociata, la moglie, Adelaide, nel 1220, mor\u00ec.&lt;br&gt;Dopo essere ritornato in Olanda, nel 1220, Guglielmo, come conferma il capitolo n\u00ba 65b della \"Chronologia Johannes de Beke\", si spos\u00f2, in seconde nozze, con Maria di Brabante (1190 circa - maggio o giugno 1260), che, secondo la \"Genealogia Ducum Brabanti\u00e6 Heredum Franci\u00e6\" era la figlia femmina primogenita del Duca della Bassa Lorena, conte di Lovanio e primo duca di Brabante, Enrico I e di Matilde di Boulogne, che era faglia del conte di Boulogne, Matteo di Lorena e della contessa di Boulogne, Maria; suo padre, Enrico I di Brabante era figlio del Duca della Bassa Lorena, Goffredo III di Lovanio e di Margherita di Limburgo.&lt;br&gt;Anche Maria era al suo secondo matrimonio, infatti era vedova del re di Germania e imperatore del Sacro Romano Impero, Ottone IV di Brunswick, a cui, secondo il \"Gestorum Abbatem Trudonensium Continuatio Tertia II\" era stata promessa, nel 1213 e che, secondo la \"Chronic\u00e6 Regi\u00e6 Coloniensis Continuatio Prima\", il matrimonio era stato celebrato, nel 2014, e secondo il \"Libro Memoriarum Sancti Blasii\", era rimasta vedova, nel 1218, senza avergli dato figli. Maria mor\u00ec nella primavera del 1260 e fu tumulata a Lovanio, nella Collegiata di San Pietro, accanto al padre, come ci riporta la \"Chronique des ducs de Brabant, Volume 2\".&lt;br&gt;Il matrimonio tra Guglielmo e Maria dur\u00f2 circa due anni e non ebbe discendenza."}
{"id": "5173477", "revid": "858648", "url": "https://it.wikipedia.org/wiki?curid=5173477", "title": "Movimento dei Socialdemocratici", "text": ""}
{"id": "5173478", "revid": "1776051", "url": "https://it.wikipedia.org/wiki?curid=5173478", "title": "Promises (Def Leppard)", "text": "Promises \u00e8 un singolo del gruppo musicale britannico Def Leppard, il primo estratto dal loro album \"Euphoria\" del 1999. Raggiunse il primo posto della Mainstream Rock Songs, diventando il quinto ed ultimo singolo della band a riuscirci. La canzone appare nel secondo disco della raccolta \"Best of Def Leppard\" e \"\", entrambi pubblicati nel 2004. Si tratta di una delle poche canzoni di questo periodo di carriera del gruppo che ha continuato ad esser eseguita nei tour degli anni successivi. Una versione dal vivo \u00e8 stata inclusa nel live \"Viva! Hysteria\", pubblicato nell'ottobre del 2013.\nTracce.\nCD: Bludgeon Riffola - Mercury / 562 136-2 / Part 1 / UK.\nEsiste un CD-ROM in cui \u00e8 presente il videoclip di \"Promises\"."}
{"id": "5173480", "revid": "228587", "url": "https://it.wikipedia.org/wiki?curid=5173480", "title": "Dallas Cowboys 2002", "text": "La stagione dei Dallas Cowboys \u00e8 stata la 43\u00aa della franchigia nella National Football League. Fu la terza consecutiva terminata con un record di 5-11 e l'ultima di Emmitt Smith con la squadra, che nella settimana 8 contro i Seattle Seahawks divenne il recordman di tutti i tempi per yard corse in carriera"}
{"id": "5173486", "revid": "136801", "url": "https://it.wikipedia.org/wiki?curid=5173486", "title": "Brisbane International 1991", "text": ""}
{"id": "5173492", "revid": "641883", "url": "https://it.wikipedia.org/wiki?curid=5173492", "title": "Superficie diaframmatica", "text": ""}
{"id": "5173493", "revid": "300067", "url": "https://it.wikipedia.org/wiki?curid=5173493", "title": "Bo\u017eidar Mun\u0107an", "text": ""}
{"id": "5173494", "revid": "287204", "url": "https://it.wikipedia.org/wiki?curid=5173494", "title": "Bozidar Muncan", "text": ""}
{"id": "5173495", "revid": "767487", "url": "https://it.wikipedia.org/wiki?curid=5173495", "title": "Andrew Jackson Jihad", "text": "Gli Andrew Jackson Jihad sono un gruppo folk punk statunitense formatosi a Phoenix nel 2004.\nStoria.\nSi formano nel 2004 da Sean Bonnette (chitarra acustica e voce) e Ben Gallaty (contrabbasso), che resteranno il nucleo creativo negli anni a venire. Il loro grande successo in patria \u00e8 dovuto soprattutto ai testi, che parlano di povert\u00e0, fobia sociale, altruismo, religione, politica ed esistenzialismo. Questo, unito alla loro musica diretta, ha permesso al gruppo di essere riconosciuto come uno dei principali gruppi anti-folk moderni.\nHanno pubblicato fino ad oggi cinque album ufficiali. Col loro primo disco Candy Cigarettes &amp; Cap Guns sono partiti dall'anti-folk prettamente acustico suonato quasi esclusivamente da chitarra e contrabbasso, scelta stilistica grosso modo mantenuta anche nell'album successivo, sebbene ci fossero delle influenze esterne alla musica folk, come delle distorsioni ed effetti eco. La svolta \u00e8 avvenuta con la pubblicazione di Can't Maintain, quando nuovi membri sono stati inglobati nel gruppo, cosa che permetteva una maggiore libert\u00e0 compositiva e che gli Andrew Jackson Jihad hanno sfruttato per avvicinarsi alla musica punk rock. Il gruppo ha continuato in questa direzione con gli album e gli EP successivi, trovando la stabilit\u00e0 nella formazione a cinque membri. Col loro disco Christmas Island, pubblicato nel 2014, si allontanano un po' dal folk punk per concentrarsi pi\u00f9 sull'indie folk."}
{"id": "5173496", "revid": "767487", "url": "https://it.wikipedia.org/wiki?curid=5173496", "title": "Ranti Martins", "text": "Carriera.\nTra il 2009 ed il 2011 ha giocato 2 partite in AFC Champions League; nel 2011 ha realizzato 3 reti in 7 presenze in AFC Cup.\nIl 16 giugno 2020 annuncia ufficialmente il suo ritiro a seguito di un infortunio prolungato.\nDopo il ritiro.\nNel 2020 ha avviato un'attivit\u00e0 immobiliare negli Stati Uniti."}
{"id": "5173513", "revid": "767487", "url": "https://it.wikipedia.org/wiki?curid=5173513", "title": "El cielo dividido", "text": "El cielo dividido \u00e8 un film del 2006 diretto da Juli\u00e1n Hern\u00e1ndez.\nTrama.\nDue studenti, Gerardo e Jonas, sono innamorati. Una notte, in discoteca, Jonas conosce Bruno, un altro ragazzo, ed intraprende una storia con lui. Gerardo, frustrato della cosa, inizia ad avere storie con altri uomini. Nonostante tutto questo Gerardo e Jonas continuano a stare insieme e ad amarsi e vogliono continuare a farlo fino alla fine dei loro giorni."}
{"id": "5173516", "revid": "2014155", "url": "https://it.wikipedia.org/wiki?curid=5173516", "title": "Giacomo Nani (pittore)", "text": "Biografia.\nFu allievo di Andrea Belvedere e di Gaspare Lopez (Napoli - Venezia ca. 1732). Collabor\u00f2 anche col pi\u00f9 noto Paolo De Matteis, per il quale realizz\u00f2 le figure in alcune sue composizioni, e spesso riprese il noto pittore di cacciagione Baldassarre De Caro. Fu influenzato anche dalla pittura di Jean Baptiste Dubuisson, portatore a Napoli dei modi pittorici del de Monnoyer.\nSi spos\u00f2 nel 1726, alla presenza di Luigi Sanseverino, principe di Bisignano. \nLe opere del pittore furono richieste nel Settecento da personalit\u00e0 appartenenti alla nobilt\u00e0, come la duchessa di Terranova e il duca di Limatola. Numerosi furono i dipinti posseduti dal re Carlo di Borbone, oggi conservati a Napoli e a Caserta. Un nutrito gruppo di quadri di Nani costituiva la quadreria della Reale tenuta di Carditello. Ventiquattro tele di Giacomo Nani furono inviate da Carlo di Borbone come regalo alla madre, Elisabetta Farnese e oggi sono conservate al Palacio Real de Riofr\u00edo, a Segovia, come regalo per il Palazzo Reale della Granja de San Ildefonso, a Segovia. \nNani lavor\u00f2 anche come decoratore nella manifattura di porcellane di Capodimonte, dove creava composizioni di animali e nature morte. Tra i suoi figli il primogenito Mariano lavor\u00f2 con lui a Capodimonte, trasferendosi poi in Spagna, dove prosegu\u00ec la sua attivit\u00e0 presso la Real F\u00e1brica de Porcelana del Buen Retiro di Madrid.\nNani raffigur\u00f2 nei suoi quadri molti alimenti, tra cui piatti di maccheroni, olive, pesce, peperoncini dolci, sfogliatelle e frutta: una sorta di men\u00f9 della cucina del tempo. \nLa sua produzione, oltre che nei musei napoletani (Reggia di Capodimonte, Certosa di San Martino, Duca di Martina, Palazzo reale di Napoli e Reggia di Caserta) e in numerose collezioni private italiane e straniere, \u00e8 conservata a Godesberg, Magonza, Einsiedeln ed al Pardo. \nAlla pittura del Nani si ispir\u00f2 certamente lo spagnolo Luis Mel\u00e9ndez, presente a Napoli per tre anni, a partire dal 1750.\nIl pittore \u00e8 seppellito nella chiesa di Santa Maria delle Grazie a Capodimonte."}
{"id": "5173519", "revid": "287204", "url": "https://it.wikipedia.org/wiki?curid=5173519", "title": "Giovanni Chellini", "text": "Professionista stimato e benestante, fu amico e committente di numerosi artisti del Rinascimento, come Donatello e i fratelli Bernardo e Antonio Rossellino.\nBiografia.\nDi lui si hanno poche notizie biografiche legate soprattutto a fonti di archivio. La data di nascita si ricava dalla denunzia al catasto del 1457, in cui il Chellini dichiar\u00f2 di avere 84 anni, e dalla lapide sul suo sepolcro che lo ricordava morto di circa novant'anni, quindi nato nel 1372 o 1373. Suo padre Antonio fu pure un medico, che aveva raggiunto una certa agiatezza economica grazie anche al commercio e all'usura, attivit\u00e0 tipiche della borghesia della sua epoca, ed era morto entro il 1425; suo fratello Bartolomeo fu invece notaio in Firenze e mor\u00ec verso il 1449.\nCompletati gli studi medici, Giovanni avvi\u00f2 a praticare la professione medica a Firenze, iscrivendosi all'Arte dei Medici e Speziali e, pi\u00f9 tardi, dedicandosi anche all'insegnamento presso lo Studio: gi\u00e0 il 30 novembre 1401 era chiamato a tenere letture di logica e filosofia, mentre nel 1404 ne fu nominato vicedirettore. In seguito il suo nome scompare da statuti ed atti, ed \u00e8 probabile che ci\u00f2 sia dovuto alla scelta di dedicarsi completamente alla professione medica, diventando uno dei pi\u00f9 richiesti professionisti di Firenze, riuscendo ad accrescere notevolemente le proprie fortune.\nSpos\u00f2 una certa Nanna, morta di peste il 6 ottobre 1437, ed ebbe i figli Cosimo e Tommaso. Dopo la morte del fratello crebbe anche il nipote Bartolomeo, come ricorda la dichiarazione catastale del 1457, quando pagava \"fiorini 15 per le spese di vita a Bartolomeo figliuolo di ser Bartolomeo mio fratello che lui non ha da vivere e vestirsi e cos\u00ec gi\u00e0 pi\u00f9 di anni 8\" (Arch. di Stato di Firenze, Catasto, a. 1457, reg. 826, c. 167). Cosimo mor\u00ec improvvisamente il 27 febbraio 1451, e nello stesso anno si affrett\u00f2 a far maritare il secondo figlio Tommaso, con Bartolomea di Andreolo di Niccol\u00f2 Sacchetti. Tommaso, che ebbe tre figlie, pare che si occupasse dell'amministrazione del patrimonio paterno, e oltre a ci\u00f2 non esercit\u00f2 alcuna professione, e sicuramente non fu medico. I Chellini, che poi mutarono il nome in Sanminiati ottenendo nei secoli a venire anche un titolo nobiliare, possedevano a quell'epoca case e terreni a San Miniato, partecipazioni in attivit\u00e0 commerciali e un capitole depositato al Monte del Comune di Firenze della straordinaria cifra di 6.389 fiorini d'oro. Oltre a ci\u00f2 il Chellini possedeva molta argenteria e una vasta biblioteca (si pensi che prima dell'invenzione della stampa i libri erano solo manoscritti, e di altissimo costo), che era noto per mettere a disposizione degli amici.\nNel 1455 fu console dell'Arte e nello stesso anno fece avviare la costruzione di una cappella dedicata ai santi Cosma e Damiano (protettori della profesisone medica) nella chiesa di San Jacopo nella nativa San Miniato, terminata l'anno dopo. Poco dopo fece anche erigere anche l'oratorio di Santa Maria al Fortino, ad uso di ospizio, che dot\u00f2 di una pala di uno stretto collaboratore di Filippo Lippi, il Maestro della Nativit\u00e0 Johnson (oggi nel Museo della Misericordia di San Miniato).\nNel 1456 Antonio Rossellino lo effigi\u00f2 in un busto di grande verismo, oggi al Victoria and Albert Museum. Lo stesso anno cur\u00f2 Donatello, che lo pag\u00f2 con una \"Madonna col Bambino e angeli in bronzo\", come ricordano la Cronaca del codice Passerini e il \"Libro debitori creditori e ricordanze\" del Chellini stesso (conservato con tutto l'archivio Chellini presso l'Universit\u00e0 Bocconi di Milano), riconosciuto nel tondo al Victoria and Albert Museum, oggi detto \"Madonna Chellini\".\nSuccessivamente al 1457 scomparve anche Tommaso, e nel testamento del 25 luglio 1458, Giovanni nomin\u00f2 come nuovo erede universale il nipote Bartolomeo, lasciando anche 2000 fiorini d'oro per la dote delle nipoti e una rendita di 20 fiorini d'oro all'anno per la Societ\u00e0 del Corpo di Ges\u00f9 Cristo di San Miniato.\nMor\u00ec nel 1461, venendo sopolto nella cappella da lui predisposta, in un monumento funerario che il nipote Bartolomeo commission\u00f2, stando agli studi pi\u00f9 recenti, a Bernardo Rossellino (anzich\u00e9 Pagno di Lapo, come scrisse Vasari), con la figura del giacente a grandezza naturale."}
{"id": "5173527", "revid": "767487", "url": "https://it.wikipedia.org/wiki?curid=5173527", "title": "Il nemico invisibile (film 2014)", "text": "Il nemico invisibile (\"Dying of the Light\") \u00e8 un film del 2014 scritto e diretto da Paul Schrader, con protagonista Nicolas Cage.\nTrama.\nEvan Lake \u00e8 un pluridecorato agente della CIA assegnato, dopo anni di servizio operativo, a un lavoro d'ufficio presso la sede centrale dell'Agenzia a Langley. Qui coopera e frequenta il suo protetto e amico Milton Schultz.\nLa vita di Evan Lake \u00e8 segnata da un'operazione da lui compiuta 22 anni prima: Lake venne catturato dal terrorista Muhammad Banir e da questi torturato e seviziato al fine di vedersi rivelare il nome di una talpa della CIA che credeva operasse nella sua organizzazione criminale. Durante l'operazione di liberazione venne rinvenuto il corpo decapitato di un uomo, che venne accreditato essere di Banir, che quindi verr\u00e0 considerato ucciso in quel momento. Solo Lake non vi crede e per anni ha continuato a ricercarlo ma senza esiti positivi.\nEvan Lake \u00e8 al termine della carriera, stretto tra la propria convinzione dell'esistenza in vita di un suo antico avversario, il terrorista Banir creduto da tutti morto anni prima, e i vertici dell'Agenzia che considerano questa credenza una conseguenza della patologia degenerativa di carattere neurologico cui il protagonista \u00e8 affetto.\nMilton Schultz, un suo collega giovane e amico, scopre una pista che pu\u00f2 confermare l'esistenza in vita di Banir e da qui prende avvio la caccia privata di Lake e Milton. La svolta proviene dalla Romania: a Bucarest, i servizi di sicurezza seguono un cittadino keniano che trasporta una misteriosa chiavetta USB. Ne nasce un inseguimento al termine del quale il ricercato si suicida, ma la memoria digitale viene recuperata ed analizzata dai servizi di intelligence romeni. Dell'analisi viene interessata anche la CIA ed emerge la presenza di ricette mediche di un farmaco sperimentale per il trattamento della talassemia, malattia che geneticamente affligge la famiglia di Banir. La pista viene acquisita da Milton, che interessa quindi Lake. I vertici della CIA non intendono procedere, convinti che Banir sia morto da tempo, anzi esautorano Lake avendo scoperto che \u00e8 affetto da demenza frontale temporale ed essendo quindi diventato una passivit\u00e0 per l'Agenzia.\nI farmaci sperimentali sono destinati a un anonimo cliente residente in Kenya e provengono dal dottore Iulius Cornell, professore dell'Universit\u00e0 di Bucarest. Il sospetto \u00e8 che Banir stia ordinando le spedizioni del medicinale attraverso intermediari.\nLake e Milton decidono di procedere autonomamente alla ricerca del terrorista e partono alla volta di Bucarest, dove trovano ad attenderli Michelle Zuberai, una vecchia amica di Lake in grado di offrire loro ausilio e supporto nell'agire nel paese est-europeo.\nI tre si muovono immediatamente verso il medico Iulius Cornell che ammette che da tempo prescrive medicinali all'anonimo paziente dietro un pagamento di denaro, ma anche per il timore di ritorsioni contro la famiglia della propria moglie che \u00e8 proprio di origini keniote.\nLake e Milton, dopo aver neutralizzato il nuovo intermediario inviato in Romania da Banir ed avere acquisito le informazioni necessarie, decidono di procedere oltre preparandosi per andare in Kenya e incontrare il paziente. Qui Lake, che si spaccia per il dottore rumeno, riesce a incontrare Banir. Neutralizzata la sua guardia del corpo, Lake si rivela e dialoga con Banir, mettendo a nudo la sua identit\u00e0, ma evidenziando anche la sua precaria salute, affrontando una manifestazione secondaria della sua malattia. Una volta ripresosi, pur avendone l'opportunit\u00e0, Lake desiste dall'intento di uccidere Banir, lasciandolo invece alla sua sorte, in realt\u00e0 gi\u00e0 segnata anche per lui dalla malattia oramai allo stadio terminale e, ora, senza possibilit\u00e0 di cura.\nRientrato in albergo assieme a Milton, durante un momento di relax nella zona piscina vengono attaccati da uomini armati inviati da Banir per eliminarli. Milton rimane ferito, mentre Lake, dopo aver eliminato gli avversari, raggiunge nuovamente la citt\u00e0 e l'alloggio di Banir e lo uccide.\nSulla strada di ritorno verso l'albergo, conscio del calvario che dovr\u00e0 affrontare con la malattia degenerativa e oramai appagato dall'avere ottenuto realmente la fine dell'antico nemico, si lascia andare con l'autovettura verso un altro mezzo che procede dal senso di marcia opposto.\nProduzione.\nInizialmente il progetto prevedeva la regia di Nicolas Winding Refn, rimasto poi nel progetto come produttore esecutivo, con protagonisti Harrison Ford e Channing Tatum.\nIl budget del film \u00e8 stato di circa 15 milioni di dollari.\nLe riprese del film sono iniziate il 27 gennaio e sono terminate il 9 marzo 2014 e si sono svolte tra Romania ed Australia.\nDisconoscimento di cast e regista.\nDopo la diffusione di poster e trailer il regista Paul Schrader, il produttore esecutivo Nicolas Winding Refn ed i protagonisti Nicolas Cage e Anton Yelchin hanno pubblicamente disconosciuto la versione finale del film che sar\u00e0 distribuita, a causa di un montaggio realizzato dai produttori senza il benestare n\u00e9 la supervisione del regista.\nDistribuzione.\nIl primo trailer del film viene diffuso il 16 ottobre 2014.\nLa pellicola \u00e8 stata distribuita nelle sale cinematografiche statunitensi ed in video on demand a partire dal 5 dicembre 2014 e in Italia dal 9 luglio 2015.\nDivieto.\nNegli Stati Uniti d'America il film \u00e8 vietato ai minori di 17 anni non accompagnati per la presenza di \"violenza e linguaggio scurrile\"."}
{"id": "5173532", "revid": "2199916", "url": "https://it.wikipedia.org/wiki?curid=5173532", "title": "Agfa Isolette", "text": "L'Agfa Isolette \u00e8 stato un modello di macchina di medio formato fotografica prodotta dalla Agfa, che per prima ha usato, nel 1966 con il modello \"Automatico 66\", il controllo automatico dell'esposizione con un timer; la sua produzione ebbe inizio nel 1937.\nStoria.\nI modelli prodotti sono stati:\nLa Isolette:\nLa Automatico 66, questa era una macchina fotografica pieghevole con per la prima volta il controllo automatico dell'esposizione, aveva un Solinar 3.5, venne prodotta in soli circa 5000 pezzi."}
{"id": "5173533", "revid": "136801", "url": "https://it.wikipedia.org/wiki?curid=5173533", "title": "Danone Hardcourt Championships 1994", "text": ""}
{"id": "5173535", "revid": "767487", "url": "https://it.wikipedia.org/wiki?curid=5173535", "title": "Nomadi 50+1", "text": "Nomadi 50+1 \u00e8 un doppio album raccolta del gruppo musicale italiano dei Nomadi, pubblicato nel 2014. Si tratta della trentaseiesima pubblicazione ufficiale del gruppo.\nDescrizione.\nIl nome dell'album ricorda il numero di anni di attivit\u00e0 del gruppo e contiene oltre a due inediti una raccolta di brani storici del gruppo interpretati dal nuovo cantante Cristiano Turato che ha sostituito nel 2012 Danilo Sacco."}
{"id": "5173538", "revid": "599013", "url": "https://it.wikipedia.org/wiki?curid=5173538", "title": "Jesse Edge", "text": "Carriera.\nClub.\nDopo aver giocato in tre club del suo paese, a gennaio 2014 viene acquistato dal Vicenza; \u00e8 il primo calciatore neozelandese ad aver firmato un contratto da professionista in Italia.\nNazionale.\nHa giocato con la Nuova Zelanda Under-17 le 4 partite del campionato mondiale di calcio Under-17 2011 e con l'Under-20 nell'OFC Under-20 Championship 2013.\nNel 2014 \u00e8 stato convocato in nazionale maggiore."}
{"id": "5173549", "revid": "125824578", "url": "https://it.wikipedia.org/wiki?curid=5173549", "title": "Tibor Pal\u00e1nkai", "text": "Noto ricercatore dell'economia dell'integrazione regionale ed europea, come della divisione internazionale del lavoro. Vicerettore scientifico della Facolt\u00e0 di Scienze Economiche Marx K\u00e1roly d'Ungheria tra 1977- 1983, e rettore della Facolt\u00e0 di Scienze Economiche di Budapest tra 1997 \u2013 2000.\nDal 2001 \u00e8 il membro del Consiglio Universitario Europeo (presso la Commissione europea).\nEsperto della Commissione Europea con il grado di partecipante, alla valutazione dei programmi Jean Monnet e degli altri programmi dell'Unione europea.\nBiografia.\nI suoi campi di ricerca sono l'economia e il processo dell'integrazione europea, la teoria dell'integrazione, l'adattamento dei paesi sviluppati e, la ricerca della divisione del lavoro su piano internazionale (dalla prospettiva dell'economia mondiale). All'interno di questi argomenti ha fatto ricerche legati all'integrazione monetaria, la maturit\u00e0 dell'integrazione, riguardo alle nuove adesioni, specialmente l'adesione dell'Ungheria all'Unione Europea.\nHa fatto ricerche legati anche agli argomenti dell'economia dell'energia mondiale, la guerra economica e la conversione delle industrie belliche.\n\u00c8 l'autore o collaboratore di oltre trecento pubblicazioni scientifiche."}
{"id": "5173551", "revid": "287204", "url": "https://it.wikipedia.org/wiki?curid=5173551", "title": "Lars Rehmann", "text": "Carriera.\nIn carriera ha raggiunto due finali nel singolare al Saragozza Open nel 1994 e al Seoul Open nel 1995, e una nel doppio agli Australian Indoor Championships nel 1993, in coppia con il connazionale Alexander Mronz. Nei tornei del Grande Slam ha ottenuto il suo miglior risultato raggiungendo il secondo turno nel singolare agli Australian Open nel 1995."}
{"id": "5173557", "revid": "1494169", "url": "https://it.wikipedia.org/wiki?curid=5173557", "title": "Sauce for the Goose", "text": ""}
{"id": "5173567", "revid": "2091899", "url": "https://it.wikipedia.org/wiki?curid=5173567", "title": "Le mani sporche (miniserie televisiva)", "text": "Le mani sporche \u00e8 uno sceneggiato televisivo in tre puntate, trasmesso per la prima volta dalla RAI nel 1978, per la regia di Elio Petri, basato sull'omonimo dramma teatrale di Jean-Paul Sartre (\"Le mani sporche\"). Oltre alla regia, Elio Petri ne cur\u00f2 la traduzione dal francese e l'adattamento televisivo.\nAmbientazione.\nLa storia \u00e8 ambientata in Illiria, paese immaginario dell'Europa centrale, verso la fine della seconda guerra mondiale. Il paese, alleato dei tedeschi che lo occupano, \u00e8 in guerra contro l'Unione Sovietica.\nTrama.\nPrima puntata.\nHugo Barine \u00e8 un giovane, che per l'uccisione di Hoederer, capo del partito proletario clandestino, ha scontato due anni di prigionia. Appena uscito dal carcere si reca a casa di Olga, dirigente dello stesso partito, che gli comunica l'intenzione dei propri compagni di farlo fuori. Per l'attrazione che nutre nei confronti di Hugo, Olga tenta di convincere i vertici del partito che Hugo pu\u00f2 ancora essere recuperabile e per far ci\u00f2 chiede ai suoi compagni di darle qualche ora per parlare con il giovane. Cos\u00ec Hugo comincia a raccontare i fatti che l'hanno condotto in prigione, apparentemente per ragioni passionali. \nIl racconto riporta l'orologio del tempo indietro, a due anni prima, allorquando il giovane Hugo si propone di uccidere Hoederer, accusato dall'ala pi\u00f9 dogmatica di voler condurre il partito ad un'alleanza con quello conservatore della borghesia e con i simpatizzanti del reggente. Pertanto Hugo, insieme alla giovane moglie Jessica, si reca nell'abitazione di Hoederer, che aveva chiesto nel frattempo al partito un giovane per il ruolo di suo segretario.\nSeconda puntata.\nPassano i giorni in casa di Hoederer, senza che Hugo porti a termine il suo proposito, fino al giorno in cui l'anziano capo del partito, come da tempo programmato, incontra a casa sua Karsky e il principe Paul, rispettivamente leader del partito della borghesia e figlio del reggente, con lo scopo di valutare la possibilit\u00e0 di dare vita ad un accordo per il futuro assetto del paese in occasione dell'imminente sconfitta dei tedeschi e il conseguente arrivo dei russi.\nL'incontro \u00e8 turbato dall'esplosione di una bomba nel giardino adiacente all'abitazione, mentre Hugo \u00e8 quasi sul punto di estrarre la pistola per compiere il suo piano.\nTerza puntata.\nLa notte Olga, autrice dell'attentato, va a trovare di nascosto Hugo che giace ubriaco a letto, per ricordargli il suo dovere. Il tutto avviene in presenza di Jessica che apprende cos\u00ec che Hugo uccider\u00e0 l'indomani Hoederer del quale si \u00e8, nel frattempo, segretamente invaghita. Per questa ragione la giovane indurr\u00e0 i due, Hugo e Hoederer, ad un chiarimento, fatto anche di momenti duri, che non porter\u00e0 a nulla.\nIl giorno dopo Hugo si presenta nello studio di Hoederer armato e intenzionato ad uccidere. Sebbene il vecchio leader lo sfidi a far fuoco mettendoglisi di spalle, Hugo desiste e depone la pistola, uscendo dallo studio, arrendendosi di fatto a colui dal quale si sente senza volerlo attratto. \nA quel punto \u00e8 Jessica che entra nello studio e rivela ad Hoederer la propria attrazione nei suoi confronti ed il bisogno di sentirsi amata come donna e non pi\u00f9 come bambina, come era sempre accaduto con Hugo. Finisce che i due si baciano, mentre Hugo \u00e8 di ritorno nella stanza. Alla loro vista estrae la pistola e spara.\nIl racconto di Hugo \u00e8 terminato. Olga lo informa che, nonostante l'eliminazione del vecchio leader, la linea politica di Hoederer \u00e8 divenuta nel frattempo la linea ufficiale del partito. Quindi Hugo ha ucciso per niente, anzi ha ucciso un eroe nazionale. Contro la volont\u00e0 di Olga, si avventa fuori casa e affronta i sicari che lo attendono per eliminarlo. Hugo urla \u201cNon recuperabile!\u201d e si accascia a terra colpito a morte.\nCommenti ed analisi.\nAllo scopo di esaltare la teatralit\u00e0 dello sceneggiato televisivo, Elio Petri introdusse, prima e dopo il dramma teatrale vero e proprio, due scene non previste nell'opera di Sartre. La prima rappresenta la scena iniziale dove il personaggio di Hugo, con una valigia in mano, attraversa, partendo dal fondo, tutta la platea occupata da giovani, fino a raggiungere il palcoscenico. Da notare che la macchina da presa si sofferma ad inquadrare, seduto in galleria, un anziano signore vestito da comandante militare, in cui si riconosce chiaramente la figura di Stalin. L'altra scena chiude, invece, il dramma teatrale, mostrando tutti gli attori sul palco nella passerella tipica di fine spettacolo, mentre gli spettatori da un lato della platea applaudono entusiasti in direzione del palco, mentre dall'altra rumoreggiano e imprecano nella stessa direzione, ma anche contro quella parte della platea che mostra di aver gradito. A luci spente, la platea si svuota e la macchina da presa riprende l'ultimo ad andare via: il fantasma di Stalin. \nNelle intenzioni di Petri, come egli stesso affermava, c'era l'idea di \"\"fare \"Le mani sporche\", in certi limiti, come se fosse un \"Todo modo\" dello stalinismo\", affrontando finalmente lo scheletro nell'armadio dello stalinismo come aveva fatto con la classe dirigente democristiana nel film citato.\nIntervistato da Lietta Tornabuoni nel 1978, Petri dichiar\u00f2: \"Dal partito comunista sono uscito da anni: non perch\u00e9 ne credessi sbagliata la causa, ma perch\u00e9 sentivo di non poter promettere obbedienza e fedelt\u00e0 all'organizzazione. Nel partito comunista ho avuto la mia educazione politica, nel 1948 ero un ragazzo come Hugo e, bench\u00e9 personalmente incapace di violenza, ero tra quelli che avrebbero ucciso Hoederer: i fatti de \"Le mani sporche\" sono anche fatti miei, riguardano anche me con tanti altri, ieri e oggi.\"\" "}
{"id": "5173572", "revid": "1543377", "url": "https://it.wikipedia.org/wiki?curid=5173572", "title": "WikiHouse", "text": "WikiHouse \u00e8 un progetto open source per disegnare e costruire piccole ed economiche case (principalmente in legno), partendo da strutture facilmente impilabili, leggere e che possano essere trasportate e montate da personale non specializzato, rese pi\u00f9 rigide e resistenti rispetto ad una cabina in legno grazie ad una particolare sagomatura e struttura. L'intenzione \u00e8 rendere semplice e democratica la costruzione di abitazioni sostenibili, impiegando al contempo la minor quantit\u00e0 di materiali possibile.\nStoria.\nIl progetto \u00e8 iniziato durante l'estate del 2011, da parte di Alastair Parvin e Nick Ierodiaconou dell'impresa 00, una ditta londinese di design, assieme a Tav di Espians, James Arthur e Steve Fisher della Momentum Engineering.\nLa prima presentazione \u00e8 avvenuta nella Gwangju Design Biennale di Gwangju in Corea del Sud. Da allora il progetto \u00e8 cresciuto per includere molte sezioni nazionali attorno al mondo.\nWikiHouse consente agli utenti di scaricare piani di costruzione sotto licenza Creative Commons dal suo website, di modificarli con un programma chiamato SketchUp, e di utilizzarli per creare pezzi simili a un puzzle eseguite in compensato e/o in cartongesso con una macchina a controllo numerico, operata dal computer, nota come router CNC.\nLa costruzione delle strutture di una WikiHouse non richiede di parti speciali (come giunti, chiodi particolari, travi in acciaio, ecc.) perch\u00e9 le parti di legno, relativamente piccoli pezzi, si incastrano e si agganciano assieme con connessioni tipo a cuneo, a dado, a piolo, a rilievo, con scanalature, spesso ispirate dall'architettura tradizionale della Corea..\nLa struttura di una WikiHouse pu\u00f2 essere assemblata in meno di un giorno da gente senza alcun addestramento formale nelle tecniche della costruzione. Alla struttura poi deve essere aggiunto l'isolamento termoacustico, il rivestimento murale (cladding), i cavi elettrici, del telefono, della televisione e della connessione ethernet (con fili RJ-45), e nelle aree della cucina e i bagni gli scarichi fognari e i tubi delle acqua corrente e delle acque grigie, prima che possa ricevere il certificato di abitabilit\u00e0.\nAl dicembre del 2013, non esistono WikiHouse abitate, anche se esiste qualche prototipo completo, oltre a una tettoia-rifugio per camminatori nella localit\u00e0 di Fridaythorpe, in Gran Bretagna. Queste WikiHouse sono strutture di un singolo piano, a pianta quadrata con tetti inclinati, che spesso sono il prolungamento delle pareti, e piccole basi di cemento come fondazione che misurano circa 16,3 m2.\nWikiHouseRio.\nDopo aver vinto una somma di denaro nell'esposizione TEDGlobal del giugno 2012, il progetto reinvest\u00ec il denaro ricevuto nel concorso in una partnership con il governo brasiliano, che si proponeva, tramite il progetto \"Dharma\" di mobilitare la giovent\u00f9 per realizzare opere al servizio della collettivit\u00e0. L'agenzia di analisi BrazilIntel cooperava per costruire WikiHouse nelle pi\u00f9 povere favela della citt\u00e0 di Rio de Janeiro. L'obiettivo della partnership, denominato WikiHouseRio, era quello di fornire un singolo \"opificio\" dove si potesse installare un router CNC da condividere con la comunit\u00e0 mentre si consentiva e si incoraggiava i membri della comunit\u00e0 a sviluppare le proprie capacit\u00e0 e idee nel progettare e costruire questo tipo di edifici. Il team WikiHouse si propone, eventualmente, di creare simili laboratori in altre comunit\u00e0 sottosviluppate nel mondo. Vi sono anche piani per l'utilizzo di WikiHouse come case di emergenza da adoperare come primo rifugio d'emergenza (tenendole ripiegate in luoghi d'immagazzinamento, in paesi molto sismici come Haiti, il Giappone, e la Nuova Zelanda.\nReazione dei media.\nLa reazione dei media al progetto WikiHouse si \u00e8 focalizzata soprattutto nell'enfasi dato alla natura sperimentale del progetto, che \u00e8 stata paragonata ai mobili dell'IKEA, ed \u00e8 stata messa in risalto la difficolt\u00e0 potenziale nel trovare e finanziare i router CNC.\nLo scrittore di fantascienza Bruce Sterling ha dato un parere positivo sul progetto WikiHouse, descrivendolo molto favorevolmente, come un'abitazione che \"Molto probabilmente io stesso potrei costruire e abitare\"."}
{"id": "5173576", "revid": "287204", "url": "https://it.wikipedia.org/wiki?curid=5173576", "title": "Martin St\u0159elba", "text": "Carriera.\nIn carriera ha raggiunto una finale nel singolare al BMW Open nel 1989. Nei tornei del Grande Slam ha ottenuto il suo miglior risultato raggiungendo il secondo turno nel singolare all'Open di Francia nel 1990."}
{"id": "5173577", "revid": "287204", "url": "https://it.wikipedia.org/wiki?curid=5173577", "title": "Martin Strelba", "text": ""}
{"id": "5173590", "revid": "1573940", "url": "https://it.wikipedia.org/wiki?curid=5173590", "title": "Delio Meoli", "text": "Storico esponente socialista ligure, \u00e8 stato assessore e consigliere regionale, presidente della Provincia di Genova dal 1971 al 1972, Senatore della Repubblica eletto per due legislature e sottosegretario di stato nei vari governi.\nIncarichi parlamentari.\nSottosegretario di Stato per le partecipazioni statali dal 1983 al 1987 nei governi Craxi I e II;\nSottosegretario di Stato per la difesa nei governi Goria, De Mita, Andreotti VI e VII."}
{"id": "5173591", "revid": "110157", "url": "https://it.wikipedia.org/wiki?curid=5173591", "title": "'A banna!", "text": "'A banna! \u00e8 il primo album della Banda di Avola e contiene 12 brani che appartengono al repertorio bandistico dei primi anni del \u2018900.\nNel 2004 il regista Davide Ferrario inserisce alcuni brani del cd come colonna sonora del film Dopo Mezzanotte."}
{"id": "5173607", "revid": "56620", "url": "https://it.wikipedia.org/wiki?curid=5173607", "title": "Braccio della Colombara", "text": "Il Braccio della Colombara \u00e8 una scogliera sita nella localit\u00e0 balneare di Punta Braccetto, in territorio di Ragusa. Chiude ad ovest la spiaggia Vigliena su cui si affacciano tutti i camping della frazione.\nAlta, mediamente, 5/6 metri sul livello del mare, si protende nel mare per circa 250 metri. Nel suo sviluppo presenta diversi anfratti e due grotte principali: l'antro del Vescovo e la Grotta di Orfeo.\nSulla superficie, coperta da una folta macchia mediterranea, presenta alla sua estremit\u00e0 due costruzioni: la Torre Vigliena o Torre del Bracello e la ex caserma della Guardia di Finanza.\nLa prima fu eretta fra il 1595 e il 1607, su progetto di Camillo Camilliani a difesa delle incursioni dei pirati nord-africani e rimase utilizzata fino al XIX secolo con alterna importanza. Oggi sono visibili solo la base, a pianta quadrata, la cisterna e i camminamenti.\nDella caserma della guardia di finanza, costruita nei primi anni del XIX secolo, rimangono solo alcuni resti delle mura esterne con le finestre che si affacciano ai due lati della scogliera.\nProprio alla base dell'estremit\u00e0 della scogliera sgorgano due polle d'acqua dolce che fin dall'antichit\u00e0 hanno reso interessante e necessario, per i naviganti, sostare a Punta Braccetto per rifornirsi del prezioso liquido."}
{"id": "5173608", "revid": "122576121", "url": "https://it.wikipedia.org/wiki?curid=5173608", "title": "Jos\u00e9 Francisco Altur", "text": "Carriera.\nGiocatore.\nIn carriera ha vinto un titolo nel singolare, gli Internazionali di Tennis di San Marino nel 1989. Nei tornei del Grande Slam ha ottenuto il suo miglior risultato raggiungendo il secondo turno nel doppio agli Australian Open nel 1990. Si \u00e8 ritirato dall'attivit\u00e0 agonistica nel 1995.\nAllenatore.\nDal 1997 ha intrapreso la carriera di allenatore, ha aperto la un'accademia di tennis insieme a Pablo Lozano ed ha lavorato tra gli altri con David Ferrer, Igor Andreev, Tar\u014d Daniel e Daniel Gimeno Traver."}
{"id": "5173609", "revid": "287204", "url": "https://it.wikipedia.org/wiki?curid=5173609", "title": "Jose Francisco Altur", "text": ""}
{"id": "5173622", "revid": "125463991", "url": "https://it.wikipedia.org/wiki?curid=5173622", "title": "Assedio di Casilinum", "text": "Lassedio di \"Casilinum\" fu posto alla fine del 216 a.C. da parte dell'esercito cartaginese di Annibale contro un contingente di alleati dei Romani, sulla roccaforte di \"Casilinum\".\nContesto storico.\nDopo la schiacciante vittoria a Canne (216 a.C.), Annibale raggiunse i primi importanti risultati politico-strategici. Alcuni centri cominciarono a abbandonare i Romani, come Campani, Atellani, Calatini, parte dell'Apulia, i Sanniti (ad esclusione dei Pentri), tutti i Bruzi, i Lucani, gli Uzentini e quasi tutto il litorale greco, i Tarentini, quelli di Metaponto, di Crotone, di Locri e tutti i Galli cisalpini, e poi \"Compsa\", insieme agli Irpini. Non si arrese invece \"Neapolis\", rimasta fedele a Roma.\nIl comandante cartaginese invi\u00f2 a sud nel Bruzio il fratello Magone con una parte delle sue forze, per accogliere la resa di quelle citt\u00e0 che abbandonavano i Romani e costringere con la forza quelle che si rifiutavano di farlo. Annibale, invece, con il grosso dell'esercito, si diresse in Campania dove riusc\u00ec ad ottenere dopo una serie di trattative la defezione di Capua che a quell'epoca era ancora, per importanza, la seconda citt\u00e0 della penisola, dopo Roma.\nDopo aver ottenuto l'alleanza della seconda citt\u00e0 pi\u00f9 popolosa della penisola italica, dopo Roma, riprese le operazioni in Campania, tentando invano di sottomettere \"Neapolis\", conducendo il suo esercito nel territorio di Nola con la speranza che anche questa citt\u00e0 si arrendesse senza far ricorso alle armi, ma il senato dei Nolani, che erano tutti favorevoli a mantenere invariata l'alleanza con Roma, mandarono all'insaputa di tutti, alcuni ambasciatori al prefetto romano, Marco Claudio Marcello, che si trovava presso \"Casilinum\", per informarlo della situazione della citt\u00e0 ormai \"assediata\" dalle truppe cartaginesi.\nMarcello allora, invit\u00f2 il senato di Nola e continuare a fingere, per prendere tempo, mentre lui stesso, si diresse prima su \"Caiatia\", poi varcato il Volturno, pass\u00f2 attraverso il territorio di \"Saticola\" e Trebula, fino a \"Suessula\", per raggiungere finalmente Nola attraverso i monti. Grazie all'arrivo del pretore romano Annibale, prefer\u00ec abbandonare Nola e si diresse in direzione di \"Nuceria\", che fu presa per fame; poi saccheggiata e data elle fiamme.\nIl prefetto romano, giunto a Nola, occup\u00f2 la cittadina, non tanto per fiducia nel suo presidio, quanto per la volont\u00e0 dei suoi principali cittadini. Temeva che il popolo potesse passare dalla parte di Annibale. Frattanto Annibale, dopo aver mosso il campo da \"Nuceria\", giunse nuovamente a Nola. Il prefetto romano, prefer\u00ec rifugiarsi all'interno della citt\u00e0, non perch\u00e9 temesse il nemico, ma per non offrire ai Nolani la possibilit\u00e0 di tradirlo.\nIl condottiero cartaginese, avendo perduto la speranza di poter occupare Nola, dopo un secondo tentativo in cui sembra abbia perduto quasi tremila armati, si diresse su \"Acerra\" e la occup\u00f2 dopo un breve assedio. Marcello intanto promosse un processo contro quelli che avevano avuto colloqui segreti con il nemico e ne fece decapitare pi\u00f9 di settanta per alto tradimento. Quindi part\u00ec anch'egli e pose gli accampamenti sulle alture che sovrastano Suessula.\nAnnibale, saccheggiata ed incendiata \"Acerra\", quando venne a sapere che il dittatore romano, Marco Giunio Pera, aveva convocato a \"Casilinum\" nuove legioni, onde evitare nuove sedizioni a Capua, cerc\u00f2 di anticipare le mosse romane e diresse il suo esercito a \"Casilinum\", che a quel tempo era occupata da una forza di 570 Prenestini, pochi Romani e una coorte di 460 uomini, spinti dalla notizia della disfatta di Canne. Questo numero di armati sembrava sufficiente a difendere le mura di una cittadina tanto piccola, per di pi\u00f9 in gran parte circondata dal fiume Volturno. La mancanza di grano per\u00f2 fece sembrare eccessivo il numero di truppe qui asserragliate.\nAssedio.\nIl condottiero cartaginese, essendo ormai prossimo a \"Casilinum\", mand\u00f2 in avanscoperta i Getuli sotto il comando un ufficiale di nome Isalca, per trattare la resa della cittadina, prima in modo amichevole e, in caso negativo, dando l'assalto alla stessa. Giunti nei pressi delle mura cittadine, poich\u00e9 vi era silenzio, credettero che i cittadini si fossero ritirati per paura. Prossimi a demolire le porte per entrare in citt\u00e0, all'improvviso le porte si aprirono e due coorti di fanteria proruppero fuori, facendo grande strage del nemico.\nRespinta la prima schiera, venne inviato Maarbale con importanti risposti. Ma anche quest'ultimo non riusc\u00ec a sostenere la sortita delle due coorti. Annibale allora decise di porre il proprio campo davanti alle mura, pronto ad assaltare la cittadina con tutte le forze che aveva a disposizione. E mentre disponeva le opere da difesa tutto intorno, molti Cartaginesi persero la vita, colpiti dai dardi che venivano lanciati dai difensori delle mura e delle torri.\nIn una successiva incursione degli assediati, vennero loro opposti alcuni elefanti, che uccisero i difensori in numero sufficientemente elevato per l'esiguo numero che erano. Vennero costruite quindi \"vinea\" e cunicoli, a cui gli assediati posero come contro rimedio, gallerie sotterranee che tagliavano quelle del nemico, mandando a vuoto i loro attacchi. Giunto ormai l'inverno, Annibale prefer\u00ec fortificare l'accampamento, affinch\u00e9 i Casilini non credessero che avrebbe abbandonato l'assedio, e ritirarsi con il grosso dell'esercito nella vicina Capua.\nAnnibale, finito l'inverno, condusse l'esercito dagli \"hiberna\" a \"Casilinum\", dove i difensori erano ormai ridotti allo stremo dalla penuria di cibo. A capo dell'armata romana di soccorso vi era il \"magister equitum\", Tiberio Sempronio Gracco, in quanto il dittatore era tornato a Roma per prendere gli auspici. La piena del Volturno e il timore degli abitanti di Nola e Acerra nei confronti dei Campani, trattenevano Marco Claudio Marcello dall'accorrere a \"Casilinum\".\nGracco si trovava accampato lungo il Volturno, a monte e non molto distante da \"Casilinum\". E poich\u00e9 il dittatore aveva disposto che non fosse presa alcuna iniziativa in sua assenza, Gracco non si muoveva, pur avendo notizia delle difficile situazione degli assediati, alcuni dei quali si erano gettati nel fiume per la fame, altri invece esponevano i propri corpi nudi sulle mura per farsi uccidere; ma il \"magister equitum\" mal sopportava di rimanere inattivo: escogit\u00f2 di raccogliere tutto il farro delle campagne circostanti e di inviarlo agli assediati lungo il fiume, dopo averne data notizia al magistrato di \"Casilinum\". La notte seguente le botti navigarono lungo il fiume e il farro venne diviso equamente tra tutti. Ci\u00f2 accadde anche per le due notti successive, eludendo la vigilanza dei Cartaginesi. Nei giorni successivi, a causa delle continue piogge che avevano generato una corrente del fiume pi\u00f9 rapida, alcune botti si fermarono sulla riva dove era accampato Annibale, rimanendo impigliate tra alcuni salici. Da questo momento i Cartaginesi vigilarono con maggior cura, in modo che nessuna botte potesse pi\u00f9 sfuggire loro. I Romani allora escogitarono di gettare nel fiume delle noci, che scorrendo lungo il Volturno, potessero essere raccolte dai graticci. Alla fine per\u00f2 la fame giunse al punto che gli abitanti di \"Casilinum\" giunsero a nutrirsi con i finimenti dei cavalli; le pelli strappate dagli scudi, ammorbidite in acqua bollente; topi e altri animali; ogni genere di erba o radici.\nAlla fine Annibale, prefer\u00ec trattare la resa della cittadina, concedendo che ciascuno dei suoi abitanti potesse essere riscattato a fronte di sette dodicesimi di libbra in oro. Tutti allora si consegnarono; in seguito vennero lealmente rilasciati, quando venne pagato l'oro necessario.\nConseguenze.\nDei liberati la maggior parte erano Prenestini. Degli iniziali 570, ne erano rimasti poco pi\u00f9 della met\u00e0, e tornarono tutti incolumi a Preneste con il loro comandante, Marco Anicio. A testimonianza di questo episodio, venne eretta nel foro prenestino una statua di Anicio con corazza, avvolta nella toga, col capo velato, recante un'iscrizione in bronzo. La stessa iscrizione venne posta su tre statue collocate nel tempio della Fortuna Primigenia.\nLa citt\u00e0 di \"Casilinum\" fu restituita ai Campani e rinforzata con un contingente di 700 Cartaginesi, per evitare che i Romani potessero occuparla nuovamente, una volta che Annibale si fosse allontanato. Ai soldati di Preneste, Roma decret\u00f2 un duplice \"stipendium\" e l'esenzione dal servizio militare per cinque anni. I Prenestini per\u00f2 preferirono non accettare la cittadinanza romana, loro offerta per il valore dimostrato. Oscura invece, secondo quanto ci racconta Livio, la sorta toccata ai Perusini."}
{"id": "5173630", "revid": "767487", "url": "https://it.wikipedia.org/wiki?curid=5173630", "title": "Junj\u014d", "text": " \u00e8 un film del 2010 diretto da Satoshi Kaneda e basato sul manga omonimo di Hy\u014dta Fujiyama.\nTrama.\nLo scrittore freelance Keisuke Tozaki rincontra dopo molti anni il suo primo amore, Sh\u014dsei Kurata, insieme al quale aveva frequentato il liceo. Tra i due scoppia la passione ed iniziano una relazione amorosa, ma la gelosia di Kurata \u00e8 causa di diversi problemi. Un giorno per\u00f2 Kurata si reca a casa di Tozaki e al suo interno vi trova un altro ragazzo, Senpai Miyata, che scopre essere il datore di lavoro di Tozaki nonch\u00e9 suo ex ragazzo. Impazzito dalla gelosia Kurata tenta di violentare Tozaki ma poi invece lascia la casa. Qualche giorno dopo Kurata viene contattato da Miyata, il quale cerca di fargli capire che tra lui e Tozaki non c'\u00e8 pi\u00f9 nulla da molto tempo. Qualche sera dopo Kurata torna a casa di Tozaki su suo invito e l\u00ec i due fanno pace e riprendono la loro relazione.\nPer poter stare interamente con lui nei weekend, Kurata si mette a lavorare sempre pi\u00f9 duramente e finisce con l'ammalarsi. Curato amorevolmente da Tozaki, Kurata riesce a riprendersi in fretta. Tempo dopo Tozaki riceve un incarico importante: scrivere circa la proiezione di un film e si reca al cinema insieme a Miyata. Kurata, recatosi anch'egli al cinema, li vede insieme e sospetta che tra i due ci sia qualcosa. Quella sera stessa a casa di Tozaki fa la solita scenata di gelosia provocando una crisi di pianto in Tozaki che scappa di casa e si mette a girovagare per le strade della citt\u00e0.\nMiyata si incontra con Tozaki e, dopo aver cercato di convincerlo a lasciarsi con Kurata, tenta di baciarlo. Tozaki per\u00f2 lo respinge dicendo di amare Kurata. Passa qualche giorno e Tozaki pubblica un'inserzione pubblicitaria mostrante il mare e con scritto che vuole di nuovo avere accanto la persona che ama. Kurata, vista la pubblicit\u00e0, telefona al ragazzo e gli d\u00e0 appuntamento sulla spiaggia. L\u00ec i due ragazzi si riappacificano e ritornano insieme."}
{"id": "5173631", "revid": "641883", "url": "https://it.wikipedia.org/wiki?curid=5173631", "title": "Superficie sternocostale del cuore", "text": "La superficie sternocostale del cuore o faccia anteriore, guarda in alto, in avanti e a destra. Ha una forma convessa che corrisponde alla parte superiore e sinistra del ventricolo destro, a livello del cono arterioso. Si divide in tre segmenti:\nUn solco trasversale, il solco coronarico, separa l'atrio dal sottostante ventricolo: questo solco viene interrotto dalla presenza del tronco polmonare e dall'aorta. Di seguito riporteremo le strutture che si trovano al di sotto e al di sopra di tale solco.\nSotto il solco coronarico.\nIn questa porzione di cuore la faccia sternocostale ha forma triangolare con base superiore ed \u00e8 limitata a destra dal margine destro del cuore e a sinistra dal margine sinistro superiore. Si evidenzia il solco interventricolare anteriore che divide i due ventricoli e nasce dal solco coronarico sotto all'auricola sinistra, quindi prosegue sino all'apice cardiaco e si porta indietro continuandosi nel solco interventricolare posteriore. Talora pu\u00f2 essere cos\u00ec profondo per la presenza di un'incisura dell'apice, che fa apparire la punta biforcuta, anche se \u00e8 sempre il ventricolo sinistro che forma la punta del cuore. \nSopra il solco coronarico.\nQuesta faccia \u00e8 poco evidente nel cuore \"in situ\", infatti si trova nascosta, nella sua parte media, dall'arteria polmonare e dall'aorta. Asportandole nel reperto autoptico, possiamo vedere il segmento vascolare, che comprende, su due piani, appunto le due valvole arteriose. \nIl terzo segmento \u00e8 posto su un piano posteriore al precedente e corrisponde alla faccia anteriore degli atri, che non appaiono divisi in questa porzione che ingloba le due grandi arterie. In questa parte sono ben visibile l'auricola destra e l'auricola sinistra"}
{"id": "5173655", "revid": "1543377", "url": "https://it.wikipedia.org/wiki?curid=5173655", "title": "Pirro II", "text": "Biografia.\nQuando nel 242 a.C. circa, il re Alessandro II, figlio del famoso sovrano e condottiero Pirro, mor\u00ec, sua moglie,nonch\u00e9 sorellastra, la regina Olimpiade II, assunse la reggenza in nome dei due figli minorenni, Pirro II e Tolomeo.\nNel 237 a.C. circa Olimpiade abdic\u00f2 in favore del primogenito Pirro, ma questi poco tempo dopo mor\u00ec, lasciando il trono al fratello Tolomeo.\nNonostante la prematura scomparsa, ebbe due figlie, da una moglie di cui \u00e8 ignoto il nome: Deidamia II, che fu l'ultima regina dell'Epiro, e Nereide, la futura moglie del tiranno di Siracusa e Re di Sicilia (\u0392\u03b1\u03c3\u03b9\u03bb\u03b5\u03cd\u03c2 \u03c4\u1fc6\u03c2 \u03a3\u03b9\u03ba\u03b5\u03bb\u03af\u03b1\u03c2) Gelone II."}
{"id": "5173658", "revid": "1573940", "url": "https://it.wikipedia.org/wiki?curid=5173658", "title": "Junj\u014d (manga)", "text": "f\n \u00e8 un manga di genere \"yaoi\" di Hy\u014dta Fujiyama, pubblicato in Giappone a partire dal 2007 e raccolto in tre volumi.\nTrama.\nTozaki rincontra per caso Kurata, il suo primo amore al liceo al quale non ha mai osato confessare i suoi sentimenti. Tra i due inizier\u00e0 presto una relazione.\nFilm.\nNel 2010 il regista Satoshi Kaneda ha tratto del manga un film intitolato \"Junj\u014d\" ed interpretato da Rakuto Tochihara e Y\u016bta Takahashi."}
{"id": "5173661", "revid": "767487", "url": "https://it.wikipedia.org/wiki?curid=5173661", "title": "Rest on Me", "text": "Rest on Me \u00e8 il primo album discografico in studio della cantante Kim Carnes, pubblicato nel 1971."}
{"id": "5173663", "revid": "965985", "url": "https://it.wikipedia.org/wiki?curid=5173663", "title": "Kim Carnes (album)", "text": "Kim Carnes \u00e8 il secondo eponimo album discografico in studio della cantante Kim Carnes, pubblicato nel 1975. "}
{"id": "5173665", "revid": "599013", "url": "https://it.wikipedia.org/wiki?curid=5173665", "title": "Meike Babel", "text": "Carriera.\nIn carriera ha vinto un titolo di doppio, l'Istanbul Cup nel 1998, in coppia con Laurence Courtois. Nei tornei del Grande Slam ha ottenuto il suo miglior risultato raggiungendo il terzo turno nel singolare agli Australian Open nel 1993 e nel 1995 e all'Open di Francia nel 1997, e nel doppio all'Open di Francia nel 1998.\nIn Fed Cup ha disputato un totale di 6 partite, collezionando 3 vittorie e 3 sconfitte.\nStatistiche.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "5173666", "revid": "965985", "url": "https://it.wikipedia.org/wiki?curid=5173666", "title": "Sailin'", "text": "Sailin' \u00e8 il terzo album discografico in studio della cantante Kim Carnes, pubblicato nel 1976. "}
{"id": "5173667", "revid": "767487", "url": "https://it.wikipedia.org/wiki?curid=5173667", "title": "Sauce for the Goose (film 1917)", "text": "Sauce for the Goose \u00e8 un cortometraggio muto del 1917 diretto da Al Christie.\nProduzione.\nIl film fu prodotto dalla Christie Film Company.\nDistribuzione.\nIl film - un cortometraggio di una bobina - usc\u00ec nelle sale cinematografiche USA il 19 marzo 1917."}
{"id": "5173669", "revid": "965985", "url": "https://it.wikipedia.org/wiki?curid=5173669", "title": "St. Vincent's Court", "text": "St. Vincent's Court \u00e8 il quarto album discografico in studio della cantante Kim Carnes, pubblicato nel 1979. "}
{"id": "5173671", "revid": "965985", "url": "https://it.wikipedia.org/wiki?curid=5173671", "title": "Romance Dance", "text": "Romance Dance \u00e8 il quinto album discografico in studio della cantante Kim Carnes, pubblicato nel 1980."}
{"id": "5173672", "revid": "2107280", "url": "https://it.wikipedia.org/wiki?curid=5173672", "title": "Alano il Rosso", "text": "Origine.\nAlano detto il Rosso, secondo il documento n\u00b0 DCLXXVII del \"Cartulaire de l\u00b4abbaye de Saint-Aubin d'Angers\", tome II, redatto tra il 1056 stesso ed il 1060 era il figlio secondogenito del primo Conte di Penthi\u00e8vre, che era stato inoltre duca reggente di Bretagna, dal 1040 al 1047, Oddone I e di Orguen o Agnese di Cornovaglia (Francia), figlia del conte di Cornovaglia, Alano \"Caignard\" e della moglie, Giuditta di Nantes, figlia del conte di Nantes, Judicael di Nantes, a sua volta figlio del conte di Vannes e di Nantes e duca di Bretagna Hoel I.Oddone I di Penthi\u00e8vre, secondo il monaco e cronista normanno, Guglielmo di Jumi\u00e8ges, nella sua \"Histori\u00e6 Normannorum Scriptores Antiqui\", era il figlio secondogenito del conte di Rennes e duca di Bretagna, Goffredo I Berengario e della moglie, Havoise di Normandia (980 circa - 21 febbraio 1034)), che, secondo Guglielmo di Jumi\u00e8ge, era la figlia di Riccardo I Senza Paura Jarl (equiparabile al nostro conte) dei Normanni e conte di Rouen, e della moglie, Gunnora (950-5 gennaio 1031), di cui non si conoscono i nomi degli ascendenti, ma di nobile famiglia di origine vichinga (\"Gunnor ex nobilissima Danorum prosapia ortam\"); i genitori di Havoise sono confermati anche dal monaco e cronista inglese, Orderico Vitale. Per\u00f2 i religiosi e cronisti normanni Dudone di San Quintino e Roberto di Torigni sostengono che alla nascita Havoise fosse figlia naturale, in quanto l'unione di Riccardo I Senza Paura e di Gunnora era stata fatta secondo il \"more danico\" o uso vichingo, pagano, senza cerimonia religiosa e che il matrimonio religioso fu celebrato in un secondo tempo.\nBiografia.\nAlano lo troviamo citato in un documento , la prima volta, nel documento n\u00b0 DCLXXVII del \"Cartulaire de l\u00b4abbaye de Saint-Aubin d'Angers\", tome II, redatto tra il 1056 ed il 1060, ed inerente ad una donazione di una propriet\u00e0 fatta da suo padre, Oddone I (\"comiti Britannie Eudoni\") al monastero di Saint-Aubin d'Angers, in cui Alano il Rosso fu testimone e che sottoscrisse assieme al padre, alla madre, Oreguen ed i fratelli, Goffredo, Guglielmo, Roberto e Riccardo (\"Comes Eudo, uxor eius Orguen et filii eorum Gausfridus, Alanus, Willelmus, Rotbertus, Ricardus\").\nMentre si riporta che suo fratello o fratellastro, Brian, con un altro suo fratello o fratellastro, Alano detto il Nero, comandava una banda di Bretoni nella Battaglia di Hastings del 1066, secondo la \"Genealogia Comitum Richemundi\u00e6 post conquestum Angli\u00e6\" Alano il Rosso era stato il primo a seguire in Inghilterra il duca di Normandia, Guglielmo il Bastardo.\nVerso il 1068, sia secondo Guglielmo di Jumi\u00e8ges che secondo Orderico Vitale, suo fratello Brian svent\u00f2 il tentativo di invasione dell'Inghilterra, di due dei figli del precedente re d'Inghilterra, Harold Godwinson, provenienti dall'Irlanda.\nSempre secondo la \"Genealogia Comitum Richemundi\u00e6 post conquestum Angli\u00e6\", dopo che Guglielmo e la moglie Matilde, erano stati incoronati re e regina d'Inghilterra, Alano il Rosso ricevette, come ricompensa, nuove terre, incluse alcune che erano appartenute a Edwin, ultimo conte di Mercia, nello Yorkshire, detto l'Onore di Richmond. Guglielmo il Bastardo, con un documento, poi conferm\u00f2 per sempre (in perpetuo) ad Alano ed ai suoi discendenti il possesso dei territori che erano stati di Edwin (omnes villas et terras quae nuper fuerunt omitis Eadwim). Questo riconoscimento, Alano lo ottenne anche con l'appoggio della regina, Matilde.Alano, su quelle terre, per difendersi dagli attacchi sia degli Anglo-Sassoni che dei Danesi costru\u00ec un castello: il castello di Richmond, a Richmond, nel North Yorkshire.\nDa un documento, del 1084 si ha la notizia che Goffredo, conte di Penthi\u00e8vre, fece una donazione all'abbazia di Saint-Florent, di Saumur, chiedendo l'autorizzazione a tre fratelli: Brian, Alano il Rosso e Alano detto il Nero.\nSecondo lo storico francese Jules Henri Geslin de Bourgogne, sempre nel 1084, suo fratello, il conte di Penthi\u00e8vre, Goffredo, fond\u00f2 il priorato di Saint-Martin a Lamballe. Anche in questo caso i suoi tre fratelli: Brian, Alano il Rosso e Alano il Nero furono interpellati e controfirmarono il documento, come riporta la \"Genealogia Comitum Richemundi\u00e6 post conquestum Angli\u00e6\".\nSecondo Orderico Vitale, negli anni 1083/5, Alano comand\u00f2 il contingente Normanno durante l'assedio del castello di Sainte-Suzanne, del visconte del Maine, che Guglielmo il Conquistatore voleva acquisire.\nIl \"Dugdale Monasticon\" riporta due documenti che citano Alano come autore di donazioni, verso la fine del decennio; mentre il documento n\u00b0 1 del \"The Honour of Richmond\" fa riferimento a due donazioni di Alano il Rosso, una del 1086 ed una del 1089, in suffragio delle anime del re, Guglielmo I, della regina, Matilde, e del proprio padre, Oddone I.\nSempre la \"Genealogia Comitum Richemundi\u00e6 post conquestum Angli\u00e6\" riporta la morte di Alano il Rosso (che avvenne, nel 1093 o prima, in quanto in quella data, il fratello Alano il Nero fece una donazione in suffragio di Alano il Rosso) confermandoci che fu tumulato nel Bury St Edmunds, nel Suffolk e che l'Onore di Richmond pass\u00f2 al fratello, Alano il Nero.\nMatrimonio e discendenza.\nAlano il Rosso, secondo il \"The Life of King Edward who rests at Westminster\" si un\u00ec a Gunhild del Wessex (1055-1097), figlia del re d'Inghilterra, Aroldo II e della moglie, sposata secondo il More danico (quindi considerata amante), Ealdgyth Swan-neck, che forse gli diede una figlia, considerata illegittima:"}
{"id": "5173675", "revid": "599013", "url": "https://it.wikipedia.org/wiki?curid=5173675", "title": "Mistaken Identity (Kim Carnes)", "text": "Mistaken Identity \u00e8 il sesto album discografico in studio della cantante Kim Carnes, pubblicato nel 1981."}
{"id": "5173682", "revid": "661707", "url": "https://it.wikipedia.org/wiki?curid=5173682", "title": "Voyeur (album Kim Carnes)", "text": "Voyeur \u00e8 il settimo album discografico in studio della cantante Kim Carnes, pubblicato nel 1982."}
{"id": "5173694", "revid": "965985", "url": "https://it.wikipedia.org/wiki?curid=5173694", "title": "Caf\u00e9 Racers", "text": "Caf\u00e9 Racers \u00e8 l'ottavo album discografico in studio della cantante Kim Carnes, pubblicato nel 1983."}
{"id": "5173702", "revid": "858648", "url": "https://it.wikipedia.org/wiki?curid=5173702", "title": "Lavoro e Giustizia Sociale - Alternativa Elettorale", "text": ""}
{"id": "5173703", "revid": "1005847", "url": "https://it.wikipedia.org/wiki?curid=5173703", "title": "Anselmo Pucci", "text": ""}
{"id": "5173725", "revid": "767487", "url": "https://it.wikipedia.org/wiki?curid=5173725", "title": "Senza scappare mai pi\u00f9", "text": "Senza scappare mai pi\u00f9 \u00e8 un singolo del cantautore italiano Tiziano Ferro, pubblicato il 17 ottobre 2014 come primo estratto dalla prima raccolta \"TZN - The Best of Tiziano Ferro\".\nDescrizione.\nRegistrato a Los Angeles, il brano racconta la storia tormentata tra due persone che vivono il loro rapporto in maniera differente, una pi\u00f9 sicura e compassata, l'altra pi\u00f9 emotiva e ansiosa. Inizialmente il brano si sarebbe dovuto intitolare \"Correrei\".\nLa canzone viene tradotta in lingua spagnola con il titolo \"No escapar\u00e9 nunca m\u00e1s\" e pubblicata il 16 dicembre 2014 come primo singolo estratto dall'edizione spagnola della raccolta.\nPromozione.\nIl singolo \u00e8 stato pubblicato nei principali negozi digitali di musica a partire dal 17 ottobre 2014 e il giorno stesso si posiziona alla prima posizione della classifica di iTunes. Viene eseguito dal vivo per la prima volta il 23 ottobre 2014 durante la prima puntata dell'ottava edizione del talent show \"X Factor\", in onda su Sky Uno.\nIl brano \u00e8 stato inoltre inserito nel 45 giri celebrativo incluso nell'edizione \"Special Fan\" di \"TZN - The Best of Tiziano Ferro\".\nVideo musicale.\nIn contemporanea con l'uscita del singolo \u00e8 stato pubblicato un lyric video, il quale ha raggiunto un milione di visualizzazioni dopo cinque giorni.\nIl videoclip, diretto da Gaetano Morbioli e prodotto da Federica Filippini, \u00e8 stato presentato in anteprima su Sky Uno il 27 ottobre 2014 e reso successivamente disponibile dalla sera stessa sul canale YouTube del profilo Vevo dell'artista, mentre la versione in lingua spagnola \u00e8 uscita il 15 dicembre.\nIl video \u00e8 distante dalla trama del brano: durante il filmato viene mostrata la successione dei singoli di successo di Ferro per alludere alla sua prima raccolta anticipata da questo estratto. Nel video, dall'inizio alla fine, si aggiungono uno alla volta i suoi alter ego che interpretano i videoclip di alcuni importanti singoli della discografia di Tiziano Ferro, mentre il Ferro attuale, sempre presente, cammina tra loro cantando \"Senza scappare mai pi\u00f9\". In ordine, i singoli interpretati: \"Xdono\", \"Rosso relativo\", \"Xverso\", \"Sere nere\", \"Ti voglio bene\", \"Ti scatter\u00f2 una foto\", \"E Raffaella \u00e8 mia\", \"Alla mia et\u00e0\", \"La differenza tra me e te\" (solo scenografia), \"Hai delle isole negli occhi\".\nIl dietro le quinte del videoclip \u00e8 stato pubblicato il 29 ottobre 2014 in anteprima attraverso il sito della rivista \"TV Sorrisi e Canzoni\"."}
{"id": "5173727", "revid": "767487", "url": "https://it.wikipedia.org/wiki?curid=5173727", "title": "Runaway (film 2010)", "text": "Runaway \u00e8 un cortometraggio musicale statunitense del 2010, diretto ed interpretato da Kanye West.\nEsso \u00e8 stato realizzato come un videoclip, utilizzando le canzoni dell'album di West My Beautiful Dark Twisted Fantasy. \u00c8 ispirato da altri film musicali come Purple Rain, The Wall e Thriller e dai pittori Pablo Picasso e Henri Matisse. Altre ispirazioni provengono dai registi Federico Fellini e Stanley Kubrick, cos\u00ec come dallo stilista Karl Lagerfeld. Il video rappresenta la relazione romantica tra un uomo ed una creatura met\u00e0 donna, met\u00e0 fenice.\nTrama.\nIl film si apre col protagonista, Griffin, che corre lungo una strada in una foresta con la camicia sbottonata, seguito da una narrazione di Nicki Minaj con un accento britannico. Griffin appare successivamente mentre guida la sua auto, una MTX Tatra V8, attraverso la foresta con la canzone Dark Fantasy in sottofondo. Una fenice (Ebanks), si schianta sulla Terra come un meteorite, e Griffin fa un incidente. Mentre la macchina esplode, Griffin prende in braccio la creatura e la porta a casa sua. La fenice entra in contatto con diversi oggetti degli umani, tra i quali un nuovo schermo di un televisore ed una teiera in porcellana. Dopo aver ballato su un remix di Power suonato da Griffin con un MPC2000XL, viene portata dal protagonista in giro a vedere un busto di Michael Jackson in cartapesta, una marching band e dei fuochi artificiali nel deserto. Durante questa sequenza si pu\u00f2 sentire All of the Lights. Griffin s'innamora di lei ed organizza una cena formale con in sottofondo Devil in a New Dress. Gli ospiti disgustati sembrano scambiarsi commenti negativi nei confronti della fenice. Essi sono tutti vestiti di bianco, mentre i protagonisti appaiono tra il terreno e l'ultraterreno in confronto. La scenografia rimanda all'immaginario Biblico, cos\u00ec come il cibo: la prima portata \u00e8 pane ed una bevanda rosa, servita nei bicchieri da vino, successivamente sui piatti compaiono dei pesci.\nGriffin, sconvolto, reagisce suonando una versione di Runaway al pianoforte, mentre alcune ballerine con un tutu nero danzano, seguite da una sezione in stop motion di una toile solitaria fa una performance su di una continuazione della canzone con l'Auto-Tune. La cena si conclude quando la fenice, terrorizzata, grida la sua angoscia davanti alla rivelazione della portata principale, un tacchino, facendo fuggire tutti i presenti. L'inizio di Hell of a Life \u00e8 il sottofondo di questa scena, e s'interrompe sulla successiva inquadratura della fenice che sta seduta nel giardino della casa di Griffin mentre il cielo viene coperto dalle nuvole, accompagnata da Blame Game. Dopo la cena, la coppia \u00e8 mostrata mentre osservano le stelle mentre parlano della creazione di alcune sculture. La creatura afferma che gli umani sono delle fenici che sono state tramutate in pietre dalla societ\u00e0. Lei commenta la natura repressiva del mondo, dichiarando: \u201cSai cosa odio del tuo mondo? Nulla di diverso da ci\u00f2 che tu stai provando a cambiare. Gli rivela poi che, per compiere il suo destino, deve bruciare e cos\u00ec poter tornare a casa. Griffin, tuttavia, non riesce ad accettarlo e loro fanno l'amore sulle note di Lost in the World. La mattina seguente si sveglia sul tetto del suo appartamento e non riesce a trovare la fenice da nessuna parte. Alla fine ella viene mostrata mentre vola attraverso il cielo, adornata da un'aura dorata. Il film si conclude con la corsa disperata di Griffin attraverso la foresta, presumibilmente nell'ultimo, futile tentativo di trovarla e fermarla, mentre la fenice lo contempla dall'alto, visibilmente triste, e continua a volare.\nProduzione.\n\"Runaway\" \u00e8 stato girato a Praga in 4 giorni nell'estate del 2010. Il copione \u00e8 stato scritto da Hype Williams, mentre la storia \u00e8 opera dello stesso West. Vanessa Beecroft ha lavorato come direttore artistico con Jonathan Lia produttore. Yemi A.D. \u00e8 il responsabile per le coreografie e per i balletti della sequenza di \"Runaway\". West descrive il video come una \u201crappresentazione generale\u201d di cosa lui sogni ed un parallelo della sua carriera. Parlando ad MTV News, West ha affermato che lui voleva rappresentare tutte le donne della sua vita, sua madre e le passate fidanzate incluse, ed esse sono \u201cconnesse alle differenti emozioni\u201d. Secondo la modella Selita Ebanks, co-protagonista del video, la morale \u00e8 che \u201cil mondo non accetta, o tenta di cambiare, ci\u00f2 che \u00e8 diverso, invece di provare a comprenderlo\u201d.\nDistribuzione.\nIl trailer fu rilasciato durante l'edizione 2010 dell'MTV Video Music Awards ed il film completo a Parigi il 5 ottobre ed il 6 ottobre al BAFTA. Il video ha debuttato il 23 ottobre su VEVO, MTV, BET e VH1.\nAccoglienza.\nCritica.\nIl video fu lodato da Ken Tucker di Entertainment Weekly, definendolo \u201cun film artistico finemente modulato da un uomo con una missione\u201d, sottolineando l'uso di colori primari cos\u00ec come nell'immaginario del film. Jozen Cummings di The Wall Street Journal lo descrisse come \u201cun miscuglio tra un video musicale ed un affascinante film indipendente\u201d, dichiarando che il pi\u00f9 grande obiettivo raggiunto dal video \u00e8 il modo in cui \u201cla musica di West ha preso vita\u201d. Will Dean di The Guardian ha definito il film uno strumento promozionale creativo, affermando che esso era \u201cridicolo, appariscente ed egoistico\u201d, rientrando perfettamente nell'estetica dell'autore. Nicole Jones di MTV Buzzworhy afferm\u00f2 che la maggior parte del video era senza senso e poco coerente, ma, indipendentemente dal suo vero significato, il film era \u201cveramente bello da vedere, la musica era grandiosa, e ci ha ricordato ancora una volta che esiste un solo Mr. West\u201d. Jorge Cullar offr\u00ec un'opinione meno favorevole del corto, dichiarando che esso non riusciva a rimanere coerente, a causa della mancanza in West \u201cdell'eclettismo capace di combinare elementi disparati come quelli esemplificati da uno scaltro Picasso, la decontrazione di un Derrida, la creativit\u00e0 di un Warhol, o l'avanguardia glam di un David Bowie\u201d. Clair Saddath del Time ha classificato il video come il pi\u00f9 bello di sempre.\nRiconoscimenti.\nIl video fu nominato come Video of the Year at the BET Awards nel 2011, e West fu nominato per il Director of the Year."}
{"id": "5173731", "revid": "1514972", "url": "https://it.wikipedia.org/wiki?curid=5173731", "title": "Museo archeologico regionale di Plovdiv", "text": "Il Museo archeologico regionale di Plovdiv \u00e8 una delle prime istituzioni culturali bulgare, inaugurato nel 1882.\nPossiede una delle pi\u00f9 ricche collezioni di 100.000 reperti del patrimonio culturale di Plovdiv e del suo territorio.\nIl museo custodisce uno dei tesori traci di maggior rilievo e importanza della Bulgaria. Composto da oggetti in oro che appartenevano a un sovrano trace sconosciuto della trib\u00f9 Odrisi che regnava alla fine del IV secolo e l'inizio del III secolo a.C., prodotto a Lampsaco citt\u00e0 dell'Asia Minore, \u00e8 composto da un set di nove oggetti d'oro per riti cerimoniali con un peso complessivo di 6,100\u00a0kg. Il set comprende una phiale (un piatto) e otto rhyta (contenitori) di forme diverse: zoomorfe (a testa di cervo e ariete) e antropomorfe (a testa di amazzone). Il tesoro \u00e8 stato rinvenuto nel 1949 in una tomba trace vicino alla citt\u00e0 di Panagyurishte in provincia di Plovdiv.\nInoltre il museo espone una ricca e variegata collezione di antiche opere d'arte greca, romana e bizantina.\nLa Collezione d'arte antica greca \u00e8 costituita da ceramiche a figure nere e a figure rosse, rinvenute durante gli scavi nelle numerose tombe trace scoperte sul territorio, nonch\u00e9 di oggetti d'argento (kanthari, phialai e skyphoi) decorati con figure dorate e raffiguranti scene mitologiche. La collezione comprende anche diversi oggetti d'oro fra cui numerosi \"monili\" (gioielli) e accessori d'abbigliamento femminili.\nLa sezione dedicata all'arte romana include pi\u00f9 di 1000 reperti provenienti da Filippopoli e dalle varie regioni della Tracia: oltre 200 statuette di bronzo di idoli, pi\u00f9 di 100 ornamenti di bronzo di carri, mobili, vasi di bronzo vari, teste-ritratto in marmo, alcuni facenti parte di statue di personaggi della vita reale della citt\u00e0 che decoravano l'anfiteatro e i grandi edifici di uso religioso o civile del I - IV sec., torsi di idoli adorati, lapidi, sarcofagi ed epitaffi provenienti dalle necropoli della citt\u00e0, fregi-architrave riccamente decorati, colonne e capitelli antichi dello stadio romano di Filippopoli, pilastri, mosaici e diversi oggetti in terracotta."}
{"id": "5173732", "revid": "339392", "url": "https://it.wikipedia.org/wiki?curid=5173732", "title": "Provincia di Plovdiv", "text": ""}
{"id": "5173737", "revid": "767487", "url": "https://it.wikipedia.org/wiki?curid=5173737", "title": "Sauce for the Goose (film 1913 Lytton)", "text": "Sauce for the Goose \u00e8 un cortometraggio muto del 1913 diretto da L. Rogers Lytton, Wilfrid North e James Young.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 12 settembre 1913."}
{"id": "5173741", "revid": "1543377", "url": "https://it.wikipedia.org/wiki?curid=5173741", "title": "Pirro III", "text": "Biografia.\nPirro III succedette, mentre era ancora un bambino, al padre Tolomeo, figlio secondogenito di Alessandro II e di Olimpiade II. Tolomeo era a sua volta subentrato al fratello, Pirro II, prematuramente scomparso poco tempo prima.\nPoco dopo essere salito al trono, Pirro III fu assassinato nel corso della rivolta che avrebbe portato all'abbattimento della monarchia e all'instaurazione della repubblica, e fu sostituito da sua cugina Deidamia II, figlia di Pirro II e ultima regina d'Epiro, che fu anch'essa assassinata ad Ambracia nel tempio di Artemide."}
{"id": "5173770", "revid": "767487", "url": "https://it.wikipedia.org/wiki?curid=5173770", "title": "Sauce for the Goose (film 1918)", "text": "Sauce for the Goose \u00e8 un film muto del 1918 diretto da Walter Edwards. La sceneggiatura di Julia Crawford Ivers si basa sull'omonimo lavoro teatrale di Geraldine Bonner e Hutchewayson Boyd, andato in scena a Broadway il 15 aprile 1911. Prodotto e distribuito dalla Select Pictures Corporation, il film aveva come interpreti Constance Talmadge, Harrison Ford, Vera Doria, Harland Tucker, Edna Mae Cooper, Lewis Willoughby, Jane Keckley.\nTrama.\nLo scrittore John Constable, pur se sposato, diventa preda delle mire di Margaret Alloway, un'affascinante vedova che, fingendo interesse per il suo lavoro, si offre di collaborare al suo nuovo libro, \"Women's Struggles\". Kitty, la moglie trascurata di Constable, dapprima vive la sua situazione con sgomento ma poi, quando Margaret invita il marito a casa sua, decide di non fargliela passare liscia e progetta di rendergli pan per focaccia. Accetta la corte di Harry Travers, un attraente scapolo dalla fama di conquistatore, con il quale prima va all'opera, accettando poi l'invito di cenare a casa sua. Quando vede il biglietto che Kitty gli ha lasciato annunciandogli il programma della serata, Constable viene preso dal panico, consapevole della reputazione di Travers con le donne. Ma, quando arriva all'appartamento del suo supposto rivale, Kitty \u00e8 scomparsa. Dopo una serie di avventure e di situazioni che parrebbero compromettenti ma che, invece, sono in realt\u00e0 innocenti e che lo coinvolgono insieme alla vedova, a Travers e a Teddy Sylvester, un altro ammiratore di Margaret, lo scrittore si rende conto di preferire di gran lunga sua moglie alla pur conturbante vedova e torna ad essere, com'era prima, un marito affettuoso e pieno di attenzioni verso la fedele Kitty.\nProduzione.\nIl film fu prodotto dalla Select Pictures Corporation.\nDistribuzione.\nIl copyright del film, richiesto dalla Select Pictures Corp., fu registrato il 21 agosto 1918 con il numero LP12775.\nIl film - distribuito dalla Select Pictures Corporation e presentato da Lewis J. Selznick - usc\u00ec nelle sale cinematografiche statunitensi il 10 agosto 1918. In Nuova Zelanda, il film venne distribuito nel settembre 1920.\nNon si conoscono copie ancora esistenti della pellicola che viene considerata presumibilmente perduta."}
{"id": "5173773", "revid": "1543377", "url": "https://it.wikipedia.org/wiki?curid=5173773", "title": "Pattinaggio di figura ai VI Giochi olimpici invernali - Pattinaggio di figura maschile", "text": "La competizione del pattinaggio di figura maschile dei VI Giochi olimpici invernali si \u00e8 svolta nei giorni 19 e 21 febbraio 1952 al Bislett Stadion di Oslo.\nRisultati.\nLa classifica finale \u00e8 stata determinata dalla regola della maggioranza dei piazzamenti ottenuti dai singoli nove giudici. Se un pattinatore \u00e8 stato al primo posto dalla maggioranza dei giudici, il pattinatore \u00e8 classificato primo, il processo \u00e8 stato poi ripetuto per ogni posto. Se vi era parit\u00e0 si teneva conto di: 1) Totale ordinali, 2) Punti totali, 3) Punti Figure obbligatorie."}
{"id": "5173774", "revid": "1543377", "url": "https://it.wikipedia.org/wiki?curid=5173774", "title": "Proiezione di Bonne", "text": "La proiezione di Bonne \u00e8 una proiezione cartografica pseudoconica equivalente. In essa i paralleli sono rappresentati da cerchi concentrici equidistanti; la scala \u00e8 mantenuta lungo i paralleli; le forme sono conservate lungo il meridiano ed il parallelo di base. Essa \u00e8 perci\u00f2 equivalente ma non isogona, eccetto che vicino al suo punto d'origine.\nStoria.\nQuesta proiezione \u00e8 stata definitivamente descritta intorno al 1780 dal Cartografo del Re di Francia presso il \"D\u00e9p\u00f4t des cartes et plans de la Marine\" Rigobert Bonne. Essa \u00e8 stata usata dal \"D\u00e9p\u00f4t de la Guerre\" per redigere le \"cartes d'\u00c9tat-Major\" durante l'Ottocento per le quali il parallelo di base era il 45\u00b0N e il meridiano di base quello di Parigi. La proeizione di Bonne \u00e8 anche utilizzata per la carta Michelin in scala 1/1 000 000. Nel suo uso militare \u00e8 stata sostituita dalla proiezione conica conforme di Lambert nel corso della Prima guerra mondiale.\nBench\u00e9 porti il nome di Bonne, era usata gi\u00e0 da tempo.\nUna proiezione di questo tipo \u00e8 stata utilizzata da Waldseem\u00fcller nel suo planisfero del 1507 e poi nel planisfero di Sylvanus del 1511, e ancora in quello di Pietro Apiano del 1520. E poi da Johannes Honterus nel 1561, da Guillaume Delisle prima del 1700 e da Vincenzo Maria Coronelli nel 1696.\nNei suoi principi si pu\u00f2 considerare un perfezionamento della seconda proiezione proposta da Claudio Tolomeo, di cui Apiano riprende la forma \"a mantello\" del planisfero di Martin Waldseem\u00fcller nonch\u00e9 i meridiani e paralleli di base.\nFormula.\nLa proiezione \u00e8 definita dalle seguenti funzioni trigonometriche:\ncon:\ndove formula_5 \u00e8 la latitudine e formula_6 il parallelo di base, mentre formula_7 \u00e8 la longitudine e formula_8 il meridiano centrale.\nSecondo i meridiani e paralleli di base scelti si ottengono dei reticolati geografici (meridiani e paralleli) pi\u00f9 o meni strani , spesso \"a buccia d'arancia\".\nQuando il parallelo di base \u00e8 vicino all'equatore, il polo corrisponde a un punto; ma quando si avvicina al polo l'angolo al polo diventa concavo. e quando il parallelo di base \u00e8 il 60\u00b0, l'angolo al polo diventa piatto.\nCasi limite.\nLa forma pi\u00f9 sorprendente \u00e8 quella che prende quando il parallelo di base coincide con un polo. Allora il planisfero assume una forma \"a cuore\".\nQuesta proiezione viene chiamata \"proiezione di Werner\".\nL'altro caso limite si ha quando il parallelo base coincide con l'equatore: in questo caso i cerchi concentrici sono delle rette e i meridiani delle sinusoidi, donde il nome di proiezione sinusoidale."}
{"id": "5173777", "revid": "731511", "url": "https://it.wikipedia.org/wiki?curid=5173777", "title": "Boris Sav\u010denko", "text": "All'et\u00e0 di otto anni si trasferisce con la famiglia a Krasnodar, dove passa l'infanzia. Successivamente studia alla \"Russian State University for the Humanities\" di Mosca. Ottiene il titolo di Grande Maestro nel 2007, all'et\u00e0 di 21 anni.\nHa raggiunto il massimo rating FIDE in aprile 2009, con 2.655 punti Elo. "}
{"id": "5173779", "revid": "203463", "url": "https://it.wikipedia.org/wiki?curid=5173779", "title": "Boris Savchenko", "text": ""}
{"id": "5173781", "revid": "741067", "url": "https://it.wikipedia.org/wiki?curid=5173781", "title": "5 poveri in automobile", "text": ""}
{"id": "5173799", "revid": "838137", "url": "https://it.wikipedia.org/wiki?curid=5173799", "title": "Olderico Trissino", "text": "Origini della famiglia.\nOlderico Trissino \u00e8 il capostipite storicamente riconosciuto della nobile e antica famiglia dei Trissino, originaria dell'omonimo castello sito nella Valle dell'Agno, anticamente nota appunto come Valle di Trissino.\nLa storiografia fa risalire i Trissino a dei cavalieri di origine germanica che scesero in Italia nel secolo XI e vennero investiti di feudi dagli imperatori del Sacro Romano Impero nella zona di Trissino (VI), da cui presero il nome. \nFin dall'Alto Medioevo i Trissino, come la maggior parte delle famiglie storiche vicentine, presero parte alla vita politica della citt\u00e0: Gaetano Macc\u00e0 nel suo lavoro \"Della Zecca Vicentina\" ricorda la figura di Nicol\u00f2 figlio di Paolo che, nominato vicario imperiale nel 1013 fece coniare dall'antica zecca vicentina monete con lo stemma della famiglia, su autorizzazione degli imperatori Enrico II il Santo e Corrado II il Salico.\nTuttavia, la tradizione fa invece discendere i Trissino dal mito di Achille figlio di Alcasto, giovane guerriero greco originario della citt\u00e0 di Trezene, nel Peloponneso, che giunse in Italia al seguito del generale Belisario ai tempi della guerra Gotica (535-553) e, al termine delle ostilit\u00e0, si impossess\u00f2 dei territori della Valle dell'Agno, dando origine alla dinastia. A narrare queste vicende non rimangono che alcuni manoscritti risalenti ai secoli XVII-XIX, la gran parte commissionati o scritti dai Trissino stessi e conservati presso la Biblioteca Civica Bertoliana di Vicenza, che elencano i personaggi che compongono la genealogia discendente dal greco Alcasto.\nVenti generazioni dopo Achille figlio di Alcasto si arriverebbe a Olderico (Olderico III secondo la genealogia tradizionale), il pi\u00f9 antico personaggio di cui ci sono rimaste evidenze documentali primarie.\nBiografia.\nOlderico III era figlio di Uguccione e di Anna Maltraversi, nobile veronese.\nSecondo i documenti presenti nel cosiddetto \"Archivio Trissino\" (deposito Trissino dal Vello d'Oro del 1919) conservato presso la Biblioteca Civica Bertoliana, suo nonno Olderico II, figlio di Teobaldo, ebbe l'onore di accogliere l'imperatore Federico Barbarossa nel 1154 presso il castello di Rovereto, dal quale ottenne la conferma del titolo di conte e della signoria sulle terre della valle dell'Agno. Lo stesso bisnonno Teobaldo si spos\u00f2 con Anna, figlia del doge Ordelaffo Falier. \nQuesti avvenimenti possono dare la misura di come gi\u00e0 a quell'epoca la famiglia Trissino si fosse elevata tra le pi\u00f9 influenti dell'area veneta.\nCon Olderico l'attivit\u00e0 di sfruttamento economico della Valle di Trissino - governo delle acque fluviali, delimitazioni di boschi, prati da pascolo e campi agricoli - ebbe una forte accelerazione per tutta la seconda met\u00e0 del XII secolo e si ipotizza che possa essere lui il fondatore del villaggio che oggi \u00e8 Valdagno.\nOlderico spos\u00f2 Chiara di San Bonifacio, esponente di una delle principali famiglie veronesi, a testimonianza dei buoni rapporti mantenuti dai Trissino coi rappresentanti dei poteri imperiali (a quel tempo Verona era capoluogo della marca, suddivisione del Sacro Romano Impero che comprendeva tutto il Triveneto).\nEgli partecip\u00f2 alla vita politica della citt\u00e0 (siamo ai tempi della parabola della famiglia degli Ezzelini e delle lotte tra Padova e Verona, a vantaggio delle quali i nobili vicentini si schieravano, cambiando sovente il fronte a seconda di convenienze locali) e Olderico viene citato tra i nobili vicentini che l'8 ottobre 1175 ricevettero a nome della citt\u00e0 il giuramento di fedelt\u00e0 da parte del Comune di Bassano del Grappa.\nIl fatto che Grifolino figlio di Olderico sia menzionato nel \"Decreto Edilizio\" del 1208, riportato da Giovanni da Schio, come proprietario della \"turris domus grandis\" nei pressi del Duomo di Vicenza (la medesima area dove venne edificato il Palazzo Trissino al Duomo tre secoli pi\u00f9 tardi), \u00e8 rappresentativo degli stretti rapporti che i Trissino ebbero anche con la locale curia vescovile. Infatti \u00e8 documentato che essi gi\u00e0 nel XII secolo erano parte della \"curia vassallorum\" ed \u00e8 del 1219 la pi\u00f9 antica investitura vescovile ricevuta dai Trissino di cui resti memoria scritta, nella quale si fa riferimento a un'altra, precedente, probabilmente concessa dal vescovo Pistore a Olderico stesso nella seconda met\u00e0 del XII secolo.\nDalla moglie Chiara, Olderico ebbe diversi figli, quattro dei quali considerati i capistipite dei seguenti noti rami della famiglia:\nI rappresentanti degli ultimi due rami presero parte alle vicende storiche vicentine in modo del tutto marginale, in quanto i Castelmaggiore scomparvero gi\u00e0 coi quattro figli di Corrado (XIII secolo), mentre i Della Pietra si estinsero nel XV secolo con Bugamante, Giacomo e Pierantonio figli di Giacomo di Ammirato.\nAlla morte di Olderico, i feudi e i suoi beni personali vennero divisi nel 1212 solo tra i due figli rappresentanti dei due rami principali della famiglia: Miglioranza (di fede ghibellina) e Paninsacco, di parte guelfa. Miglioranza e Paninsacco furono infatti a loro volta capistipite dei principali rami della famiglia sviluppatisi nei secoli successivi. Da Paninsacco deriva il ramo cadetto dei Trissino Paninsacco, i cui discendenti ancora oggi abitano l'omonima villa nel Comune di Trissino \u2013 uno dei rari casi in Veneto in cui dopo tanti secoli non c'\u00e8 stato cambio di propriet\u00e0 di una residenza nobiliare.\nIl figlio primogenito di Olderico, Miglioranza, che spos\u00f2 Anna Porto e poi Caterina Vivaro, \u00e8 l'antenato comune degli altri principali rami di casa Trissino, ossia:"}
{"id": "5173801", "revid": "287204", "url": "https://it.wikipedia.org/wiki?curid=5173801", "title": "Tolomeo (re dell'Epiro)", "text": "Biografia.\nQuando nel 242 a.C. circa, il re Alessandro II, figlio del famoso sovrano e condottiero Pirro, mor\u00ec, sua moglie, la regina Olimpiade II, assunse la reggenza in nome dei due figli minorenni, Pirro II e Tolomeo.\nNel 237 a.C. circa Olimpiade abdic\u00f2 in favore del primogenito Pirro, ma questi poco tempo dopo mor\u00ec, lasciando il trono al fratello minore.\nSecondo Marco Giuniano Giustino, poco dopo anche Tolomeo mor\u00ec di malattia nel corso della sua prima spedizione militare che aveva organizzato, mentre Polieno testimonia che il re d'Epiro fu assassinato a tradimento. Gli succedette il giovane figlio Pirro III, che fu subito assassinato e sostituito sul trono dalla cugina Deidamia II, figlia di Pirro II ed ultima sovrana d'Epiro, a sua volta uccisa nel corso della congiura che rovesci\u00f2 la monarchia ed instaur\u00f2 la repubblica."}
{"id": "5173804", "revid": "93556", "url": "https://it.wikipedia.org/wiki?curid=5173804", "title": "Giovan Battista Palazzotto", "text": "Biografia.\nFiglio dell'architetto Emmanuele Palazzotto (1798-1872) e della nobile Maria Angela Martinez Napoli, porta il nome del nonno, barone Giovan Battista Martinez Guagenti, e ha numerosi fratelli attivi a Palermo in varie professioni, tra cui il dottore Domenico Palazzotto (1832-1894), Pietro Palazzotto (1837-1860), mons. Giuseppe Palazzotto (1839-1919) e l'architetto Francesco Paolo Palazzotto (1849-1915). \nSi laurea in \"Phisica et Mathematica ad Architecturam excercendam\" nel 1857 presso l'Universit\u00e0 degli Studi di Palermo e si forma nello studio paterno con cui plausibilmente collabora a partire dalla laurea, mentre successivamente lavorer\u00e0 anche con il fratello Francesco Paolo nello Studio Palazzotto.\nSposato con Caterina Torregrossa, figlia del cugino architetto Rosario Torregrossa e di Antonietta Cavallari Spadafora, con cui condivideva anche la villa Palazzotto a Sferracavallo (Palermo) costruita intorno al 1886, muore a Palermo nel 1896 senza figli e viene sepolto nella tomba di famiglia presso il cimitero di Santa Maria di Ges\u00f9 di Palermo da lui progettata in stile neogreco.\nLinee artistiche.\nGiovan Battista Palazzotto era ritenuto in ambito palermitano una figura di altissimo profilo, anche per i prestigiosi ruoli ricoperti come unico tecnico della Cattedrale di Palermo (per la quale progett\u00f2 anche numerosi catafalchi funebri, come quelli per il principe e la principessa di Calvaruso), della Mensa Arcivescovile e dell\u2019Ospedale dei Sacerdoti e dei Convalescenti, cariche gi\u00e0 tenute dal padre Emmanuele Palazzotto e tramandate al fratello Francesco Paolo. Proprio l'associazione allo studio del fratello minore Francesco Paolo Palazzotto, cui sicuramente fa da maestro, impedisce ancora di distinguere con chiarezza ed esattezza le due individualit\u00e0, comunque ancorate agli insegnamenti paterni e alla tradizione architettonica tramandata dalla scuola di Giuseppe Venanzio Marvuglia.\nNon \u00e8 estranea a ci\u00f2 l'attenzione posta nei confronti dei disegni marvugliani conservati nello studio di famiglia, tra cui la famosa planimetria della Cattedrale di Palermo, unico documento attestante, probabilmente, lo stato della chiesa prima degli interventi neoclassici di fine XVIII secolo.\nTutte le sue opere si muovono su una tradizione architettonica solida, di stampo prevalentemente neocinquecentesca e Secondo Impero, con un rigore ed equilibrio certamente apprezzati dalla committenza palermitana aristocratica ma anche borghese.\nIl suo ruolo da caposcuola molto autorevole \u00e8 confermato dai rapporti professionali e personali che via via emergono dalle ricerche, come quelli con l'Abate Gioacchino Di Marzo e con l'architetto Giovan Battista Filippo Basile, il quale gli invi\u00f2, non a caso, i libelli autografati in sua difesa, allorch\u00e9 rischio di essere escluso dopo aver vinto il concorso per il Teatro Massimo di Palermo.\nAttivit\u00e0.\nQuale importante rappresentante della cultura artistica palermitana fu nominato Commissario ordinatore per le Arti Liberali all\u2019Esposizione Nazionale di Palermo del 1891-92, cio\u00e8 nel ruolo di selezionatore delle opere d'arte esposte e quale membro della commissione che stabil\u00ec i premi successivamente attribuiti.\nIn precedenza era stato l'autore del basamento per il Monumento a Carlo Cottone a Piazza Castelnuovo a Palermo (1868).\nA Palermo gli si devono tra i suoi molti cantieri, anche insieme al fratello, almeno quattro delle famose ville tardo ottocentesche nel Viale della Libert\u00e0: Salandra (1874-1883) e Raineri (1886) (distrutte), Di Chiara e Scandurra (esistente e sopraelevata).\nEgualmente significativa la ricostruzione in nuove forme di palazzo Arezzo di Celano in Via Roma, un'architettura che recuperava le antiche strutture dell'enorme edificio tardo quattrocentesco e barocco, spezzato dalla nuova Via Roma, integrandolo per allineare la nuova facciata e operando tramite una cultura dell'abitare moderna, non pi\u00f9, cio\u00e8, basata sul concetto di semplice residenza aristocratica ma di edificio prestigioso e produttivo di stampo borghese, con la creazione di botteghe a pianterreno, zone per uffici nei piani ammezzati e appartamenti d'affitto. Una concezione equivalente a quanto si realizzava nel Ring di Vienna o nella nuova edilizia di Parigi. Il palazzo fu uno dei primi del genere a Palermo e venne seguito come modello dagli altri che sorsero di l\u00ec in poi e venne completato dal fratello Francesco Paolo.\nI rapporti con l'aristocrazia siciliana si concretizzano in innumerevoli interventi di aggiornamento decorativo o funzionale delle antiche residenze familiari, come nella villa Valguarnera di Niscemi a Palermo (1881-1896), in cui disegna anche il maestoso camino del piano nobile, la decorazione della sala d\u2019ingresso, compreso il soffitto, la sala da pranzo, la scala e l\u2019attuale studio del Sindaco.\nSi registra un suo intervento anche a Palazzo Comitini (1877). Suoi anche il rifacimento delle facciate di palazzo Colonna di Cesar\u00f2 (poi Boccone del Povero), in corso Calatafimi, angolo via Pindemonte a Palermo (1868), la palazzina Rivarola in via Serradifalco a Palermo. Segnalati suoi interventi anche nella villa Notarbartolo di Villarosa a Bagheria.\nIl prestigio dell'architetto determinarono anche commissioni fuori dalla citt\u00e0 di Palermo, come il rifacimento del convento e della chiesa di San Francesco, a Campofranco (Agrigento) (1859); il grande edificio dell'Opera Pia Pastore ad Alcamo (1872), la cappella del palazzo dei principi Naselli d'Aragona ad Aragona (1874), l'incarico per i padiglioni dell'Esposizione Interprovinciale Agricola di Caltanissetta (1879), la villa Crocchiolo a Salaparuta (seriamente danneggiata dal terremoto del Belice del 1968).\nEdilizia sanitaria.\nNegli ultimi tempi \u00e8 emersa una sua fitta attivit\u00e0 nel campo dell'edilizia sanitaria tra cui innanzitutto la trasformazione in ospedale con ampliamento della Terza Casa di Probazione di San Francesco Saverio (cio\u00e8 la prima sede dell'Ospedale Civico di Palermo).\nA questo seguirono il Rifugio Notturno per i poveri a Palermo (1890), il restauro e ampliamento dell'Ospedale dei Bambini di Palermo (1891) e l'Ospedale dei Sacerdoti e Convalescenti di Palermo con il fratello Francesco Paolo.\nOnorificenze.\nUfficiale dell'Ordine della Corona d'Italia."}
{"id": "5173809", "revid": "287204", "url": "https://it.wikipedia.org/wiki?curid=5173809", "title": "The Next Generation", "text": ""}
{"id": "5173835", "revid": "182396", "url": "https://it.wikipedia.org/wiki?curid=5173835", "title": "Ozi di Capua", "text": ""}
{"id": "5173836", "revid": "2075278", "url": "https://it.wikipedia.org/wiki?curid=5173836", "title": "Crunchyroll", "text": "Crunchyroll \u00e8 una societ\u00e0 statunitense che si occupa di produzione e distribuzione via streaming di anime, manga, drama-CD, musica e videogiochi. \nDal 2021 \u00e8 di propriet\u00e0 di Funimation Global Group, sussidiaria di Sony Pictures Television, divisione di Sony Pictures Entertainment.\nStoria.\nCrunchyroll viene fondata nel 2006 da un gruppo di laureati della UC Berkeley come sito di upload e streaming di video a scopo di lucro specializzato nell'hosting di contenuti video dell'Asia orientale.\nDal 2009 Crunchyroll si \u00e8 impegnata a rimuovere tutto il materiale che viola il copyright dal sito e ad ospitare solo i contenuti per i quali disponeva di legittimi diritti di distribuzione.\nIl 9 settembre 2015 viene annunciato ufficialmente il lancio del servizio in Italia e in lingua italiana.\nNel gennaio 2018, Otter Media ha completato l'acquisizione di Crunchyroll. Nell'agosto 2018, AT&amp;T ha acquisito il controllo di Otter Media; la societ\u00e0 e Crunchyroll sono state quindi cedute a WarnerMedia.\nIl 4 marzo 2019 \u00e8 stato annunciato che Otter Media sarebbe stata posta sotto la Warner Bros. come parte di una riorganizzazione. A seguito di tale riorganizzazione, la societ\u00e0 e Crunchyroll sono diventate sorelle aziendali del canale via cavo statunitense Cartoon Network. A causa di una successiva riorganizzazione, Crunchyroll \u00e8 stata trasferita sotto la divisione WarnerMedia Entertainment nel maggio 2019.\nIl 6 settembre 2019, la societ\u00e0 ha annunciato di aver siglato un accordo con il Gruppo Hitotsubashi per associare la sua piattaforma alla rete di soci, distributori e licenziatari del Viz Media Europe Group con l'obiettivo di diventarne l'investitrice di maggioranza. Crunchyroll ha consolidato questo accordo il 4 dicembre 2019, diventando il proprietario di maggioranza di Viz Media Europe Group mentre il Gruppo Hitotsubashi \u00e8 rimasto come socio di minoranza.\nIl 2 aprile 2020, Crunchyroll ha annunciato ufficialmente di aver rinominato Viz Media Europe come Crunchyroll EMEA.\nIl 9 dicembre 2020, Funimation, sussidiaria di Sony Pictures Television, ha annunciato di aver raggiunto un accordo con AT&amp;T e WarnerMedia per acquisire Crunchyroll per circa 1,175 miliardi di dollari.\nIl 9 agosto 2021, Sony ha annunciato di aver completato l'acquisizione di Crunchyroll.\nThe Anime Awards.\nGli Anime Awards, noti anche come Crunchyroll Anime Awards, sono premi annuali assegnati per riconoscere gli anime dell'anno precedente. I premi si sono tenuti per la prima volta nel gennaio 2017 e sono stati restituiti per il 2018. Crunchyroll seleziona venti giudici provenienti da background diversi che poi creano un elenco di sei candidati all'interno di ciascuna categoria. Questo elenco viene quindi messo a disposizione del pubblico tramite votazione online per la scelta dei vincitori.\nAccessibilit\u00e0.\nCrunchyroll \u00e8 accessibile liberamente da browser desktop e mobile. Attraverso la sottoscrizione di un abbonamento, \u00e8 possibile utilizzarlo mediante un'apposita applicazione anche dalle console Xbox 360, Xbox One, Wii U, PS4, PS3, PS Vita e su tutti i dispositivi con sistema operativo Windows Phone, Windows 10, Windows 10 Mobile, iOS e Android che possono connettersi a una rete Wi-Fi. Nel giugno 2013 \u00e8 stato reso disponibile anche per Apple TV. \u00c8 stato inoltre pubblicato sul WiiWare di Wii nell'ottobre 2015, diventando l'ultima applicazione ad essere pubblicata su tale negozio virtuale.\nAlcuni contenuti richiedono un abbonamento a pagamento mensile, mentre altri diventano gratuiti a distanza di un periodo di tempo predefinito dalla pubblicazione. A seconda dei contratti di licenza, i titoli possono essere riservati agli utenti abbonati e possono essere resi disponibili solo in alcune parti del mondo.\nProduzioni e co-produzioni.\nPrima del 2020.\nNel 2015 Crunchyroll annunci\u00f2 una collaborazione con Sumitomo Corporation, che port\u00f2 l'azienda a co-produrre diversi anime, tra cui \"The Rising of the Shield Hero\".\nCrunchyroll Originals.\nIl 25 febbraio 2020, Crunchyroll annunci\u00f2 diverse serie sotto la sua nuova etichetta \"Crunchyroll Originals\". Si tratta di anime o altre serie animate (non solo di produzione giapponese) coprodotte o prodotte direttamente dalla societ\u00e0. Questo elenco includer\u00e0 solo quelli che Crunchyroll stesso colloca ufficialmente sotto l'etichetta:"}
{"id": "5173837", "revid": "767487", "url": "https://it.wikipedia.org/wiki?curid=5173837", "title": "Delayed Proposals", "text": "Delayed Proposals (o \"The Delayed Proposal\") \u00e8 un cortometraggio muto del 1913 diretto da James Young.\nTrama.\nA bordo di un piroscafo, Jack Hardy tenta pi\u00f9 volte di dichiarare il suo amore a Marion Van Sickles, ma ogni volta giunge qualcosa a scompaginare i suoi piani: o \u00e8 un passeggero brontolone che lo interrompe o, magari, la mamma della sua amata che cerca di accasare la figlia con un conte. In preda al mal di mare, Jack passa qualche giorno chiuso in cabina. Al momento dell'arrivo in porto, per\u00f2, si precipita ancora in pigiama a cercare la sua bella, gettandosi ai suoi piedi e rompendo ogni indugio, con grande scandalo della signora Van Sickles, ma con Marion deliziata che si concede finalmente a un sospirato abbraccio.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio di 195 metri - usc\u00ec nelle sale cinematografiche statunitensi il 20 giugno 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Vitagraph, il documentario \"Yokohama Fire Department\"."}
{"id": "5173838", "revid": "1543377", "url": "https://it.wikipedia.org/wiki?curid=5173838", "title": "Centro per la cooperazione e l'intesa ebraico-cristiana", "text": "Il Centro per la cooperazione e l'intesa ebraico-cristiana (ufficialmente \"The Center for Jewish-Christian Understanding and Cooperation\", in sigla CJCUC) \u00e8 un istituto educativo nel quale i cristiani che si trovano in Israele possono studiare la Bibbia ebraica con rabbini ortodossi e conoscere le radici ebraiche del cristianesimo. Il centro \u00e8 stato fondato nel 2008 dal rabbino Dr. Shlomo Riskin e si trova a Bible Lands Museum a Gerusalemme. La sua missione prende spunto dal versetto di Isaia, : \"Venite dunque, dice il Signore, e discutiamo insieme\".\nStoria.\nIl fondamento ideologico, che ha portato alla costituzione del CJCUC nel 2008, ha cominciato a prendere forma quasi 50 anni prima. A quel tempo, il mondo stava ancora venendo a patti con le conseguenze della seconda guerra mondiale e le atrocit\u00e0 dell'Olocausto.\nNel 1964, il rabbino Joseph Soloveitchik, insegnante e mentore di Shlomo Riskin, pubblic\u00f2 un saggio dal titolo \"Confronto\", in cui espose le sue idee sull'interconfessionalismo. Nacquero cos\u00ec le linee guida che permisero il dialogo tra le due religioni, a parere di Riskin un fatto necessario. Circa nello stesso periodo, cambiamenti ideologici fondamentali si stavano formando nei ranghi della Chiesa cattolica e un anno dopo la pubblicazione del saggio di Soloveitchik, la Santa Sede pubblic\u00f2 \"Nostra Aetate\", dichiarazione sulle relazioni della Chiesa con le religioni non-cristiane. \"Nostra Aetate\" ha esonerato gli ebrei dalla Crocifissione di Ges\u00f9 e ha ammesso che l'antisemitismo religioso ha avuto un ruolo significativo nel porre le basi per le atrocit\u00e0 perpetrate contro il popolo ebraico.\nL'interesse del rabbino Riskin nelle relazioni ebraico-cristiane cominci\u00f2 nei primi anni sessanta, quando frequent\u00f2 dei seminari sui vangeli cristiani tenuti dal professor David Flusser presso l'Universit\u00e0 Ebraica di Gerusalemme. In quanto ebreo ortodosso, ebbe modo di individuare i paralleli degli insegnamenti di Ges\u00f9 all'interno della Scrittura ebraica.\nDopo essersi trasferito a Efrat, Riskin ha cominciato a rivolgersi al mondo cristiano. La maggior parte dei visitatori cristiani di Efrat sono evangelici, ma Riskin ha anche stretto rapporti con Robert Stearns della comunit\u00e0 Eagles' Wings e con il pastore John Hagee, che ha descritto Riskin come uomo molto brillante, dal cuore caldo e avvolgente, con una voce chiara e lampante del suo amore per la nazione ebraica. Quando Riskin chiese ad Hagee del suo forte interesse per la nazione ebraica: \"Ci ami forse perch\u00e9 vuoi convertirci?\" \u2013 Hagee rispose \"Vi amo secondo la Genesi , quando il Signore dice ad Abramo - \"Benedir\u00f2 quelli che ti benediranno e maledir\u00f2 chi ti maledir\u00e0; e in te saranno benedette tutte le famiglie della terra\". Rabbi, io voglio essere benedetto e non maledetto!\".\nMissione.\nDalla sua istituzione nel 2008, il CJCUC ha alimentato la comunicazione positiva tra due comunit\u00e0 di fede con lo studio del testo biblico come mezzo per raggiungere l'obiettivo. Il Centro mette in evidenza il significato teologico e storico della Terra di Israele e come i valori fondamentali giudeo-cristiani della sacralit\u00e0 della vita umana, della pace e dignit\u00e0 umana possano influenzare la cultura ed i conflitti del XXI secolo. Il CJCUC ospita gruppi cristiani, provenienti da tutto il mondo, e organizza seminari che includono visite di luoghi biblici, tra cui i dintorni di Gerusalemme, il Sentiero dei Patriarchi ed i pozzi di Erode. Tra i temi trattati dalla serie di seminari si annoverano le relazioni ebraico-cristiane; la teologia delle Festivit\u00e0 Bibliche; Alleanza &amp; Missione; i dieci comandamenti; Satana, il Male e il Libero Arbitrio; Ebraismo e ministero di Ges\u00f9; e la vita umana creata ad immagine di Dio.\nIl centro organizza seminari di formazione per studenti e docenti di seminari cattolici e protestanti negli Stati Uniti, in Canada e in Europa. Ha nominato direttori nordamericani ed europei per coordinare i rapporti coi leader religiosi di questi continenti.\nIl CJCUC ha stabilito un \"Think Tank Teologico\", lo \"Institute for Theological Inquiry (Istituto per la ricerca teologica)\" (ITI), guidato dal rabbino Eugene Korn e dal Dr. Robert Jenson dell'Istituto Witherspoon, e composto da studiosi e teologi internazionali i cui compiti includono la spiegazione e chiarificazione delle aree teologiche di accordo e disaccordo in ambito ebraico e cristiano, nonch\u00e9 l'identificazione di aree di cooperazione produttiva. Gli argomenti si concentrano sulle relazioni ebraico-cristiane presenti e passate, sull'Alleanza e la Salvezza, sull'ermeneutica biblica, la religione e la violenza, il monoteismo etico ed il messianismo.\nIl CJCUC ha ricevuto fondi dalla famiglia Hertog di Israele, dalla Fondazione Paul Singer, dalla Fondazione Internazionale Porta di Sion, dal Ministero della Giustizia israeliano e dall'organizzazione evangelicista di John Hagee, per aiutare alla realizzazione della missione del Centro.\nRisultati.\nLe realizzazioni del CJCUC includono:\nAggiornamenti.\nIn ottobre 2013, Nekrutman ha pubblicato un polemico appello per sollecitare fondi da ebrei a sostegno dell'acquisto di una sede permanente per la chiesa arabo-cristiana del pastore Steven Khoury.\nNel mese di febbraio 2013, il CJCUC ha co-sponsorizzato la visita di oltre 160 pastori in Israele tramite l'Organizzazione dei Cristiani Uniti per Israele (CUFI).\nIn ottobre 2014 Riskin \u00e8 diventato il primo rabbino ortodosso ad invitare turisti cristiani in Israele a partecipare ad un \"rally laudativo\" insieme ai leader interreligiosi ebraici presso la sede del Centro durante la festa di Sukkot. Durante il Sukkot 2012, Riskin aveva ospitato un seminario per visitatori cristiani.\nNel mese di gennaio 2015, il fondatore del CJCUC, il rabbino Shlomo Riskin, insieme al direttore esecutivo del CJCUC, David Nekrutman, hanno parlato ad un gruppo di 400 pastori e rabbini durante un convegno tenutosi nella Contea di Broward, in Florida.\nNel febbraio 2015, in visita a Oklahoma, Riskin ha presentato gli innovativi programmi scolastici delle scuole superiori israeliane, collaborando in uno sforzo congiunto col governo di Israele ed illustrando i progressi delle relazioni ebraico-cristiane.\nNel marzo 2015 Rabbi Riskin ha inaugurato il Giorno di lode, iniziativa globale che richiama i cristiani ad unirsi con gli ebrei per recitare l\u2019\"Hallel\" (Salmi ) in lode a Dio, durante la festivit\u00e0 dello \"Yom HaAtzmaut\" (Giorno dell'Indipendenza di Israele) in tutto il mondo.\nIn un set 2015 pezzo per The Times of Israel, direttore esecutivo, David Nekrutman appello al ministero israeliano della Pubblica Istruzione per quanto riguarda i tagli di bilancio e la parit\u00e0 di finanziamenti per scuole cristiane in Israele, citando questi tagli di bilancio come \"danni collaterali\" delle questioni politiche interne e affermando che questi temi \"non dovrebbero mai opprimere la minoranza della popolazione\". Pi\u00f9 tardi, insieme con la Pave the Way Foundation (PTWF) e il Centro Galilea per gli studi in relazioni ebraico-cristiane (CSJCR), CJCUC ha avviato una campagna internazionale sollecitando la israeliana Il primo ministro e il Ministero dell'Istruzione per risparmiare educazione cristiana.\nNello stesso anno, nel 2015, durante la festa di Sukkot, CJCUC, insieme con il suo fondatore, il rabbino Shlomo Riskin, il rabbino capo di Efrat, ha ospitato un evento interreligioso a Efrat, in cui 200 cristiani ed ebrei si sono riuniti per cantare le lodi di Dio in unit\u00e0. Riskin ha detto che \"l'evento di preghiera aiuter\u00e0 a inaugurare la era messianica\".\nNel dicembre 2015, il centro ha guidato una petizione senza precedenti di rabbini ortodossi provenienti da tutto il mondo che chiede una maggiore collaborazione tra ebrei e cristiani.\nNel mese di luglio 2016, CJCUC ha annunciato che stava spostando il suo centro di operazioni da Efrat nelle terre della Bible Lands Museum di Gerusalemme."}
{"id": "5173839", "revid": "1793900", "url": "https://it.wikipedia.org/wiki?curid=5173839", "title": "Palazzo Arnaldi Tretti", "text": "Il Palazzo Arnaldi Tretti ora Piccoli \u00e8 un edificio dell'ultimo quarto del XV secolo, sito in contr\u00e0 Pasini 16 a Vicenza.\nStoria.\nTestimoniata la presenza di Lorenzo da Bologna\nDescrizione.\nPresenta una raffinata facciata rinascimentale con portone in marmo rosso, rivestimento a losanghe e modanature in pietra rossa di Nanto."}
{"id": "5173840", "revid": "1087433", "url": "https://it.wikipedia.org/wiki?curid=5173840", "title": "CJCUC", "text": ""}
{"id": "5173843", "revid": "91347", "url": "https://it.wikipedia.org/wiki?curid=5173843", "title": "Soci\u00e9te Pour l'Aviation et ses D\u00e9riv\u00e9s", "text": ""}
{"id": "5173852", "revid": "1313191", "url": "https://it.wikipedia.org/wiki?curid=5173852", "title": "Chiesa di Santa Maria della Cella", "text": "La chiesa di Santa Maria della Cella \u00e8 un edificio religioso cattolico del quartiere genovese di Sampierdarena, sede della parrocchia di \"Santa Maria della Cella e San Martino\" e del vicariato di Sampierdarena dell'arcidiocesi di Genova.\nLa chiesa \u00e8 situata in via Giacomo Giovanetti, al centro del primitivo borgo di \"Sancto Petro de Arena\", nucleo originario attorno al quale si \u00e8 sviluppato nei secoli l'abitato di Sampierdarena, oggi quartiere del comune di Genova.\nStoria.\nLa chiesa di Santa Maria della Cella venne eretta all'inizio del XIII secolo dalla famiglia Doria., ma l'esistenza in questo luogo di un edificio di culto cristiano si fa risalire all'Alto Medioevo, quando un questo luogo sarebbe esistita una cappella al centro di un piccolo villaggio di pescatori.\nLa cappella di Sant'Agostino.\nSecondo la tradizione, quando nel 725 (o 726) il re longobardo Liutprando fece trasferire i resti di Sant'Agostino dalla Sardegna a Pavia, per collocarli nella chiesa di San Pietro in Ciel d'Oro; la nave che li trasportava avrebbe toccato terra proprio nella spiaggia di Sampierdarena e le reliquie sarebbero state ricoverate nella chiesetta del borgo, in attesa di riprendere il viaggio via terra alla volta della capitale longobarda. Questa cappella, gi\u00e0 dedicata a San Pietro, sarebbe stata in seguito intitolata a sant'Agostino da parte dei monaci pavesi di San Pietro in Ciel d'Oro; a partire dal XIII secolo con la costruzione della nuova chiesa di Santa Maria della Cella l'antico tempietto perse di importanza, inglobato e soffocato dalle costruzioni del complesso monastico che vi era stato costruito attorno. Dopo secoli di oblio fu riscoperto solo nel 1880 e definitivamente riportato alla luce in seguito al bombardamento che nel 1944, durante la seconda guerra mondiale, distrusse parzialmente il quattrocentesco chiostro del convento. L'edificio recuperato, adiacente all'attuale chiesa, non sarebbe comunque quello dell'VIII secolo (la cui storicit\u00e0 non \u00e8 peraltro documentata), ma risalirebbe a un rifacimento dell'XI secolo.\nLa chiesa attuale.\nL'attuale chiesa fu costruita come chiesa gentilizia della famiglia Doria, accanto all'originaria cappella, tra il 1206 e il 1213, quando la potente famiglia genovese, che gi\u00e0 possedeva terreni e ville nella zona, volle erigere una chiesa poco distante dalle sue residenze estive per rafforzare il proprio prestigio ed evitare di doversi recare per le funzioni religiose fino alla pi\u00f9 lontana pieve di S. Martino. I Doria vollero dedicare la nuova chiesa alla Madonna, e poich\u00e9 l'antica chiesetta era detta \"cella di sant'Agostino\", il nuovo edificio divenne \"Santa Maria della Cella\". Questo primo edificio, a croce latina, aveva una sola navata e la volta in legno.\nI Doria affidarono la nuova chiesa ai canonici regolari della congregazione di Santa Maria di Crescenzago, che seguivano la regola agostiniana e che vi sarebbero rimasti fino al 1381. Nel 1386 la chiesa venne data in commenda al cardinale Ludovico Fieschi. Nel XV secolo ad officiare il complesso furono per brevi periodi i domenicani (dal 1422 al 1436) e i benedettini (dal 1436 al 1441).\nNel 1442 venne affidata agli agostiniani, che vi sarebbero rimasti ininterrottamente fino al 1797; a partire dal 1453 Bartolomeo Doria la fece ampliare, costruendo il chiostro, il campanile, la sacrestia e prolungando il coro.\nLa chiesa, originariamente in stile gotico, sub\u00ec diversi interventi nei secoli successivi: nel corso del Cinquecento vennero realizzate le navate laterali, rifatto il coro e la volta lignea fu sostituita con volte a crociera in muratura, nel Seicento venne innalzata la cupola (1639) e trasformato l'interno in stile barocco.\nNel 1797 la discesa in Liguria dell'esercito napoleonico decret\u00f2 la fine della plurisecolare Repubblica di Genova che ribattezzata Repubblica Ligure pass\u00f2 sotto il controllo francese. Le leggi emanate dal nuovo governo decretarono la soppressione degli ordini religiosi e frati e monache furono allontanati dai loro conventi, requisiti dalle autorit\u00e0 pubbliche. Anche gli agostiniani dovettero lasciare Santa Maria della Cella. Un decreto comunale del 5 aprile 1799 stabil\u00ec che la chiesa divenisse parrocchiale in luogo della pieve di San Martino, chiusa in quello stesso periodo per il precario stato di manutenzione. Molte opere d'arte provenienti da questa chiesa e da altre comunit\u00e0 religiose soppresse andarono ad arricchire il patrimonio artistico di Santa Maria della Cella. Con il trasferimento della sede parrocchiale, la chiesa aggiunse il titolo di San Martino a quello storico di santa Maria della Cella.\nPapa Pio VII, rifugiatosi a Genova durante i Cento giorni di Napoleone, visit\u00f2 la chiesa il 15 maggio 1815 (l'avvenimento \u00e8 ricordato da una targa marmorea collocata all'interno della chiesa).\nNell'Ottocento la chiesa fu allungata ed ebbe una nuova facciata neoclassica ad opera di Angelo Scaniglia. Nel 1896 fu rifatto il campanile, che era stato gravemente danneggiato nel 1828 da una scossa tellurica che ne aveva fatto crollare la cuspide.\nIl bombardamento aereo del 9 giugno 1944 caus\u00f2 danni al tetto danneggiando alcuni degli affreschi del Fiasella nella volta del presbiterio, e distrusse parzialmente il chiostro, riportando definitivamente alla luce l'antica chiesetta di Sant'Agostino, restaurata nel secondo dopoguerra.\nDescrizione artistica.\nEsterno.\nFacciata.\nLa facciata \u00e8 stata rifatta nel 1850 in stile neoclassico, su disegno dell'architetto sampierdarenese Angelo Scaniglia (1791-1870), al quale si devono numerosi edifici nel quartiere, all'epoca cittadina autonoma in forte espansione.\nLa parte centrale, pi\u00f9 avanzata delle laterali, \u00e8 delimitata da quattro colonne lisce che sorreggono un timpano triangolare; nella lunetta sopra al portale principale, in bassorilievo, le figure dei patroni della chiesa: al centro il SS. Salvatore ed ai lati san Giovanni Battista e san Pietro apostolo.\nNelle lunette sopra ai portali laterali, delimitati da paraste prive di decorazioni, le figure in bassorilievo dei santi titolari, S. Maria, raffigurata tra due angeli inginocchiati e San Martino, nell'iconografia classica, nell'atto di donare il mantello ad un povero.\nI portoni bronzei, realizzati nel 1967, sono opera degli scultori G.B. Airaldi (1914-1998), G.B. Semino e Valdieri Pestelli.\nQuello principale, dell'Airaldi, raffigura con immagini stilizzate episodi del Vangelo e i due papi protagonisti del Concilio Vaticano II (Giovanni XXIII e Paolo VI), quella di sinistra, di G.B. Semino, episodi del Vangelo legati alla figura della Madonna e quella di destra, di V. Pestelli, scene della vita di san Martino.\nDello stesso Pestelli anche la porta laterale (1986), aperta su via Sampierdarena, con scene della storia del quartiere nel Medioevo.\nCupola.\nLa cupola di forma ellittica fu eretta nel 1639 dagli agostiniani in sostituzione del precedente tiburio.\nCampanile.\nIl campanile originario fu eretto nel 1485. Alto 30 m, nel terremoto del 1828 sub\u00ec danni alla cuspide. Nel 1893 fu giudicato pericolante e fu proposto di ricostruirlo, ma una nuova perizia stabil\u00ec che le condizioni strutturali erano ottimali e si procedette quindi alla sua ristrutturazione, innalzandolo a 45 m e dotandolo di un concerto di cinque campane; i lavori vennero completati nel 1896.\nInterno.\nL'interno, che presenta l'aspetto barocco risalente alla ristrutturazione seicentesca, \u00e8 diviso in tre navate, separate da due file di massicci pilastri.\nNavata centrale e transetto.\nLa navata centrale \u00e8 decorata con affreschi ottocenteschi tra cui il ciclo degli episodi della vita di san Martino; le scene, racchiuse entro cornici di stucco dorato, sono opera dei pittori Giovanni Fontana, Luigi Morasso, Giuseppe Passano e del pi\u00f9 celebre Nicol\u00f2 Barabino, autore del riquadro raffigurante \"San Martino che riceve l'ordinazione religiosa da Sant'Ilario di Poitiers\".\nNelle lunette delle arcate sottostanti la cupola sono due dipinti a olio (\"Sant'Agostino porge l'elemosina a un gruppo di poveri\", attribuito a Giovanni Battista Carlone, e \"Sant'Agostino lava i piedi a Ges\u00f9 in veste di pellegrino\", di Orazio De Ferrari). Nei peducci della cupola affreschi ottocenteschi raffiguranti le virt\u00f9 cardinali e all'interno della volta della cupola statue in stucco di fine Ottocento raffiguranti i quattro evangelisti.\nPresso l'entrata principale si trovano due statue lignee dei santi Cosma e Damiano, di epoca moderna (1960), venerate in particolare dalla comunit\u00e0 pugliese di Sampierdarena.\nPresbiterio.\nCon il rifacimento del 1453 e le successive ristrutturazioni operate dai Doria, tutta la zona presbiteriale fu trasformata in un sacrario sepolcrale della famiglia.\nL'altare maggiore, settecentesco, \u00e8 opera di Pasquale Bocciardo; \u00e8 sormontato da una grandiosa statua marmorea dell'Assunta, alta 2,80 m, dello stesso scultore.\nLe pareti intorno all'altare sono occupate da cinque sepolcri di esponenti della famiglia Doria; pur di epoche diverse, hanno la stessa dimensione e struttura, con il sarcofago posto su un grande basamento e ornato con lo stemma di famiglia, il busto del defunto al centro entro una nicchia e figure allegoriche ai lati. I pi\u00f9 antichi di questi monumenti funebri sono attribuiti al ticinese Taddeo Carlone, gli altri, realizzati quando l'artista era avanti negli anni, dai suoi figli o da altri esponenti della sua bottega. Il migliore \u00e8 considerato il pi\u00f9 antico, quello di Ceva Doria, realizzato nel 1574 dallo scultore, allora trentunenne, in collaborazione con Bernardino da Novate e Giovanni Giacomo Paracca. Il modello di questo monumento funebre venne poi riprodotto per i successivi, oltre che imitato e riproposto da altre botteghe per analoghe realizzazioni.\nNella volta del presbiterio sono dieci medaglioni affrescati di Domenico Fiasella con storie della Vergine, commissionati dagli agostiniani intorno alla met\u00e0 del XVII secolo.\nCappelle laterali.\nLungo le navate laterali si trovano undici cappelle, cinque per ciascun lato oltre a quella del battistero, che ospitano gli altari secondari e conservano opere di celebri artisti genovesi del XVI e XVII secolo.\nSagrestia.\nDalla navata sinistra si accede alla sagrestia attraverso una porta sopra la quale \u00e8 collocato un \"S. Francesco Borgia\", opera di Giovanni Battista Carlone, proveniente anch'esso dalla chiesa di San Pietro in Vincoli di salita Belvedere. L'ambiente \u00e8 arredato con massicci mobili del Seicento e Settecento.\nMuseo.\nAl piano superiore, nell'ex refettorio e sala capitolare del convento, sono esposte numerose opere d'arte tra i quali gli affreschi staccati dalla chiesetta di S. Agostino, resti di un altro affresco di scuola lombarda raffigurante l'Ultima Cena, soggetto usuale nei refettori dei conventi, due sculture lignee cinquecentesche di scuola tedesca o fiamminga, raffiguranti la Madonna e S. Giovanni, che facevano parte di un gruppo processionale andato disperso, una statua marmorea dell'Immacolata di Filippo Parodi (1670), proveniente dallo scomparso oratorio della Morte, demolito nel 1938 per l'apertura di via Cantore, gonfaloni processionali, tra i quali quello dipinto dal Barabino nel 1852 per la Compagnia del Rosario e vari dipinti seicenteschi, tra i quali \"Madonna col Bambino\" attribuita a G.B. Paggi, \"Flagellazione\", attribuito a Luciano Borzone e \"Madonna di Loreto\" di Bernardo Castello.\nChiesetta di Sant'Agostino.\nIl bombardamento aereo del 9 giugno 1944, causando la distruzione di un lato del chiostro port\u00f2 alla luce l'antica chiesetta di Sant'Agostino, gi\u00e0 individuata nel 1880 dal prof. Ratto, al quale era stata commissionata un'indagine proprio per accertare l'esistenza dell'antico luogo di culto dove secondo la tradizione avrebbero sostato le spoglie del santo. L'importanza del ritrovamento era stato confermata da un'indagine condotta nel 1882 da Alfredo d'Andrade ed altri \nIl bombardamento, che distrusse quasi interamente il chiostro, lasci\u00f2 invece quasi intatta l'antica costruzione. Tra le macerie emerse una muratura molto semplice, in rozzi blocchi di pietra, parzialmente interrata rispetto al livello del chiostro, di forma rettangolare (circa 11 m per 5 m), a navata unica, con abside semicircolare ad arcate cieche. Una parete esterna \u00e8 scandita da lesene collegate in alto da archetti pensili. Alle pareti interne erano tracce di antichi affreschi.\nNell'immediato dopoguerra le murature pi\u00f9 antiche vennero totalmente liberate dalle sovrastrutture cresciute nel corso dei secoli e furono consolidate le pareti affrescate. Il pavimento venne abbassato fino alla quota di quello originale, del quale furono ritrovate alcune piastrelle.\nL'edificio dalle caratteristiche costruttive viene fatto risalire all'XI secolo, non si tratterebbe quindi di quello altomedioevale citato dalla tradizione, ma di una successiva ricostruzione. A partire dal XV secolo, inglobato in edifici di epoca successiva, divenne un anonimo locale seminterrato adibito a deposito e fino alla riscoperta del 1880 venne dimenticata anche la sua originaria funzione; peraltro nei decenni successivi e fino al secondo dopoguerra continu\u00f2 a non essere adeguatamente valorizzato.\nPer i caratteri architettonici primitivi e la povert\u00e0 della muratura appare comunque uno dei pi\u00f9 antichi tra gli edifici di culto minori genovesi del medioevo (i blocchi di pietra hanno forma irregolare e rispetto alle altre chiese medioevali, bench\u00e9 fosse la pi\u00f9 vicina alle cave, non \u00e8 stata usata la pietra di Promontorio, probabilmente perch\u00e9 costruita prima della loro apertura).\nGli affreschi, risalenti al XIII secolo, i pi\u00f9 antichi conosciuti in Liguria, sono attribuiti ad un ignoto pittore, convenzionalmente identificato come il \"maestro della Cella\", il cui stile \u00e8 ispirato a quello del pistoiese Manfredino di Alberto. Rappresentano episodi della vita di Ges\u00f9 e sono considerate nel complesso pitture di mediocre qualit\u00e0 rispetto a quelle di altri maestri della stessa epoca. Nel 1958 gli affreschi furono staccati e collocati nell'ex refettorio del convento, ora adibito a museo.\nChiostro.\nPoco resta del chiostro, (di forma quadrangolare, a due piani) praticamente distrutto dal bombardamento: restano tracce delle arcate sulle pareti esterne del convento e una parte del loggiato che oggi, chiuso da una muratura, corrisponde al corridoio tra la chiesa e la sagrestia."}
{"id": "5173854", "revid": "1776051", "url": "https://it.wikipedia.org/wiki?curid=5173854", "title": "Campionato indonesiano di calcio a 5", "text": "Il Campionato indonesiano di calcio a 5, chiamato anche \"Indonesian Futsal League\", \u00e8 la massima competizione di calcio a 5 per club in Indonesia."}
{"id": "5173858", "revid": "287204", "url": "https://it.wikipedia.org/wiki?curid=5173858", "title": "London Beer Flood", "text": "Il London Beer Flood (in lingua inglese significa \"inondazione di birra di Londra\"), noto anche come Great Beer Flood of London (\"grande inondazione di birra di Londra\"), \u00e8 stato un incidente avvenuto luned\u00ec 17 ottobre 1814 nel distretto di St. Giles in the Fields, a Londra. Verso le 17:30 una grossa cisterna del birrificio \"Horse Shoe Brewery\" (sito al numero 269 di Tottenham Court Road e all'epoca gestito da Meux and Company di Sir Henry Meux) contenente oltre mezzo milione di litri di birra collass\u00f2, provocando la rottura di altre cisterne in un effetto domino. Circa un milione e mezzo di litri di birra sfondarono la parete dell'impianto e si riversarono per strada, distruggendo due abitazioni e un pub e causando la morte di almeno otto persone sul colpo, e una nona nei giorni successivi per intossicazione alcolica.\nBirrificio.\nLa \"Horse Shoe Brewery\" era un birrificio presente dal 1764 all'intersezione della parte meridionale di Tottenham Court Road e Oxford Street rappresentava uno dei principali fornitori di birra dell'area. Il proprietario al momento del disastro, Sir Henry Meux, che sar\u00e0 successivamente nominato baronetto nel 1831 e padre di un futuro membro del parlamento Henry Meux che portava il suo stesso nome, era figlio di Richard Meux, che aveva comprato con Mungo Murray la \"Jackson's Brewery\" di Mercer Street nel 1757. Distrutta quest'ultima dalle fiamme, nel 1763 i due partner avevano comprato come nuova sede dell'attivit\u00e0 la birreria Griffin in Liquorpond street, attualmente Clerkenwell Road. Nel 1780 Murray aveva abbandonato l'impresa e a lui era subentrato tredici anni dopo il nuovo socio, Reid, originando quella che sarebbe divenuta la \"Reid, Meux and Co\". Nel 1797 il primogenito Richard Meux jr era a sua volta entrato nell'impresa tre anni prima che il padre si ritirasse. Negli anni successivi si erano aggiunti gli altri figli di Richard Meux sr: il secondogenito Henry e il terzogenito Thomas. Nel 1807, tuttavia, Henry aveva abbandonato l'azienda di famiglia dopo una disputa e aveva rilevato la \"Horse Shoe Brewery\", all'epoca attivit\u00e0 di piccole dimensioni, il cui logo del ferro di cavallo era divenuto poi parte anche di quello della nuova gestione.\nIn quegli anni il mercato londinese della birra porter era in rapida trasformazione, come dimostrano anche i frequenti cambi di propriet\u00e0, ed in particolare in rapida espansione soprattutto dalla fine del Settecento, quando la guerra con la Francia aveva determinato un aumento delle tasse sul malto maggiore di quelle sul luppolo, sfavorendo il consumo di \"pale ales\" (ovvero birre chiare e dolci) a vantaggio di birre pi\u00f9 scure ed amare. All'inizio dell'Ottocento il settore vedeva quindi grandi capitali investiti nei decenni precedenti.\nAll'epoca era frequente che le birrerie cittadine sfruttassero lo spazio disponibile in verticale per costruire nuove \"porter vats\" o \"casks\" (cisterne o botti) sempre pi\u00f9 alte e larghe che permettessero di contenere pi\u00f9 birra; una tendenza tanto diffusa che costruire grandi cisterne era divenuta fra le birrerie della citt\u00e0 una sorta di gara. Come si pu\u00f2 leggere sul Times del 1\u00ba aprile 1785, riferendosi proprio alla birreria della famiglia Meux in Liquorpond street:\nLa cisterna maggiore posseduta da Meux nella sua nuova birreria era invece pi\u00f9 piccola: era alta oltre 22 piedi (circa 6,7 metri), tenuta assieme da 29 cerchi di ferro ma dalla capacit\u00e0 di circa barili britannici ( litri) di birra. Secondo altre fonti la capacit\u00e0 era invece di barili britannici (poco pi\u00f9 di litri), mentre una fonte del 1815, ripresa da altri autori, riporta \"approssimativamente barili\".\nIncidente.\nVerso le 16:30 del 17 ottobre 1814 un impiegato del birrificio, George Crick, aveva notato che un cerchio metallico da circa 300 chilogrammi di una cisterna in legno contenente oltre 500 metri cubi di porter si stava allentando, ma il principale non riteneva che ci\u00f2 costituisse un problema, visto quanto spesso era gi\u00e0 accaduto, e aveva pianificato la riparazione in un secondo momento.\nPoche ore dopo, verso le 18:00, uno dei cerchi della botte cedette, e la botte esplose facendo a sua volta collassare altre cisterne e barili di birra, fra cui una seconda da circa 400 metri cubi. In totale, un'onda stimata fra e metri cubi si abbatt\u00e9 sulla zona circostante, nelle strade di New street e George street.\nIl birrificio si trovava nella parte povera di St. Giles, una zona sostanzialmente priva di pendenza naturale e senza un sistema di scolo, caratterizzata da una grande densit\u00e0 abitativa di piccole case nelle quali vivevano ammassate intere famiglie. Le piccole abitazioni circostanti si allagarono pertanto rapidamente: l'ondata distrusse un muro in mattoni nei paraggi, alto oltre sette metri, intrappolando tra le macerie Eleanor Cooper, giovane impiegata del Tavistock Arms Pub. In pochi minuti George Street e New Street vennero investite dall'onda, che travolse senza risparmiarle anche una madre e sua figlia mentre cenavano in un appartamento in Russell Street e sommerse un locale nel quale una trentina di persone erano riunite per una veglia funebre, uccidendone cinque. Vi furono anche alcuni sopravvissuti: tre dei lavoratori della birreria per esempio furono salvati dai colleghi, mentre un pollivendolo di nome Goodwin fin\u00ec trascinato, assieme alla sua famiglia con la quale stava cenando, da un lato all'altro della propria casa finendo indenne in strada fuori dalla porta del suo negozio. Alla fine, due giorni dopo l'incidente, furono accertati otto decessi per annegamento o per traumi legati all'incidente.\nLe bare di tre vittime furono esposte in un cortile, e in una sala in prossimit\u00e0 del luogo del disastro fu allestita una camera ardente con cinque bare, sorvegliata da due agenti; le spese funebri furono sostenute con le offerte dei passanti.\nVittime accertate.\nLe vittime accertate dirette dell'incidente furono le seguenti:\nConseguenze del disastro.\nLa birreria fu citata in giudizio, ma il disastro venne classificato dalla giuria e dal giudice come \"Act of God\" (disastro imprevedibile), per il quale non erano previste responsabilit\u00e0. La compagnia ebbe difficolt\u00e0 a sostenere le conseguenze economiche del disastro, con un crollo delle vendite e il capitale perso con la perdita della birra nell'incidente ma, grazie anche ad un condono per sterline di tasse dovute sulla birra perduta, l'impresa riusc\u00ec a mantenere l'attivit\u00e0.\nPassata al figlio di Meux nel 1841, la birreria \u00e8 stata demolita nel 1922 e oggi una porzione dello spazio precedentemente parte dall'impianto \u00e8 occupata dal Dominion Theatre. Una taverna del luogo dal 2012 commemora l'evento il 16 ottobre."}
{"id": "5173862", "revid": "283141", "url": "https://it.wikipedia.org/wiki?curid=5173862", "title": "Snopes.com", "text": ""}
{"id": "5173863", "revid": "1833487", "url": "https://it.wikipedia.org/wiki?curid=5173863", "title": "Boccaiolo", "text": "Al tempo della tassa sul macinato i boccaioli erano delle dichiarazioni dei contadini in cui, descrivendo i componenti della propria famiglia con et\u00e0 e grado di parentela, dichiaravano quante bocche avevano da sfamare.\nIl termine fu in uso in Toscana nel periodo tra il 1781 e il 1808 (Granducato di Toscana e poi Regno d'Etruria come particolare forma assunta dal testatico. Veniva considerata \"testa\" solo il capofamiglia, che doveva indicare il numero delle \"bocche\" da sfamare, che comprendeva tutte le persone, anche bambini sopra i tre anni. Le famiglie erano suddivise in 8 classi: solo l'ultima, quella dei \"miserabili\" era esente dal boccaiolo. Tutti i capifamiglia dovevano presentare, per iscritto o a voce al cancelliere, le dichiarazioni, che erano dette \"portate delle bocche\", in cui c'era l'indicazione del proprio mestiere, come indice di capacit\u00e0 contributiva, che contenevano la descrizione della composizione della propria famiglia, comprendendo altres\u00ec le persone di servizio.\nL'imposta, sia pure con il suo carattere fortemente regressivo, era da considerarsi \"imposta diretta\", mentre la successiva \"tassa sul macinato\" del Regno d'Italia aveva il carattere di imposta indiretta."}
{"id": "5173865", "revid": "729019", "url": "https://it.wikipedia.org/wiki?curid=5173865", "title": "Nicol\u00f2 I d'Este", "text": "Biografia.\nEra figlio di Aldobrandino II d'Este e di Alda Rangoni. Divenne signore di Ferrara assieme ai fratelli Rinaldo, Obizzo III e a Folco II, nipote di Azzo VIII.\nNel 1333 difese Ferrara dagli attacchi del legato pontificio Bertrando del Poggetto e il 3 febbraio venne fatto prigioniero. Venne liberato dal fratello Rinaldo, che segu\u00ec nel 1335 nell'impresa contro Modena.\nNel 1337 comand\u00f2 l'esercito estense contro Mastino II della Scala, signore di Verona.\nMor\u00ec nel 1344.\nDiscendenza.\nSpos\u00f2 Beatrice Gonzaga, figlia di Guido Gonzaga ed ebbero due figli:"}
{"id": "5173866", "revid": "1776051", "url": "https://it.wikipedia.org/wiki?curid=5173866", "title": "Campionato thailandese di calcio a 5", "text": "La Thailand Futsal League \u00e8 la massima competizione di futsal per club in Thailandia."}
{"id": "5173892", "revid": "162719", "url": "https://it.wikipedia.org/wiki?curid=5173892", "title": "Marina Regal\u0103", "text": ""}
{"id": "5173893", "revid": "254059", "url": "https://it.wikipedia.org/wiki?curid=5173893", "title": "Beatrice Gonzaga", "text": "Biografia.\nEra la figlia di Guido Gonzaga, signore di Mantova e di Agnese Pico.\nSpos\u00f2 Nicol\u00f2 I d'Este, co-signore di Ferrara.\nDiscendenza.\nBeatrice e Nicol\u00f2 ebbero due figli:"}
{"id": "5173896", "revid": "767487", "url": "https://it.wikipedia.org/wiki?curid=5173896", "title": "Going to Meet Papa", "text": "Going to Meet Papa \u00e8 un cortometraggio muto del 1913. Il nome del regista non viene riportato nei credit del film.\nTrama.\nIn California, in un giorno di pioggia, due tipi hanno un buffo incidente con un ombrellone: finir\u00e0 che scopriranno di essere suocero e genero, faranno amicizia e andranno a cena insieme.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche statunitensi il 23 maggio 1913.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Vitagraph, la commedia \"The Midget's Revenge\"."}
{"id": "5173897", "revid": "6923", "url": "https://it.wikipedia.org/wiki?curid=5173897", "title": "Palazzo Godi Arnaldi Segala", "text": "Il Palazzo Godi Arnaldi Segala ora Bertevello in contr\u00e0 Pasini 14, a Vicenza, \u00e8 un edificio in stile tardo gotico del XV secolo.\nStoria.\nGli elementi del piano terreno e del primo piano fanno pensare che la costruzione risalga agli anni cinquanta del Quattrocento. Quelli del secondo piano, invece, fanno ritenere che essa si sia protratta fino agli anni ottanta dello stesso secolo.\nTra le due finestre del piano terreno \u00e8 murata una lapide in ricordo di Domenico Piccoli, parlamentare socialista eletto nel 1919, che nacque in questo palazzo.\nDescrizione.\nCome tutti i palazzi gotici, la facciata \u00e8 asimmetrica, con l'ingresso e il salone principale spostati tutti sulla sinistra.\nAl piano terreno un bel portone con l'arco a tutto sesto sostenuto da fioriti capitelli gotici. Sulla destra, due finestre rettangolari con la tipica doppia cornice, l'interna a tortiglia e l'esterna a denti di sega. Nell'atrio, a sinistra uno stemma quattrocentesco della famiglia Arnaldi, sulla destra una grande porta rettangolare gotica\nAl primo piano una trifora - e, pi\u00f9 a destra, due monofore - ad archi inflessi a tre lobi con pennacchi che contengono rosette, poggianti su colonne e pilastri dai capitelli fioriti, analoghi a quelli del portone sottostante. Trifora e monofore, di raffinata eleganza, sono inquadrate in cornici a scacchiera.\nLa contiguit\u00e0 di questo edificio con il Palazzo Arnaldi Tretti, alla sua sinistra al n. 16 della contrada, fa cogliere il momento di transizione dall'architettura tardo gotica a quella rinascimentale, che avvenne verso la fine del Quattrocento."}
{"id": "5173898", "revid": "380453", "url": "https://it.wikipedia.org/wiki?curid=5173898", "title": "Pepperdine University Men's Volleyball 2014", "text": "Questa voce raccoglie le informazioni riguardanti la Pepperdine University Men's Volleyball nella stagione 2014.\nStagione.\nLa stagione 2014 \u00e8 la quindicesima consecutiva, trentunesima in totale, per coach Murv Dunphy alla guida del programma. Lo staff \u00e8 composto dagli ex pallavolisti David Hunt e Jonathan Winder nel ruolo di assistenti allenatori, ai quali si affianca come volontario Rich Barraza.\nLa rosa della squadra mantiene un certo equilibrio, registrando cinque movimenti in entrata ed altrettanti in uscita, tra i quali spicca Maurice Torres, diventato professionista nella Serie A1 italiana con la Top Volley di Latina.\nLa stagione regolare si apre il 10 gennaio col successo per 3-1 sulla University of California, Irvine, al quale seguono altre tre vittorie, interrotte dalla sconfitta al tie-break in casa della California State University, Long Beach. Nei successivi tre incontri casalinghi i \"Waves\" sconfiggono la Brigham Young University e la University of California, Los Angeles, cedendo poi alla University of California, Santa Barbara. Questa sconfitta \u00e8 seguita da un'altra battuta d'arresto per 3-0 in casa della University of California, Irvine. Dopo questi due passi falsi per\u00f2 i \"Waves\" riescono ad inanellare tre vittorie consecutive, interrotte in casa della Brigham Young University e con la sconfitta a domicilio ad opera della Stanford University. Nelle restanti gare di \"regular season\" la squadra riesce a cambiare marcia, centrando ben nove vittorie su dieci incontri, in cui l'unica sconfitta arriva nuovamente per opera della Stanford University.\nGrazie ai risultati di \"regular season\" i \"Waves\" si qualificano al torneo MPSF come testa di serie numero 2. Ai quarti di finale la squadra gioca in casa, eliminando per 3-1 la settima forza della regular season, i \"49ers\" della California State University, Long Beach. In semifinale per\u00f2 arriva la terza sconfitta stagionale in altrettanti incontri con la Stanford University, testa di serie numero 3 del torneo, che pone fine alla stagione dei \"Waves\".\nTra i giocatori si distinguono particolarmente Joshua Taylor e Matthew West, premiati sia a livello di conference che a livello nazionale; mentre Parker Kalmbach e Matthew Tarantino vengono inseriti nel secondo sestetto della MPSF.\nOrganigramma societario.\nArea direttiva\nArea tecnica"}
{"id": "5173899", "revid": "1056573", "url": "https://it.wikipedia.org/wiki?curid=5173899", "title": "Alleanza dei Social Democratici Indipendenti", "text": ""}
{"id": "5173900", "revid": "729019", "url": "https://it.wikipedia.org/wiki?curid=5173900", "title": "Brigata Para-Commando", "text": "Il Reggimento operazioni speciali \u00e8 dal 2018 un'unit\u00e0 di forze per operazioni speciali dell'esercito belga, erede della Brigata Para-Commando (in francese e olandese \"Brigade Para-Commando\").\nCostituita nel 1952 come reggimento (francese R\u00e9giment Para-Commando, olandese \"Regiment Para-Commando\") dalla fusione di due unit\u00e0 distinte create precedentemente, il 1\u00ba Battaglione paracadutisti e il 2\u00ba Battaglione commando. La formazione fu espansa nell'organico e trasformata in Brigata Para-Commando nel 1991, e ridenominata \"Brigata Leggera\" nel 2003.\nI battaglioni che la componevano furono frequentemente utilizzati in maniera indipendente.\nNacquero come unit\u00e0 di forze speciali costituite dal Belgio nel periodo della seconda guerra mondiale. Il reggimento prima e la brigata poi, furono impiegate in un gran numero di operazioni militari all'estero, agendo come forza di reazione rapida paracadutata e aerotrasportabile e come formazione specializzata per le operazioni pi\u00f9 rischiose: i para-commando operarono intensamente nelle ex colonie africane del Belgio, in particolare nella Repubblica Democratica del Congo e in Ruanda, a protezione dei locali residenti belgi, oltre a partecipare a svariate missioni di peacekeeping sotto l'egida delle Nazioni Unite come la missione UNAMIR in Ruanda, le missioni UNITAF, UNOSOM I e UNOSOM II in Somalia, la missione KFOR in Kossovo e ISAF in Afghanistan.\nStoria.\nLa nascita nel SAS britannico.\nLa creazione delle prime unit\u00e0 di forze speciali belghe risale al periodo dell'occupazione tedesca del piccolo Stato durante la seconda guerra mondiale: il governo in esilio belga riparato a Londra si diede da fare per riorganizzare proprie forze armate con cui continuare la lotta a fianco degli Alleati, e volontari belgi andarono ad affiancare i reparti di forze speciali appena costituiti dal Regno Unito. Due sono le unit\u00e0 che costituirono gli antecedenti del futuro Reggimento Para-Commando: nel maggio del 1942 le forze belghe in esilio crearono una propria compagnia di paracadutisti, che dopo essere stata aggregata al 3\u00ba Battaglione del Parachute Regiment britannico nel gennaio del 1944 fu trasferita alla brigata SAS come 5th Special Air Service, divenendo un'unit\u00e0 motorizzata aviotrasportabile per operazioni dietro le linee nemiche; nell'agosto del 1942 invece un centinaio di volontari della 1\u00aa Brigata di fanteria belga (meglio nota come \"Brigade Piron\") andarono a costituire una \"troop\" del No. 10 (Inter-Allied) Commando, unit\u00e0 di forze speciali costituita sotto l'egida dei British Commandos con contingenti provenienti dai vari paesi occupati dai tedeschi. \nIl reggimento.\nIl bagaglio di esperienze di queste due unit\u00e0 non and\u00f2 perduto nel secondo dopoguerra, quando il Belgio riottenne la sua piena indipendenza e inizi\u00f2 a ricostruire le sue forze armate nazionali. Il \"5th Special Air Service\" pass\u00f2 dal controllo dell'Esercito britannico a quello belga nel settembre del 1945, e fu rinominato 1\u00ba Battaglione paracadutisti (francese \"1er Bataillon Parachutiste\", olandese \"1ste Bataljon Parachutisten\").\nLa \"troop\" belga del No. 10 Commando assunse il nome di Reggimento Commando il 15 maggio 1945, e dopo essere rientrata in patria nel settembre seguente divenne la prima unit\u00e0 di forze speciali dell'Esercito belga, venendo rinominata Battaglione Commando nell'aprile del 1951 e poi 2\u00ba Battaglione Commando nel 1955.\nLe due unit\u00e0 furono poi riunite sotto un'unica struttura di comando nel 1952, dando vita al Reggimento Para-Commando: bench\u00e9 formalmente i due battaglioni continuassero a mantenere i loro appellativi distinti di \"paracadutisti\" e \"commando\", entrambe le unit\u00e0 furono addestrate come forze speciali, incaricate di condurre operazioni dietro le linee nemiche. Con quartier generale nella cittadella di Namur, il reggimento fu strutturato su un'unit\u00e0 comando, due battaglioni combattenti e un centro di istruzione congiunto, con una scuola di paracadutismo militare a Schaffen e una per l'addestramento da forze speciali a Marche-les-Dames; il primo comandante del reggimento fu il tenente colonnello George Danloy.\nGli interventi in Africa.\nIl primo impiego operativo all'estero per la nuova unit\u00e0 non si fece attendere. Il 13 aprile 1953 una formazione di 44 para-commando riuniti in un \"distaccamento da ricognizione\" \"ad hoc\" fu trasferito nella base aerea di Kamina nella colonia del Congo Belga, per installarvi una scuola di paracadutismo militare e per preparare le installazioni per un pi\u00f9 massiccio invio di truppe da attuarsi in seguito; il 9 novembre 1953 una forza di 330 para-commando (una compagnia distaccata da ciascun battaglione pi\u00f9 un plotone indipendente di ricognitori) salp\u00f2 da Anversa alla volta del Congo, dove prese posizione nella base di Kamina: l'unit\u00e0 fu designata come forza di reazione rapida, a disposizione delle autorit\u00e0 per mantenere l'ordine e reprimere disordini e sommosse, in un periodo di forti tensioni per via dell'affermarsi nelle colonie belghe dei primi movimenti indipendentisti locali.\nCon l'intensificarsi dei disordini nel corso degli anni 1950, entrambi i battaglioni di para-commando furono rischierati al completo in Congo; visti i crescenti impegni, il 1\u00ba settembre 1955 venne creato a Kamina da quadri distaccati dai due battaglioni il nuovo 3\u00ba Battaglione paracadutisti, il quale raccolse l'eredit\u00e0 e le tradizioni del battaglione di fanteria belga che aveva combattuto a fianco delle forze delle Nazioni Unite durante la guerra di Corea (Corpo dei Volontari per la Corea), rimpatriato e sciolto nel medesimo periodo. Dopo estesi disordini nella capitale L\u00e9opoldville il 10 gennaio 1959 e l'approssimarsi dell'indipendenza del Congo, il 2 aprile seguente venne formato con ufficiali distaccati dal 2\u00ba Battaglione e reclute appena arrivate dalla madrepatria un ulteriore 4\u00ba Battaglione Commando, prima dislocato nella base di Kitona vicino L\u00e9opoldville ma poi ricollocato nell'aprile del 1960 nella colonia del Ruanda-Urundi pi\u00f9 a est.\nNel maggio del 1960 seguirono poi un 5\u00ba Battaglione paracadutisti (unit\u00e0 di riserva per gli altri battaglioni) e un 6\u00ba Battaglione Commando (che rimpiazz\u00f2 il 4\u00ba nel presidio della base di Kitona), portando la forza del reggimento a cinque battaglioni combattenti e uno di riserva per un totale di circa 3.000 uomini (di fatto una brigata).\nGli scontri dopo l'indipendenza del Congo.\nLa proclamazione dell'indipendenza del Congo il 30 giugno 1960 fu immediatamente seguita da un periodo di forti disordini nel paese: le istituzioni statali erano troppo deboli e impreparate, lacerate da continui dissidi tra le varie componenti etniche della popolazione, e la situazione si aggrav\u00f2 ai primi di luglio quando ampi contingenti della forza armata congolese (Force Publique), rimasti senza guida dopo la partenza degli ufficiali belgi, si ammutinarono prendendo d'assalto e saccheggiando i quartieri abitati da europei. I battaglioni di para-commando dislocati in Congo furono subito inviati a disarmare i reparti congolesi e fornire protezione all'evacuazione dei residenti bianchi: le truppe belghe intervennero a Elisabethville e Luluabourg il 10 luglio, a Matadi l'11 luglio, a L\u00e9opoldville il 13 luglio e in decine di altre localit\u00e0 in giro per il paese. Bench\u00e9 ufficialmente motivato con l'esigenza di proteggere l'evacuazione dei civili europei, l'intervento militare belga venne vissuto dal governo congolese come un tentativo di restaurare l'antico dominio coloniale, soffocare l'appena acquisita indipendenza e sostenere la ricca regione secessionista del Katanga, e dopo proteste internazionali per l'intervento, il Consiglio di Sicurezza adott\u00f2 il 14 luglio 1960 la risoluzione 143, con la quale si chiedeva l'immediato ritiro delle truppe di Bruxelles; entro il 23 luglio seguente tutti i reparti belgi furono ritirati dal Congo, venendo rimpiazzati dai caschi blu dell'appena costituita missione ONUC.\nL'impiego in Ruanda.\nIl 4\u00ba Battaglione Commando rimase dislocato nel Ruanda-Urundi, ancora amministrato dal Belgio, per mantenere l'ordine e preservare la pace tra le comunit\u00e0 degli Hutu e dei Tutsi, profondamente ostili tra loro; il battaglione fu anche impiegato per preservare la frontiera tra la colonia e il confinante Congo indipendente, scontrandosi con reparti congolesi che tentavano di sconfinare. Il 6\u00ba Battaglione Commando fu schierato a Bujumbura nell'agosto del 1960, finch\u00e9 non ne venne deciso lo scioglimento il 31 dicembre seguente; quando il 1\u00ba luglio 1962 anche il Ruanda-Urundi proclam\u00f2 l'indipendenza dal Belgio come due nazioni separate (Regno del Ruanda e Regno del Burundi), la funzione strategica del 4\u00ba Battaglione Commando ebbe termine e il 1\u00ba ottobre 1962 anche questa unit\u00e0 venne sciolta.\nRientrato in patria dopo l'esperienza nelle colonie, il Reggimento Para-Commando fu riorganizzato e riequipaggiato per essere impiegato in Europa, a fianco del contingente belga assegnato alla NATO. Il 1\u00ba marzo 1963 venne creata una compagnia anticarro indipendente, basata su una sezione comando e tre plotoni dotati di jeep armate di missili ENTAC di produzione francese (rimpiazzati poi a partire dal 1979 con i pi\u00f9 moderni MILAN).\nNella rivolta dei Simba.\nAnche dopo l'indipendenza delle colonie belghe, il reggimento fu richiamato pi\u00f9 volte a svolgere compiti operativi in Africa. Nel gennaio del 1964 la Rivolta dei Simba, di stampo maoista, interess\u00f2 le regioni orientali del Congo, con i ribelli, denominati \"Simba\" (la parola swahili per \"leone\"), che si impossessarono di varie importanti citt\u00e0 dando vita all'effimera repubblica libera del Congo. Sostenuto da generosi aiuti militari da parte degli Stati Uniti e rinforzato da contingenti di mercenari europei, l'esercito nazionale congolese lanci\u00f2 una massiccia controffensiva nel settembre del 1964, riguadagnando molto terreno; i ribelli sequestrarono allora diverse centinaia di cittadini europei che si trovavano nei territori da loro controllati (principalmente missionari e belgi ivi residenti), trattenendoli come ostaggi e minacciando di ucciderli se l'offensiva dei governativi non fosse cessata.\nIl governo congolese si rivolse a Stati Uniti e Belgio per avere assistenza, e il 24 novembre 1964 venne lanciata l'operazione Drago Rosso: 350 paracadutisti belgi (il 1\u00ba Battaglione rinforzato da una compagnia del 2\u00ba Battaglione) guidati dal colonnello Charles Laurent si lanciarono da aerei da trasporto della 322d Airlift Division statunitense sull'aeroporto di Stanleyville, impossessandosi poi della citt\u00e0; messa al sicuro Stanleyville, pi\u00f9 tardi quel pomeriggio altri para-commando furono portati in volo a Paulis, dove furono soccorsi altri ostaggi. In totale i para-commando misero in salvo pi\u00f9 di 2.000 ostaggi dei \"Simba\", subendo perdite minime.\nNegli anni '70.\nAll'inizio del 1970 il 4\u00ba Battaglione Commando venne riattivato come unit\u00e0 di riservisti del reggimento, tenuto a quadri in tempo di pace e mobilitato solo in caso di guerra o grave emergenza.\nNel maggio del 1973 fu creata una batteria di artiglieria aviotrasportabile aggregata al reggimento, dotata di sei obici da 105 mm M101. La componente operativa rimase basata sul 1\u00ba e 3\u00ba Battaglione paracadutisti e sul 2\u00ba Battaglione Commando, ognuno strutturato su una compagnia comando e servizi e tre compagnie combattenti; ogni battaglione aveva inoltre un plotone da ricognizione dotato di jeep armate di mitragliatrici affiancate poi, dal 1973, da alcuni veicoli corazzati leggeri CVR (T) di produzione britannica: il 1\u00ba settembre 1975 queste unit\u00e0 furono poi riunite in uno squadrone reggimentale indipendente.\nTra l'agosto e il settembre del 1973 intanto forze belghe furono inviate in Niger per fornire protezione a una missione umanitaria incaricata di distribuire viveri alla popolazione locale, afflitta da una pesante carestia; nel marzo del 1974 la missione fu ripetuta e tutti e tre i battaglioni del Reggimento Para-Commando a rotazione fornirono piccoli distaccamenti per scortare i carichi umanitari belgi.\nNel maggio del 1978 una nuova crisi si apr\u00ec in Congo (ora Zaire) quando miliziani del Fronte di Liberazione Nazionale del Congo catturarono la cittadina di Kolwezi prendendo in ostaggio quasi 3.000 cittadini europei e statunitensi; il governo zairese si dimostr\u00f2 incapace di organizzare una missione di soccorso, e ancora una volta si rivolse ai suoi alleati. La mattina del 19 maggio aerei statunitensi lanciarono su Kolwezi il 2e R\u00e9giment \u00e9tranger de parachutistes della Legione straniera francese, che si impossess\u00f2 della citt\u00e0 dopo un duro scontro;. A Kamina giunsero i 1.180 paracommando belgi del colonnello Rik Depoorter, arrivati nel pomeriggio del 19 maggio insieme a un gruppo di dieci C-130 dell'Aviazione belga e un ospedale da campo mobile.\nIl 20 maggio ai legionari francesi per il rastrellamento della citt\u00e0 si un\u00ec un distaccamento di belgi (met\u00e0 del 2\u00ba Battaglione Commando e la compagnia anticarro reggimentale). Completata l'occupazione della citt\u00e0, i belgi curarono e protessero l'evacuazione dei 2000 ostaggi liberati. 160 furono i corpi di civili ritrovati. Un battaglione belga rest\u00f2 a Kamina fino in luglio.\nAncora nel febbraio del 1979 il 2\u00ba Battaglione Commando fu schierato in Zaire nella base di Kitona per un periodo di sei settimane, sia come forza di dissuasione per ulteriori attacchi dei ribelli che per fornire addestramento specializzato ai reparti di paracadutisti zairesi.\nLa brigata e le missioni umanitarie.\nNel 1991 il Reggimento fu riclassificato come Brigata e rinforzato con l'aggiunta di una compagnia di genieri, una compagnia logistica e (dal 1994) una batteria antiaerea con lanciatori per missili terra-aria MBDA Mistral; la compagnia anticarro e lo squadrone da ricognizione vennero fusi nel maggio del 1994 per dare vita al 3\u00ba Battaglione lancieri paracadutisti, un'unit\u00e0 motorizzata. Nel corso degli anni 1990 le unit\u00e0 della nuova brigata furono quindi intensamente impegnate in una serie di missioni sotto l'egida delle Nazioni Unite.\nLa missione Unamir.\nCon lo scoppio della guerra civile in Ruanda tra Hutu e Tutsi nell'ottobre del 1990, il 2\u00ba Battaglione commando fu inviato con urgenza nel paese per evacuare i residenti europei presenti nella nazione. Dopo la firma di una precaria tregua tra le due fazioni nel luglio del 1993 (accordi di Arusha), le Nazioni Unite stanziarono una propria missione di stabilizzazione nel paese (Missione di assistenza delle Nazioni Unite per il Ruanda o UNAMIR) e l'intero 1\u00ba Battaglione paracadutisti rappresent\u00f2 il grosso del contingente belga assegnato all'operazione; il 1\u00ba Battaglione fu rimpiazzato dal 2\u00ba nel marzo del 1994, poi raggiunto anche dalla batteria di artiglieria reggimentale e dalla compagnia anticarro.\nLa morte del presidente ruandese Juv\u00e9nal Habyarimana il 6 aprile 1994 provoc\u00f2 uno scoppio improvviso di violente ostilit\u00e0 e una ripresa del conflitto, con attacchi di massa degli Hutu contro le comunit\u00e0 Tutsi e la commissione di veri e propri atti di genocidio: il 7 aprile una folla inferocita assal\u00ec la residenza del primo ministro Agathe Uwilingiyimana e la trucid\u00f2 insieme alla sua scorta di cinque caschi blu ghanesi e dieci para-commando belgi del 2\u00ba Battaglione; il massacro, la pi\u00f9 elevata uccisione di militari belgi in un singolo episodio dalla seconda guerra mondiale, spinse il governo di Bruxelles a ordinare l'immediato ritiro del suo contingente dal Ruanda, una decisione molto controversa e contestata.\nIn Somalia, Gabon e Kosovo.\nLe truppe belghe non presero parte alla guerra del Golfo del 1990-1991, ma tra il maggio e il giugno del 1991 distaccamenti della Brigata Para-Commando parteciparono all'operazione Provide Comfort, recapitando aiuti umanitari alle popolazioni del nord dell'Iraq; nel settembre-novembre dello stesso anno la compagnia anticarro fu inviata nuovamente in Zaire per svolgere operazioni umanitarie e di sicurezza durante un periodo di disordini nel paese, con una compagnia del 2\u00ba Battaglione preposizionata a Libreville in Gabon nell'eventualit\u00e0 di una evacuazione dei civili europei, poi non dimostratasi necessaria.\nTra il 1992 e il 1993 tutti e tre i battaglioni combattenti della brigata, unitamente alla batteria di artiglieria e alla compagnia anticarro, furono fatti ruotare nei contingenti internazionali dispiegati in Somalia, sconvolta da una feroce guerra civile: il 1\u00ba Battaglione prese parte alla missione UNITAF, il 2\u00ba Battaglione alla missione UNOSOM I e il 3\u00ba alla missione UNOSOM II; due militari del 3\u00ba Battaglione furono arrestati con l'accusa di aver malmenato un bambino somalo durante la loro permanenza nel paese, e bench\u00e9 poi assolti l'episodio suscit\u00f2 molto scalpore.\nDopo un nuovo invio di un distaccamento in Zaire tra l'aprile e il giugno del 1997 per evacuare i civili europei dopo l'inizio della prima guerra del Congo, tra l'aprile e il luglio del 1999 il 2\u00ba Battaglione fu schierato a Durazzo in Albania per fornire protezione e assistenza ai profughi in fuga dal Kosovo; dopo la conclusione della guerra del Kosovo, tra il novembre del 2002 e l'aprile del 2003 il battaglione fece parte del contingente belga assegnato alla missione KFOR, svolgendo incarichi di sorveglianza e sicurezza nella regione di Leposavi\u0107 nel nord.\nLa Brigata Leggera.\nLa Brigata Para-Commando venne sciolta nel settembre del 2003, nell'ambito di una vasta opera di riorganizzazione delle forze terrestri belghe. Il 3\u00ba Battaglione lancieri paracadutisti fu sciolto e i suoi componenti integrati nel Reggimento guide e nel nuovo Groupe des Forces sp\u00e9ciales, l'unit\u00e0 di guerra non convenzionale dell'Esercito belga.\nIl 1\u00ba e il 3\u00ba Battaglione paracadutisti e il 2\u00ba Battaglione commando furono riuniti sotto l'egida della \"Immediate Reaction Cell\", struttura di comando delle dimensioni di una brigata, seppur priva delle unit\u00e0 d'appoggio normalmente previste per una simile unit\u00e0; la batteria d'artiglieria e antiaerea e le compagnie genieri e logistica furono sciolte o riassegnate ad altri battaglioni dell'esercito belga. \u00c8 intervenuta in Afghanistan nell'ambito della missione ISAF.\nRidenominata \"Brigata Leggera\" (\"Brigade l\u00e9g\u00e8re\") ha raggruppato tutto il personale in tre battaglioni di fanteria aviotrasportata, con il suo quartier generale a Evere. I battaglioni erano posizionati come segue:\nIl reggimento operazioni speciali.\nLa Brigata leggera \u00e8 stata ridenominata il 3 luglio 2018 \"Reggimento operazioni speciali\", e oltre ai due battaglioni, ha acquisito il \"Gruppo forze speciali\".\nOrganizzazione.\nQuesti i reparti che nel tempo hanno fatto parte dell'unit\u00e0:"}
{"id": "5173902", "revid": "177744", "url": "https://it.wikipedia.org/wiki?curid=5173902", "title": "39712 Ehimedaigaku", "text": "39712 Ehimedaigaku \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,3394175\u00a0UA e da un'eccentricit\u00e0 di 0,1853924, inclinata di 3,54157\u00b0 rispetto all'eclittica."}
{"id": "5173903", "revid": "297031", "url": "https://it.wikipedia.org/wiki?curid=5173903", "title": "Mappa stradale", "text": ""}
{"id": "5173906", "revid": "297031", "url": "https://it.wikipedia.org/wiki?curid=5173906", "title": "Carta automobilistica", "text": ""}
{"id": "5173907", "revid": "729019", "url": "https://it.wikipedia.org/wiki?curid=5173907", "title": "Stazione di Scanzano-Belfiore", "text": "La stazione di Scanzano-Belfiore \u00e8 una fermata ferroviaria posta sulla linea Roma-Ancona. Serve i centri abitati di Scanzano, Belfiore, Vescia e San Giovanni Profiamma nel comune di Foligno."}
{"id": "5173910", "revid": "177744", "url": "https://it.wikipedia.org/wiki?curid=5173910", "title": "58184 Masayukiyamamoto", "text": "58184 Masayukiyamamoto \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 2,3841842\u00a0UA e da un'eccentricit\u00e0 di 0,1982696, inclinata di 1,74249\u00b0 rispetto all'eclittica."}
{"id": "5173913", "revid": "1793900", "url": "https://it.wikipedia.org/wiki?curid=5173913", "title": "Palazzo Bissari Arnaldi", "text": "Il Palazzo Bissari Arnaldi \u00e8 un edificio in stile rinascimentale del XVI secolo, sito in contr\u00e0 San Paolo 13 a Vicenza.\nStoria.\nCommissionato a fine Quattrocento dai Bissari in forme rinascimentali (resta il bel portone), con rifacimenti del XVI secolo, fu venduto alla famiglia Arnaldi nel 1584. Qui mor\u00ec l'umanista Enea Arnaldi."}
{"id": "5173914", "revid": "123823561", "url": "https://it.wikipedia.org/wiki?curid=5173914", "title": "Stazione di Scanzano", "text": ""}
{"id": "5173915", "revid": "162719", "url": "https://it.wikipedia.org/wiki?curid=5173915", "title": "Flotila Domneasc\u0103", "text": ""}
{"id": "5173917", "revid": "86599", "url": "https://it.wikipedia.org/wiki?curid=5173917", "title": "12638 Fransbr\u00fcggen", "text": "12638 Fransbr\u00fcggen \u00e8 un asteroide della fascia principale. Scoperto nel 1973, presenta un'orbita caratterizzata da un semiasse maggiore pari a 2,3717861\u00a0UA e da un'eccentricit\u00e0 di 0,1769291, inclinata di 1,80985\u00b0 rispetto all'eclittica.\nL'asteroide era stato inizialmente battezzato 12638 Fransbruggen per poi essere corretto nella denominazione attuale.\nL'asteroide \u00e8 dedicato al flautista e direttore d'orchestra olandese Frans Br\u00fcggen."}
{"id": "5173930", "revid": "767487", "url": "https://it.wikipedia.org/wiki?curid=5173930", "title": "The Next Generation (film 1913)", "text": "The Next Generation \u00e8 un cortometraggio muto del 1913 diretto da L. Rogers Lytton.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 25 ottobre 1913. Ne venne fatta una riedizione, distribuita dalla Favorite Films il 21 gennaio 1918."}
{"id": "5173931", "revid": "287204", "url": "https://it.wikipedia.org/wiki?curid=5173931", "title": "12639 Tonkoopman", "text": "12639 Tonkoopman \u00e8 un asteroide della fascia principale. Scoperto nel 1973, presenta un'orbita caratterizzata da un semiasse maggiore pari a 2,6211883\u00a0UA e da un'eccentricit\u00e0 di 0,1366492, inclinata di 2,68978\u00b0 rispetto all'eclittica."}
{"id": "5173932", "revid": "729019", "url": "https://it.wikipedia.org/wiki?curid=5173932", "title": "Stazione di Capodacqua-Pieve Fanonica", "text": "La stazione di Capodacqua-Pieve Fanonica \u00e8 una stazione ferroviaria posta sulla linea Roma-Ancona. Serve i centri abitati di Capodacqua e di Pieve Fanonica nel comune di Foligno.\nStoria.\nFino al 1947 era denominata semplicemente \u201cPieve Fanonica\u201d."}
{"id": "5173935", "revid": "287204", "url": "https://it.wikipedia.org/wiki?curid=5173935", "title": "5574 Seagrave", "text": "5574 Seagrave \u00e8 un asteroide della fascia principale. Scoperto nel 1984, presenta un'orbita caratterizzata da un semiasse maggiore pari a 2,6413460\u00a0UA e da un'eccentricit\u00e0 di 0,1124316, inclinata di 13,97927\u00b0 rispetto all'eclittica.\nL'asteroide \u00e8 dedicato all'astrofilo americano Frank Evans Seagrave."}
{"id": "5173936", "revid": "729019", "url": "https://it.wikipedia.org/wiki?curid=5173936", "title": "Stazione di Valtopina", "text": "La stazione di Valtopina \u00e8 una fermata ferroviaria posta sulla linea Roma-Ancona. Serve il centro abitato di Valtopina."}
{"id": "5173939", "revid": "666668", "url": "https://it.wikipedia.org/wiki?curid=5173939", "title": "Waltinho", "text": "Carriera.\nAstro nascente del campionato pernambucano, di cui fu pi\u00f9 volte campione e capocannoniere nonostante la giovane et\u00e0, Waltinho raggiunge la notoriet\u00e0 nazionale nel 2012 quando, giocando con il modesto Tigre, vince la classifica dei marcatori della Ta\u00e7a Brasil. La stagione seguente si trasferisce alla societ\u00e0 paranaense del CAD Guarapuava, confermandosi tra le maggiori sorprese della Liga Futsal. Nell'agosto del 2013 la si assicura il cartellino del giocatore, superando la concorrenza dello Sporting Lisbona. Dopo aver trascorso due stagioni, e vinto uno scudetto, il 16 giugno 2015 passa a titolo definitivo alla Carlisport Cogianco."}
{"id": "5173940", "revid": "36426", "url": "https://it.wikipedia.org/wiki?curid=5173940", "title": "Soderini (famiglia)", "text": "I Soderini sono stati una famiglia patrizia di Firenze.\nStoria familiare.\nInurbati almeno dalla met\u00e0 del Duecento, dovettero il loro nome al capostipite Soderino di Bonsignore. Di origine nobile, si fecero popolani per poter praticare le fruttuose attivit\u00e0 mercantili che tanto rendevano in quell'epoca, associandosi durante le guerre civili del XIII e XIV secolo al partito guelfo, che risulter\u00e0 vincitore. I trentaquattro priori delle arti e i sedici gonfalonieri di giustizia rendono il consistente peso acquisito dalla famiglia nella Firenze repubblicana, a cui va sommato l'onore di avere in casa una beata, Giovanna Soderini, monaca nel convento delle Mantellate a met\u00e0 del Trecento.\nIl loro prestigio familiare li spinse, nel corso del XV secolo, ad essere avversari dei Medici in maniera sempre pi\u00f9 esplicita. Nel 1446 Paolantonio Soderini favorisce la congiura di Luca Pitti e Dietisalvi Neroni contro Piero de' Medici, cavandosela per\u00f2 con un confino grazie alla clemenza dell'avversario. Nonostante ci\u00f2 lo si ritrova tra i ferventi sostenitori del Savonarola, soprattutto quando, alla scomparsa di Lorenzo il Magnifico, il frate si scaglia contro l'erede Piero, favorendo l'insurrezione dei fiorentini in occasione della calata di Carlo VIII di Francia. Con la nuova cacciata dei Medici (1494), i Soderini sono in primissima linea, tanto che Pier Soderini viene eletto gonfaloniere a vita, tenendo le redini della citt\u00e0. Se il periodo del suo potere sar\u00e0 sempre ricordato per la straordinaria fioritura artistica cittadina (sono gli anni in cui a palazzo Vecchio il Soderini fa rivaleggiare Leonardo da Vinci e Michelangelo), non altrettanto bene \u00e8 stata tramandata la sua condotta politica, venendo spesso accusato di incapacit\u00e0 e debolezza. Scegliendo male le proprie alleanze, si trova dalla parte dello sconfitto Luigi XII di Francia contro l'energico Giulio II e la Lega Santa. Nel 1512 il papa chiede ai fiorentini la cacciata del Soderini minacciando l'interdizione: il gonfaloniere allora prende la strada dell'esilio, ritirandosi a Ragusa. Caustica fu la chiosa di Machiavelli alla sua morte:\nDi nuovo nel 1517 un Soderini prese parte a una congiura antimedicea, il cardinale Francesco, fratello di Piero, macchin\u00f2 infatti contro papa Leone X (Giovanni de' Medici, figlio del Magnifico) assieme al cardinale Alfonso Petrucci, ma se quest'ultimo venne condannato a morte, non si riuscirono a raccogliere sufficienti prove contro il Soderini che cos\u00ec venne solo ammonito ed esiliato nel Regno di Napoli. I suoi contatti per\u00f2 con Francesco I di Francia, per aprirgli un'invasione dell'Italia meridionale dalla Sicilia, gli valsero l'incarcerazione. Qualche tempo dopo Luigi Soderini fu tra gli assediati a Firenze, difensori della rinata Repubblica, che finirono decapitati dopo il rientro dei Medici in citt\u00e0. \nNon tutta la famiglia era comunque bandita da Firenze. Maria Soderini ad esempio era la moglie di Pierfrancesco de' Medici e madre di quel Lorenzino che uccise il duca e cugino Alessandro de' Medici, attirandolo in un vicolo nei pressi di palazzo Medici con l'inganno di un incontro amoroso clandestino con un'altra Soderini, Caterina, la bella moglie di un Ginori che abitava dirimpetto. \nNel 1537 Giuliano si un\u00ec coi fuorusciti fiorentini, venendo sconfitto nella battaglia di Montemurlo. \nLe case dei Soderini si trovavano nei pressi del lungarno che da essi fin\u00ec per prendere il nome. Di esse restano tracce scarse, e nessuno stemma visibile: oggetto di una sorta di \"damnatio memoriae\" furono confiscate e riconvertite da altre famiglie, finch\u00e9 non furono distrutte dalle mine tedesche dell'agosto del 1944 e in parte sostituite poi nel dopoguerra da costruzioni moderne.\nRamo di Roma.\nUn ramo della famiglia si trasfer\u00ec a Roma imparentandosi tra le altre famiglie con l'ultima erede della famiglia Cavalieri ereditandone la dignit\u00e0 di Conte di Baldacchino ricoprendo con frequenza la carica di Latori della Rosa d'Oro. \nA Roma i Soderini possedevano delle case a schiera in Borgo, su via Alessandrina (strada poi chiamata Borgo Nuovo). Questo complesso, un tipico esempio di casa a schiera del primo Rinascimento, fu ristrutturato nella seconda met\u00e0 dell'Ottocento e demolito alla fine degli anni 30 del Novecento durante la costruzione di via della Conciliazione per far posto al ricostruito palazzo dei Convertendi, il quale prima della sua demolizione le fronteggiava.\nStemma.\nLo stemma Soderini \u00e8 in campo rosso, a tre massacri (crani) di cervo d'argento. Alcuni componenti ricevettero alcuni privilegi araldici: Lorenzo, a met\u00e0 del XV secolo, ottenne dall'imperatore Federico III l'autorizzazione ad aggiungere allo stemma una piccola aquila nera bicipite; suo fratello Tommaso invece pot\u00e9 applicare le chiavi decussate e la tiara papale su concessione di Paolo II, presso cui fu ambasciatore nel 1464."}
{"id": "5173944", "revid": "304744", "url": "https://it.wikipedia.org/wiki?curid=5173944", "title": "Dallas - Ritorno a Dallas", "text": ""}
{"id": "5173949", "revid": "59785", "url": "https://it.wikipedia.org/wiki?curid=5173949", "title": "Kashkaval", "text": "Kashkaval, derivante dal termine italiano caciocavallo (romeno: ca\u0219caval, bulgaro: \u043a\u0430\u0448\u043a\u0430\u0432\u0430\u043b, pronuncia [k\u0250\u0283k\u0250\u02c8v\u0251\u026b], macedone: \u043a\u0430\u0448\u043a\u0430\u0432\u0430\u043b, pronuncia [ka\u0283ka\u02c8val]; turco: ka\u015fkaval/ka\u015far, serbo: \u043a\u0430\u0447\u043a\u0430\u0432\u0430\u0459 o ka\u010dkavalj; albanese: Ka\u00e7kavalli) \u00e8 un tipo di formaggio giallo fatto con latte di vacca, pecora, capra oppure misto.\nIn Albania, Bulgaria, Repubblica di Macedonia, Serbia e Romania, con questo termine spesso ci si riferisce a tutti i formaggi gialli (o comunque a tutti i formaggi che non siano il sirene). Nei men\u00f9 in inglese in Bulgaria, \"\u043a\u0430\u0448\u043a\u0430\u0432\u0430\u043b\" \u00e8 tradotto come \"formaggio giallo\" (mentre il sirene \u00e8 normalmente tradotto come \"formaggio bianco\" o semplicemente \"formaggio\")."}
{"id": "5173950", "revid": "765341", "url": "https://it.wikipedia.org/wiki?curid=5173950", "title": "Privilegio ecclesiastico", "text": "Un privilegio ecclesiastico \u00e8 un riconoscimento ufficiale, un onore concesso ad un'autorit\u00e0 ecclesiastica. Nella Chiesa ortodossa alcuni riconoscimenti ufficiali e onorificenze possono essere conferiti a membri del clero e del laicato. Tali premi sono concessi sia dal vescovo, sotto la cui giurisdizione risiede il destinatario, o da un sinodo di vescovi.\nQuando un vescovo vuole conferire un riconoscimento ecclesiastico ad un suo diacono o ad un suo sacerdote, lo fa presso il Piccolo Ingresso della Divina Liturgia. Alla fine della Terza Antifona, la processione con il Libro dei Vangeli si ferma alla cattedra (trono vescovile) del vescovo. Il sacerdote, che deve ricevere l'onore sar\u00e0 presentato al vescovo, il protodiacono rimuover\u00e0 la mitra del vescovo, il vescovo porr\u00e0 la mano sulla testa del sacerdote e pronuncer\u00e0 la preghiera propria di quell'occasione particolare. Egli poi conferisce il privilegio e la gente esclama, \"Axios!! Axios Axios!\" per esprimere la propria gioia.\nGli onori differiscono secondo il rango della persona onorata, e variano a seconda delle giurisdizioni ecclesiastiche. Le concessioni ai vescovi e gli onori pi\u00f9 elevati per i sacerdoti sono spesso conferiti da un sinodo di vescovi.\nAlcuni di questi onori hanno la loro origine nell'impero bizantino, altri si sono sviluppati in seguito. Durante il regno di Caterina II di Russia a questi premi veniva legato uno stipendio."}
{"id": "5173970", "revid": "767487", "url": "https://it.wikipedia.org/wiki?curid=5173970", "title": "The Wrath of Osaka", "text": "The Wrath of Osaka \u00e8 un cortometraggio muto del 1913 diretto da Maurice Costello e William V. Ranous.\nTrama.\nIl padre di Miro non vuole che la figlia sposi il povero Osaka; preferisce, in preda ai fumi dell'alcool, offrirla in sposa a uno dei propri compagni di stravizi. La ragazza \u00e8 vinta da Okyto, ricco e dissoluto, che porta via con s\u00e9 la giovane, rifiutandole persino la compagnia della fedele serva Suzi.\nAvvertito del matrimonio, Osaka tenta di avvicinare l'amata, ma viene respinto e picchiato da alcuni servitori dello sposo. L'uomo, allora promette al padre di Miro che, se non riuscir\u00e0 a liberare la giovane, gli far\u00e0 pagare il suo delitto con la vita. Intanto, al palazzo di Okyto, Miro ha un alterco con il marito che la lascia preferendole una geisha. La donna fugge in giardino dove cade, svenendo. Soccorsa da Suzi, Miro viene poi aggredita nuovamente dal marito ma, questa volta interviene in suo soccorso Osaka, che \u00e8 riuscito a raggiungerla. Tra lui e Okyto scoppia una lotta feroce, vinta da Miro che lascia a terra, sanguinante, il suo avversario. Cerca di soccorrere la povera Miro, che lascia poi alle cure di Suzi, mentre lui va a cercare la sua vendetta dallo sciagurato padre della ragazza.\nNikko, un venditore ambulante, fa provare alla sofferente Miro un elisir che la riporta in vita. Quando Osaka ritorna, si riunisce finalmente all'amata. Miro, Osaka, Suzi e Nippon partiranno ora per affrontare insieme una nuova vita.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi l'8 maggio 1913."}
{"id": "5173971", "revid": "484362", "url": "https://it.wikipedia.org/wiki?curid=5173971", "title": "Arslan Tash", "text": "Arslan Tash (dal turco \"Arslan\", leone + \"Ta\u015f\", pietra), l'antica \"Had\u0101tu\", \u00e8 un sito archeologico del nord della Siria,\nnel governatorato di Aleppo, circa 30\u00a0km a est dell'Eufrate e vicino alla citt\u00e0 di Ain al-Arab.\nStoria.\nLa citt\u00e0 fu il centro di un regno degli Aramei dell'et\u00e0 del ferro, che fu conquistato dagli Assiri nel IX sec. a.C. Il sito include un palazzo tardo-assiro, un santuario di I\u0161tar e un tempio ellenistico; il sito \u00e8 circondato da mura le cui porte sono arricchite da leoni tagliati nella pietra.\nArcheologia.\nIl sito di Arslan Tash fu studiato per la prima volta nel 1836 da una missione guidata da Francis Rawdon Chesney.\nI primi scavi del Novecento furono condotti dall'archeologo francese Fran\u00e7ois Thureau-Dangin per il museo del Louvre in due brevi campagne del 1928.\nNel 2007 e 2008 i lavori ripresero con le campagne condotte da un team congiunto dell'universit\u00e0 di Bologna e del Direttorato generale per le antichit\u00e0 e i musei della Siria, guidato da Anas al-Khabour e Serena Maria Cecchini. L'ultima stagione includeva anche un lavoro di tipo geofisico.\nI rilievi delle porte.\nI rilievi di Arslan Tash sono bassorilievi di uomini e animali sulle porte della citt\u00e0 e dei templi. La datazione dei rilievi \u00e8 incerta, anche se uno contiene un'iscrizione di Tiglatpileser III dell'impero neo-assiro.\nI pezzi in avorio.\nLe scoperte pi\u00f9 importanti da Arslan Tash sono, comunque, pezzi di avorio di straordinaria qualit\u00e0 artistica che sono stati rinvenuti nel corso della spedizione del 1928, dentro a un palazzo pi\u00f9 antico di quello neo-assiro, risalente al IX secolo a.C. Costituivano la decorazione di suppellettili di pregio, forse un trono e un letto. Secondo la legge dell'epoca sono stati ripartiti fra il museo archeologico di Aleppo e al Louvre, ad eccezione della parte che ha preso la via del mercato clandestino (probabilmente anche a causa di scavi non autorizzati) e si trova ora sparsa fra vari altri musei. Gli amuleti sono pezzi pi\u00f9 piccoli la cui autenticit\u00e0 \u00e8 controversa."}
{"id": "5173975", "revid": "729019", "url": "https://it.wikipedia.org/wiki?curid=5173975", "title": "Decimazione di Cercivento", "text": "La Decimazione di Cercivento, conosciuta anche come I fucilati di Cercivento (I fusil\u00e2ts di \u00c7ur\u00e7uvint in friulano), identifica la decimazione di un intero plotone composto da ottanta Alpini dell'8\u00ba Reggimento appartenenti alla \"109\u00aa Compagnia del Battaglione Monte Arvenis\" allora operante sul Monte Cellon, nei pressi del passo di Monte Croce Carnico, accusati dal proprio Comandante di Compagnia, il capitano Armando Ciofi e il suo vice tenente Pietro Pasinetti, d'insubordinazione e ribellione.\nIn base all'articolo 114 del codice penale militare: rivolta in faccia al nemico, per quattro Alpini le accuse del tribunale si commutarono in condanne a morte, per altri ventinove a 145 anni di carcere complessivi e i rimanenti militari in assoluzioni.\nLe esecuzioni capitali vennero eseguite davanti al muro di cinta del piccolo cimitero di Cercivento (Udine).\nLe motivazioni della condanna rimangono piuttosto controverse. Pare infatti che i soldati siano stati condannati per aver contestato l'ordine di attacco impartito ritenuto, a parere di molti, inutile e suicida ."}
{"id": "5173989", "revid": "88740", "url": "https://it.wikipedia.org/wiki?curid=5173989", "title": "Allegoria della Concezione", "text": "L'Allegoria della Concezione \u00e8 un dipinto a olio su tavola di Giorgio Vasari, databile al 1541 circa e conservato nella chiesa dei Santi Apostoli di Firenze. \nStoria.\nFu commissionata da Bindo Altoviti per la propria cappella familiare, quando il banchiere era in rapporti di camuffata cordialit\u00e0 con i Medici, ricevendo il titolo onorifico di \"console della nazione fiorentina a Roma\". \nPagata 300 scudi d'oro, l'opera ebbe un notevole successo, come dimostrano l'abbondanza di repliche autografe, per non parlare delle copie e derivazioni successive. In particolare al Vasari si ascrivono:\nEsiste anche un disegno del Vasari nel Gabinetto Disegni e Stampe degli Uffizi, n. 1179 E.\nLa pala in Santi Apostoli fu gravemente danneggiata dall'alluvione di Firenze, e ricollocata solo in seguito a un delicato restauro.\nDescrizione e stile.\nIl complesso soggetto iconografico, forse elaborato in collaborazione col letterato Giovanni Lappoli, viene accuratamente descritto nell'\"Autobiografia\" dell'artista. A partire dalla descrizione nell'Apocalisse di Giovanni, Maria \u00e8 raffigurata nella met\u00e0 superiore, seduta sulla luna e circondata da angeli che la sollevano e la pregano, oltre che da dodici stelle. \nCon un delicato movimento a serpentina, essa poggia il suo piede sul serpente-Lucifero, il quale a sua volta si dipana dall'albero del peccato originale a cui sono legati, nella met\u00e0 inferiore a fondo scuro, una serie di personaggi nati prima della venuta di Cristo e per questo imprigionati per non aver ricevuto il battesimo, in primis Adamo ed Eva che si divincolano, nudi, in primo piano. I raggi che partono dal corpo di Maria, attraverso le foglie dell'albero, filtrano come per sciogliere i legami del peccato. \nGli alti personaggi sono, in ordine, Abramo, Isacco, Giacobbe, Mos\u00e8, Aronne, Giosu\u00e8, David e gli altri re di Israele. Infine si vedono Samuele e Giovanni Battista che, a differenza dei restanti, sono legati per un solo braccio poich\u00e9 \"santificati nel ventre\", ci\u00f2 messi al mondo per diretto intervento divino. Il significato del dipinto, secondo la logica di chiarezza controriformata, \u00e8 chiarito anche dall'iscrizione che si legge sui cartigli letti dagli angioletti ai lati: \"Quod Evae culpa damnavit, Mariae gratia solvit\"."}
{"id": "5173990", "revid": "984922", "url": "https://it.wikipedia.org/wiki?curid=5173990", "title": "Charles Cresson", "text": "Disput\u00f2 i tornei di singolare e doppio di tennis ai Giochi olimpici di . Nel torneo singolare fu sconfitto ai quarti mentre nel torneo di doppio, assieme a Semp Russ, fu sconfitto sempre ai quarti."}
{"id": "5173991", "revid": "36426", "url": "https://it.wikipedia.org/wiki?curid=5173991", "title": "Pinacoteca nazionale di Villa Guinigi", "text": ""}
{"id": "5173992", "revid": "1310927", "url": "https://it.wikipedia.org/wiki?curid=5173992", "title": "Fabian M\u00fcller", "text": "Caratteristiche tecniche.\nEsterno destro, pu\u00f2 giocare come terzino su entrambe le fasce."}
{"id": "5173993", "revid": "166006", "url": "https://it.wikipedia.org/wiki?curid=5173993", "title": "Ferdinando Maggioni", "text": "Biografia.\nNasce a San Biagio, quartiere di Monza, citt\u00e0 dell'arcidiocesi di Milano, il 5 febbraio 1914.\nIl 25 dicembre 1920, durante la messa della notte di Natale, riceve la prima comunione da papa Benedetto XV nella basilica di San Pietro in Vaticano.\nFormazione e ministero sacerdotale.\nCompie i propri studi nei seminario maggiore di Milano e consegue la licenza in teologia presso la Pontificia Universit\u00e0 Gregoriana.\nIl 26 luglio 1936 \u00e8 ordinato presbitero dal cardinale Alfredo Ildefonso Schuster a Gallarate.\nDopo l'ordinazione \u00e8 vicario per l'oratorio della chiesa di San Biagio a Monza; nel 1949 diventa professore di teologia e direttore spirituale del collegio arcivescovile \"Galvalisi\" a Tradate; nel 1955 diviene rettore del collegio arcivescovile \"De Filippi\" ad Arona.\nNel 1960 ritorna a Milano poich\u00e9 nominato direttore dell'ufficio scolastico; l'11 novembre dello stesso anno riceve il titolo di prelato d'onore di Sua Santit\u00e0.\nIl 1\u00ba dicembre 1960 viene nominato rettore del Pontificio seminario lombardo a Roma, rimanendo in carica fino alla nomina episcopale. Diviene canonico onorario della basilica di Santa Maria Maggiore ed il 1\u00ba dicembre 1966 protonotario apostolico soprannumerario.\nMinistero episcopale.\nIl 14 settembre 1967 papa Paolo VI lo nomina vescovo ausiliare di Milano e vescovo titolare di Subaugusta; il 29 ottobre successivo riceve l'ordinazione episcopale, nel duomo di Monza, dal cardinale Giovanni Colombo, coconsacranti l'arcivescovo Ernesto Civardi (poi cardinale) ed il vescovo Francesco Bertoglio. Nell'ottobre dello stesso anno il cardinale Colombo lo nomina prevosto di San Giorgio al Palazzo a Milano. Nel 1969 diventa vicario generale dell'arcidiocesi.\nIl 17 luglio 1980 papa Giovanni Paolo II lo nomina vescovo di Alessandria; succede a Giuseppe Almici, dimessosi per raggiunti limiti di et\u00e0. Il 4 ottobre successivo prende possesso della diocesi. Il 22 aprile 1989 papa Giovanni Paolo II accetta la sua rinuncia, presentata per raggiunti limiti di et\u00e0; gli succede Fernando Charrier.\nDopo il ritiro, ritorna presso la chiesa di San Giorgio al Palazzo a Milano.\nMuore all'Istituto Palazzolo del capoluogo lombardo il 2 dicembre 1998; le sue esequie vengono celebrate dal vescovo Fernando Charrier nella cattedrale di Alessandria e successivamente nella cattedrale di Milano dal cardinale Carlo Maria Martini. Viene sepolto nella cappella di famiglia nel cimitero monumentale di Monza.\nGenealogia episcopale.\nLa genealogia episcopale \u00e8:"}
{"id": "5173994", "revid": "599013", "url": "https://it.wikipedia.org/wiki?curid=5173994", "title": "Semp Russ", "text": "Disput\u00f2 i tornei di singolare e doppio di tennis ai Giochi olimpici di . Nel torneo singolare fu sconfitto ai quarti mentre nel torneo di doppio, assieme a Charles Cresson, fu sconfitto sempre ai quarti."}
{"id": "5173996", "revid": "767487", "url": "https://it.wikipedia.org/wiki?curid=5173996", "title": "Cupid's Hired Man", "text": "Cupid's Hired Man \u00e8 un cortometraggio muto del 1913 diretto da Wilfrid North.\nTrama.\nPresa in giro nel villaggio dove vive perch\u00e9 ancora zitella, la signorina Anne Matthews una sera cattura un ladro che si \u00e8 intrufolato in casa sua. Lui le racconta che deve fare quella vita perch\u00e9 non riesce a trovare un altro lavoro. Lei, allora, gli propone di pagarlo cinque dollari la settimana se finger\u00e0 di essere un suo innamorato. Costretto ad accettare perch\u00e9 altrimenti la donna non vuole liberarlo, il ladro trova comunque piuttosto piacevole quel facile lavoro.\nIn paese, Anne viene adesso corteggiata da John Henry Jones, un suo ex, partito per trovare fortuna e tornato ricco da New York che, ingelosito dal corteggiatore della donna, non perde tempo per farle una proposta di matrimonio. Lei, allora, gli confessa la sua trovata e John la perdona. Per\u00f2 le chiede di allontanare il suo falso pretendente. L'ex ladro per\u00f2 provoca delle difficolt\u00e0. Alla fine, i due uomini si mettono d'accordo e John lo salda con cinquanta dollari pur di toglierselo di torno.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 9 maggio 1913."}
{"id": "5173998", "revid": "287204", "url": "https://it.wikipedia.org/wiki?curid=5173998", "title": "Joe Cunningham (tennista)", "text": "Disput\u00f2 il torneo di singolare di tennis ai Giochi olimpici di , in cui fu sconfitto agli ottavi da Wilfred Blatherwick."}
{"id": "5174001", "revid": "599013", "url": "https://it.wikipedia.org/wiki?curid=5174001", "title": "Luca Leofreddi", "text": ""}
{"id": "5174002", "revid": "380453", "url": "https://it.wikipedia.org/wiki?curid=5174002", "title": "University of California, Santa Barbara Men's Volleyball", "text": "La University of California, Santa Barbara Men's Volleyball \u00e8 la squadra di pallavolo maschile appartenente alla University of California, Santa Barbara, con sede a Santa Barbara: milita nella Big West Conference della NCAA Division I.\nStoria.\nIl programma di pallavolo maschile della University of California, Santa Barbara viene fondato nel 1970, aderendo da subito alla NCAA Division I, classificandosi al terzo posto nella prima edizione del torneo: dopo aver perso tutte le gare del girone, la squadra affronta i futuri campioni della in semifinale, cedendo per 3-0, per poi aggiudicarsi la finale per il terzo posto col risultato di 2-0 ai danni della ; Tom Bonynge viene inserito nel sestetto ideale della competizione.\nNel 1971 i \"Guachos\" giocano nuovamente la \"Final four\", chiudendo questa volta il girone con due vittorie ed una sconfitta: in semifinale superano nuovamente la , ma nella finalissima cedono come al girone alla ; Tim Bonynge riceve il premio di MVP al pari di Kirk Kilgour degli \"Bruins\", mentre Jorn Oulie fa parte dell\"'All-Tournament Team\".\nAnche nell'edizione seguente i \"Gauchos\" giocano la \"Final four\", questa volta per\u00f2 dopo le due vittorie nel girone, la squadra perde al quinto set la semifinale contro la , per poi uscire sconfitta nuovamente alla finale per il terzo posto ad opera della ; l'unica magra consolazione arriva con l'inserimento di David DeGroot nel sestetto ideale del torneo.\nDopo una stagione senza centrare la \"post-season\" i \"Gauchos\" raggiungono nuovamente il \"torneo NCAA\" nel 1974, grazie alla vittoria del titolo di conference: questa volta in semifinale arriva un facile 3-0 sullo , ma in finalissima ancora una volta la vittoria va alla , che la spunta dopo una battaglia di cinque parziali; tra i \"Gauchos\" Gerald Gregory e David DeGroot entrano nell\"'All-Tournament Team\".\nNell'edizione successiva la squadra centra il secondo titolo di conference consecutivo: tuttavia, dopo aver facilmente superato la in semifinale, i \"Gauchos\" vengono ancora una volta battuti dai \"Bruins\" della \"UCLA\"; questa volta nel sestetto ideale va Jon Roberts, oltre al solito David DeGroot.\nNel 1979 la squadra viene affidata a Ken Preston, che la dirige per ben trenta stagione, fino al proprio ritiro. Sotto la sua guida i \"Gauchos\" collezionano molti secondi e terzi posti in conference, senza mai riuscire a qualificarsi alla \"post-season\". Dopo tredici anni di assenza, nella stagione 1988, la squadra torna a giocare la \"Final four\": superate per l'ennesima volta le semifinali, con un agevole successo sulla , in finale \u00e8 ancora una volta fatale il tie-break, che in questo caso premia la ; David Rottman e John Wallace entrano nell\"'All-Tournament Team\" del torneo.\nDal 2009 alla guida dei \"Gauchos\" c'\u00e8 Rick McLaughlin, che al suo terzo anno alla guida del programma riesce a ritornare in \"Final four\" del 2011 dopo una assenza di ben ventitr\u00e9 anni: dopo aver preso la rivincita in semifinale sulla , sconfitta in quattro set, arriva ancora un tie-break perso in finalissima, questa volta contro la ; per la squadra solo Cullen Irons riesce ad entrare nel sestetto ideale.\nNel 2018 il programma abbandona la Mountain Pacific Sports Federation, approdando nella neonata Big West Conference."}
{"id": "5174018", "revid": "767487", "url": "https://it.wikipedia.org/wiki?curid=5174018", "title": "The Sea Maiden", "text": "The Sea Maiden \u00e8 un cortometraggio muto del 1913 diretto da Rollin S. Sturgeon.\nTrama.\nEdmund Vance riceve la notizia che gli \u00e8 capitata una grossa fortuna, Felice corre dalla fidanzata Stella per farla partecipe, ma la trova tra le braccia di un altro. Ovviamente, rompe il fidanzamento, esigendo che lei gli restituisca l'anello. Stella, che lo credeva ormai rovinato, scopre la sua nuova ricchezza e decide di vendicarsi di lui. Per questo, convince la bella e giovane Madeline che Vance \u00e8 il responsabile del suicidio di suo padre. Poi la presenta all'ex fidanzato; lui si innamora subito della giovinetta e lei di lui. Quando, per\u00f2, Edmund la chiede in moglie, lei gli rinfaccia di essere la causa delle sue disgrazie e della morte del padre.\nEdmund ha un colloquio con Stella che lo deride, confessandogli di aver mentito a Madeline. Ma quest'ultima sente la conversazione tra i due e, entrando nella stanza, mette fine al gioco di Stella che li lascia soli. Ora Madeline si sente colpevole nei riguardi di Edmund e sta per andarsene anche lei. Lui, per\u00f2, la ferma, stringendola a s\u00e9.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 10 maggio 1913."}
{"id": "5174026", "revid": "599013", "url": "https://it.wikipedia.org/wiki?curid=5174026", "title": "Junj\u00f4 (manga)", "text": ""}
{"id": "5174027", "revid": "599013", "url": "https://it.wikipedia.org/wiki?curid=5174027", "title": "Junj\u00f4", "text": ""}
{"id": "5174028", "revid": "122043986", "url": "https://it.wikipedia.org/wiki?curid=5174028", "title": "Duomo di Montagnana", "text": "Il duomo di Santa Maria Assunta \u00e8 il principale luogo di culto della citt\u00e0 di Montagnana, in Veneto.\nLa chiesa, in stile tardo gotico con aggiunte di tipo rinascimentale, \u00e8 stato edificata tra il 1431 e il 1502 per volere del vescovo di Padova e della comunit\u00e0 montagnanese. Sul primo architetto non si hanno informazioni precise ma certo \u00e8 l'impegno dell'architetto Lorenzo da Bologna nella fase finale dei lavori.\nStoria.\nDove ora sorge il Duomo, esisteva una chiesa pi\u00f9 antica, costruita in stile romanico presumibilmente verso l'XI secolo. Nel corso del Quattrocento la comunit\u00e0 cittadina decise l'edificazione di una nuova chiesa pi\u00f9 grande e prestigiosa, che diventasse il simbolo rappresentativo della crescita d'importanza della citt\u00e0.\nNel 1431 l'incarico della costruzione fu affidato a \"Cristoforo da Bolzano\". I lavori procedevano lentamente, finch\u00e9 nel 1489 \"Lorenzo da Bologna\" assunse la direzione del cantiere, rivoluzionando la copertura e aggiungendo agli elementi gotici preesistenti, quelli nuovi, di impronta rinascimentale.\nEsterno.\nLa chiesa si presenta con una pianta a croce latina con l'asse orientato secondo i punti cardinali, questo fa s\u00ec che a mezzogiorno i raggi del sole vadano a colpire le due sfere di pietra bianca presenti sulla facciata. Le notevoli dimensioni e la caratteristica posizione asimmetrica lo fanno sovrastare sul liston.\nIn facciata \u00e8 presente un tondo scultoreo rappresentante la \"Madonna\", opera di Lorenzo Bregno, terminata dopo la sua morte, avvenuta nel 1523, da Antonio Minello, entro il 1525.\nCampanile e campane.\nIl Duomo non possiede un proprio campanile, le cinque campane utilizzate per il servizio liturgico sono ospitate a breve distanza su una torre delle mura settentrionali che \u00e8 stata rialzata e chiusa per creare una cella adatta ad accogliere i bronzi. Altre tre campane sono alloggiate su elementi gotici a coronamento della facciata del tempio e vengono utilizzate per il segnale orario, mentre un'ultima campana \u00e8 collocata fuori servizio su una vela del tetto (sopra l'abside maggiore).\nInterno.\nTra le opere presenti all'interno vanno menzionate la \"Trasfigurazione\" di Paolo Veronese, tre tavole di Giovanni Buonconsiglio detto il Marescalco (XVI secolo), una grande tela votiva riproducente la battaglia di Lepanto (1571), e due affreschi raffiguranti \"David\" e \"Giuditta\" attribuiti a Giorgione. La paternit\u00e0 di questi ultimi \u00e8 stata ribadita recentemente (\"\"Scolpire la pittura\",\" ed. Donzelli, Roma 2020) dallo storico dell'arte Sergio Alcamo .\nOrgano a canne.\nIl primo organo del duomo risaliva al 1566, e fu costruito a Venezia; venne modificato e spostato pi\u00f9 volte, fino all'ultimo restauro a fine Settecento, dopo il quale fu collocato nella vicina chiesa di San Francesco. Lo strumento successivo fu costruito nel 1837, venne posto sulla cantoria in controfacciata, che fu smontata (cos\u00ec come lo strumento) negli anni trenta del Novecento. L'attuale organo venne costruito successivamente da Malvestio e collocato dietro l'altare sansoviniano, nell'abside maggiore dove si trova tuttora. Nel mese di maggio 2021 \u00e8 iniziato un impegnativo lavoro di restauro dello strumento che da molti anni presenta avarie; prevede la rimozione della trasmissione pneumatica e la realizzazione di una nuova di tipo elettricoseriale, con l\u2019installazione di due nuovi centralini per la gestione dei comandi.\nDispone di 31 registri suddivisi sulle due tastiere di 61 note ciascuna e la pedaliera concavo-radiale di 32 note, la trasmissione \u00e8 pneumatica (sia per le tastiere che per i registri)."}
{"id": "5174029", "revid": "287204", "url": "https://it.wikipedia.org/wiki?curid=5174029", "title": "Yuta Takahashi", "text": ""}
{"id": "5174058", "revid": "287204", "url": "https://it.wikipedia.org/wiki?curid=5174058", "title": "Yuko Osada", "text": ""}
{"id": "5174059", "revid": "136801", "url": "https://it.wikipedia.org/wiki?curid=5174059", "title": "Trudy Walhof", "text": ""}
{"id": "5174060", "revid": "1442080", "url": "https://it.wikipedia.org/wiki?curid=5174060", "title": "New South Wales Open 1971 - Singolare femminile", "text": "Il singolare femminile del torneo di tennis New South Wales Open 1971, facente parte dei Tornei di tennis femminili indipendenti nel 1971, ha avuto come vincitrice Margaret Court che ha battuto in finale Ol'ga Morozova 6-2, 6-2."}
{"id": "5174066", "revid": "767487", "url": "https://it.wikipedia.org/wiki?curid=5174066", "title": "Ogni maledetto Natale", "text": "Ogni maledetto Natale \u00e8 un film del 2014 diretto da Giacomo Ciarrapico, Mattia Torre e Luca Vendruscolo.\n\u00c8 la seconda pellicola diretta da questi tre registi, di nuovo una commedia dopo \"Boris - Il film\" del 2011.\nA parte i due giovani protagonisti, Alessandra Mastronardi e Alessandro Cattelan, gli altri attori interpretano due ruoli nettamente distinti: uno nella prima parte del film con ambientazione presso i familiari della ragazza, uno nella seconda parte che si svolge tra i familiari del ragazzo.\nTrama.\nMassimo Marinelli e Giulia Colardo, incontratisi per caso a Roma, si innamorano.\nIl Natale si avvicina e Giulia chiede a Massimo di passare la vigilia insieme alla sua famiglia. Massimo, dapprima restio, poi acconsente e va con lei al suo paese natio nel Viterbese, dove la famiglia della ragazza si rivela rozza e bizzarra, oltre l'immaginabile; il giovane prova in tutti i modi ad integrarsi e ad interagire ma alla fine il suo disagio emerge e Giulia, offesasi, lo mette alla porta.\nL'indomani Giulia ripensa a quanto occorso e si reca a casa di Massimo. Giunta li, dopo essersi chiariti, lui la invita a trascorrere il Natale con la sua famiglia in un rifugio di montagna. I familiari del ragazzo, ricchi imprenditori, non sono per\u00f2 meno grotteschi e agitati, specie dopo che il pranzo di Natale \u00e8 a rischio a causa del suicidio di un inserviente filippino.\nI due giovani, emersa la differenza di ceto sociale, sembrano non comprendersi pi\u00f9 e si separano di nuovo. Massimo, per\u00f2, raggiunger\u00e0 poi Giulia nel rifugio in montagna dimostrando che il vero amore non teme alcun ostacolo.\nDistribuzione.\nIl trailer del film \u00e8 stato reso disponibile il 9 ottobre 2014. Presentata in anteprima al Torino Film Festival il 22 novembre successivo, la pellicola \u00e8 stata distribuita nelle sale cinematografiche italiane il 27 dello stesso mese.\nAccoglienza.\nIncassi.\nIl film ha incassato 819 000 euro nel primo fine settimana di apertura, e 2,1 milioni di euro nelle prime quattro settimane di programmazione."}
{"id": "5174067", "revid": "767487", "url": "https://it.wikipedia.org/wiki?curid=5174067", "title": "The Still Voice (film 1913)", "text": "The Still Voice \u00e8 un cortometraggio muto del 1913. Il nome del regista non viene riportato nei credit del film che fu scritto, con lo pseudonimo di George Cameron, da Gladys Rankin, la prima moglie dell'attore Sidney Drew, protagonista della pellicola.\nTrama.\nIl banchiere Lindsley Ferris, avendo perso un importante documento, accusa della sua scomparsa Steele, il cassiere, che viene licenziato. Steele, senza pi\u00f9 lavoro e rimasto vedovo, lascia la citt\u00e0 insieme alla figlioletta Marjorie. Cos\u00ec, quando Ferris scopre che il documento scomparso si trovava, in realt\u00e0, in un cassetto della propria scrivania, ogni sua ricerca per ritrovare Steele e restituirgli l'onorabilit\u00e0 risulta inutile.\nPassano gli anni. Steele ha fatto fortuna ed \u00e8 diventato milionario, ma il suo chiodo fisso \u00e8 quello di vendicarsi di Ferris. Ritorna in citt\u00e0, dove sua figlia conosce Arthur, il figlio del suo nemico e se ne innamora. Steele va su tutte le furie e proibisce alla ragazza di rivedere ancora Arthur. Quest'ultimo chiede allora aiuto al padre che si reca da Steele: quando riconosce in lui il suo vecchio cassiere, ingiustamente licenziato, lo supplica di perdonarlo, ma senza successo. Steele, sempre pi\u00f9 determinato nella sua vendetta, mette in azione un piano per rovinare il banchiere, prendendo il controllo della societ\u00e0 di Ferris. Il vecchio milionario mette in allarme sua sorella perch\u00e9 comincia a dar segni di instabilit\u00e0: sente delle voci che gli predicano la misericordia, ha una visione di Cristo che predica. I medici tranquillizzano la signora, dicendo che l'uomo ha solo bisogno di riposo. Intanto Ferris, ormai senza speranza, si suicida. Il figlio, ignorando la sua morte, si reca da Steele per chiedergli di non rovinare il padre. Tra i due scoppia una furiosa lite e il giovane finisce per mettere le mani addosso al pi\u00f9 anziano. Lo sta quasi per strangolare quando viene fermato da Marjorie. Steele ricomincia a sentire la misteriosa voce che chiede misericordia e, finalmente, cede: chiesta carta e penna, firma un documento per saldare il debito di Ferris. Ma ormai \u00e8 troppo tardi: nelle strade si sentono gli strilloni urlare l'ultima notizia che riporta il suicidio del banchiere. Steele, sconvolto, resta ucciso dall'emozione.\nProduzione.\nIl film fu prodotto dalla Vitagraph Company of America.\nCast.\nIl film fu fatto praticamente in famiglia: due fra gli attori principali, Sidney Drew e Sidney Rankin Drew, erano - nella vita ma non nel film - padre e figlio; la sceneggiatura si deve a Gladys Rankin (rispettivamente moglie e madre dei due attori) che, nei credit, appare con lo pseudonimo maschile di George Cameron. Commediografa e sceneggiatrice, Gladys Rankin era conosciuta anche con il nome da sposata di Mrs. Sidney Drew. Mor\u00ec l'anno seguente, nel 1914. Pure il giovane Drew sarebbe morto qualche anno dopo in guerra, ucciso sul fronte francese a soli 26 anni il 19 maggio 1918. Dalla sua morte, il padre non si riprese pi\u00f9, morendo poi il 19 aprile 1919.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 24 maggio 1913."}
{"id": "5174082", "revid": "404338", "url": "https://it.wikipedia.org/wiki?curid=5174082", "title": "Cefaliche", "text": ""}
{"id": "5174085", "revid": "767487", "url": "https://it.wikipedia.org/wiki?curid=5174085", "title": "Berkeley in the Sixties", "text": "Berkeley in the Sixties \u00e8 un documentario del 1990 diretto da Mark Kitchell candidato al premio Oscar al miglior documentario."}
{"id": "5174086", "revid": "767487", "url": "https://it.wikipedia.org/wiki?curid=5174086", "title": "Building Bombs", "text": "Building Bombs \u00e8 un documentario del 1991 diretto da Mark Mori e Susan Robinson candidato al premio Oscar al miglior documentario."}
{"id": "5174089", "revid": "767487", "url": "https://it.wikipedia.org/wiki?curid=5174089", "title": "With Byrd at the South Pole", "text": "With Byrd at the South Pole \u00e8 un film del 1930 scritto da Julian Johnson."}
{"id": "5174090", "revid": "767487", "url": "https://it.wikipedia.org/wiki?curid=5174090", "title": "Street of Chance (film 1930)", "text": "Street of Chance \u00e8 un film del 1930 diretto da John Cromwell."}
{"id": "5174091", "revid": "767487", "url": "https://it.wikipedia.org/wiki?curid=5174091", "title": "Song of the Flame", "text": "Song of the Flame \u00e8 un film del 1930 diretto da Alan Crosland. Girato prima dell'adozione del Codice Hays, il film - completamente sonoro - \u00e8 l'adattamento cinematografico dell'operetta omonima di Otto Harbach, Oscar Hammerstein II. Musicata da Herbert P. Stothart e George Gershwin, l'operetta aveva debuttato a Broadway il 30 dicembre 1925 al 44th Street Theatre.\nIl film fu girato interamente a colori, usando il procedimento Technicolor Process 3.\nTrama.\nPrima della caduta dell'impero russo, Anuita, soprannominata \"la Fiamma\", incita il popolo alla rivolta con il suo canto. La giovane riesce a sfuggire ai cosacchi che, agli ordini del principe Volodja, cercano di catturarla. Uno dei cospiratori, Konstantin, guarda avidamente Anuita, suscitando la gelosia di Natasha, la sua donna. Quando i rivoluzionari prendono il potere, gettano il paese nel caos. Anuita, disgustata, parte per il suo paese natale, in Polonia. L\u00ec, alla festa per il raccolto, incontra Volodja: i due si innamorano ma arrivano le truppe di Konstantin che vuole arrestare il principe. Anuita intercede per l'amato, cedendo al ricatto di Konstantin che le chiede, in cambio della libert\u00e0 di Volodja, di diventare la sua amante. La ragazza viene tenuta prigioniera: il principe, mascherato, tenta di liberarla, ma \u00e8 catturato. Tutto sembra crollare: ma la gelosa Natasha uccide Konstantin, favorendo cos\u00ec la fuga dei due innamorati, finalmente liberi.\nProduzione.\nIl film fu prodotto dalla First National Pictures.\nDistribuzione.\nDistribuito dalla Warner Bros., usc\u00ec nelle sale cinematografiche USA il 25 maggio 1930. Nello stesso anno, fu distribuito anche in Argentina (29 settembre, con il titolo \"La canci\u00f3n de la llama\"), Svezia (5 dicembre, come \"Den r\u00f6da flamman\"), Irlanda (12 dicembre), Il 20 marzo 1932, usc\u00ec anche in Finlandia con il titolo \"Vapauden liekki\"."}
{"id": "5174093", "revid": "767487", "url": "https://it.wikipedia.org/wiki?curid=5174093", "title": "Raffles (film 1930)", "text": "Raffles \u00e8 un film del 1930 diretto da George Fitzmaurice. \u00c8 il primo film sonoro basato sul personaggio omonimo dei romanzi di E.W. Hornung.\nTrama.\nRaffles, famoso ladro in guanti bianchi, da molto tempo si \u00e8 ritirato dalla professione per amore di Lady Gwen. Vi ritorna a malincuore per salvare da un grosso debito di gioco Bunny, suo caro amico che, disperato, ha progettato di uccidersi. Il piano criminoso \u00e8 quello di rubare la preziosa collana di diamanti di Lady Melrose, ma l'arrivo dell'ispettore McKenzie sembra scompigliare le carte di Raffles che riesce comunque a prendere la collana e a ritornare a Londra. L'ispettore segue allora Cranshaw, un ladruncolo, convinto che costui lo porter\u00e0 dritto al rifugio di Raffles. Avendo origliato, Gwen corre a informare Raffles che dopo aver ammesso con lei di essere lui il famoso ladro cui tutta Scotland Yard d\u00e0 la caccia, riesce prima a farsi dare da Lord Melrose la ricompensa per il recupero della collana (ricompensa che servir\u00e0 a Bunny per pagare i suoi debiti di gioco) e poi a scappare sotto il naso dei poliziotti che lo scambiano, travestito, per l'ispettore MacKenzie.\nProduzione.\nLa sceneggiatura si basa su \"The Amateur Cracksman\" di E. W. Hornung, pubblicato a Londra nel 1899, e su \"Raffles, the Amateur Cracksman\", lavoro teatrale di E. W. Hornung e Eugene Presbrey (New York e Londra, 12 maggio 1906).\nDistribuzione.\nIl copyright del film, richiesto da Samuel Goldwyn, fu registrato il 26 luglio 1930 con il numero LP1469.\nDistribuito dalla United Artists, il film - presentato da Samuel Goldwyn - usc\u00ec nelle sale statunitensi il 26 luglio 1930 dopo essere stato presentato in prima a New York il 24 luglio."}
{"id": "5174101", "revid": "767487", "url": "https://it.wikipedia.org/wiki?curid=5174101", "title": "The Case of Sergeant Grischa", "text": "The Case of Sergeant Grischa \u00e8 un film del 1930 diretto da Herbert Brenon. La sceneggiatura di Elizabeth Meehan si basa sul romanzo \"Der Streit um den Sergeanten Grischa\" di Arnold Zweig, pubblicato a Potsdam nel 1928.\nTrama.\nIn una notte d'inverno del 1917, il sergente russo Grischa Paprotkin fugge da un campo di prigionia tedesco in Polonia, riuscendo ad arrivare dalla moglie Babka che ha appena partorito il loro bambino. Lei lo nasconde, ma Grischa sogna sempre di poter tornare in Russia. Un giorno, mentre cerca del cibo, Grischa viene catturato dai tedeschi. Il generale Schieffenzahn, capo del fronte orientale, lo condanna a morte come spia, ordinandone la fucilazione. L'avvocato Posnanski e suo nipote Wilfred cercano di sottrarlo alla morte; l'identit\u00e0 di Grischa viene riconosciuta, ma la sentenza non cambia. Babka progetta di aiutarlo nella fuga ma Grischa, confidando nell'aiuto del generale von Lychow, attende fiducioso. La lettera di von Lychow che porta l'ordine di annullare la sentenza di morte, per\u00f2 non riesce a fermare l'esecuzione perch\u00e9 non arriva in tempo a causa di una tempesta. Senza speranza, Grischa si avvia alla morte, respingendo i tentativi dell'amico di salvarlo.\nProduzione.\nIl film fu prodotto dalla RKO Radio Pictures.\nDistribuzione.\nIl copyright del film, richiesto dalla RKO Productions, Inc.RKO Productions, Inc., fu registrato il 23 febbraio 1930 con il numero LP1180.\nLa RKO Radio Pictures distribu\u00ec il film nelle sale USA il 23 febbraio 1930. Nel Regno Unito, l'Ideal lo present\u00f2 a Londra il 29 maggio 1930, in Irlanda il 14 novembre dello stesso anno."}
{"id": "5174109", "revid": "834", "url": "https://it.wikipedia.org/wiki?curid=5174109", "title": "The Savage Innocents", "text": ""}
{"id": "5174111", "revid": "1305772", "url": "https://it.wikipedia.org/wiki?curid=5174111", "title": "Hot Blood", "text": ""}
{"id": "5174115", "revid": "453768", "url": "https://it.wikipedia.org/wiki?curid=5174115", "title": "Nuova architettura classica", "text": "La nuova architettura classica, o nuovo classicismo, \u00e8 un movimento architettonico moderno che continua la pratica dell'architettura classica, storicista e tradizionale, mai cessata nel corso del XX secolo, ma posta in secondo piano dagli stili modernisti diventati dominanti.\nDal momento che non \u00e8 un omogeneo stile architettonico e pu\u00f2 apparire in varie forme, edifici classici contemporanei possono essere descritti anche con i termini nuovo storicismo (o storicismo/revivalismo), tradizionalismo o semplicemente \"architettura neoclassica\" quale una vera e propria continuazione dello stile storico.\nViene percepito da alcuni anche quale parte del postmodernismo o del neourbanesimo.\nEdifici contemporanei che continuano il linguaggio dei primi movimenti moderni, quali Art Nouveau, Art d\u00e9co, Streamline Moderno ed Espressionismo, possono essere descritti come facenti parte del movimento della nuova architettura classica.\nStoria.\nAll'inizio del XX secolo, Storicismo e Art Nouveau erano ancora gli stili dominanti in Germania. L'architetto austriaco Adolf Loos ha criticato l'architettura del suo tempo come troppo \"magniloquente\" e \"opulenta\", e teorizzava un completo abbandono dell'architettura ornamentale nel suo saggio del 1910 \"Ornamento e delitto\". Nel frattempo gli aderenti del movimento inglese \"Arts and Crafts\" teorizzavano un importante scontro tra le visioni architettoniche \"modernista\" e \"tradizionale\".\nGi\u00e0 tra i primi appartenenti ai grandi pi\u00f9 grandi movimenti modernisti quali il \"Deutscher Werkbund\" e il \"Bauhaus\" si manifestava il desiderio di continuare e sviluppare stili classici.\nDal 1904 fino a circa il 1955 lo stile Heimatschutzarchitektur prosper\u00f2 in Germania, che si concentra su \"architettura nativa\". Esempi di questo nuovo stile classico precoce sono il Museo di Amburgo, la Prinzipalmarkt di M\u00fcnster e la piazza del mercato di Freudenstadt.\nAltro esempio e la conversione tra il 1922-1931 a via-museo della B\u00f6ttcherstrasse (via dei bottai) di Brema una via interamente realizzata in stile gotico baltico.\nTra la fine degli anni sessanta e primi dei settanta l'architetto Raymond Erith continu\u00f2 a progettare case classiche in Inghilterra, nonostante il dilagare del movimento modernista. Altro famoso architetto neoclassico \u00e8 Quinlan Terry, dipendente, poi un partner e ora il successore del defunto Raymond Erith.\nAlla fine del 1970 vari architetti in Europa cominciarono a fare proposte che andavano in direzioni diverse da quelle proposte dal modernismo. Per comunicare fra di loro e diffonderne le idee L\u00e9on Krier e Maurice Culot fondarono a Bruxelles l'\"Archives d'Architecture Moderne\" a e diedero inizio alla pubblicazione di testi e controprogetti alle proposte modernista in campo architettonico e pianificazione.\nIl lavoro di Krier e quella di altri architetti \u00e8 stato introdotto in America attraverso i testi \"Architectural Design\" e \"Academy Editions\" editi da Andreas Papadakis.\nPremio Driehaus.\nNel 2003 il filantropo Richard H. Driehaus ha istituito un premio annuale da assegnare all'architetto \u00abIl cui lavoro incarna i principi dell'architettura e dell'urbanistica classica e tradizionale creando un impatto positivo e di lunga durata\u00bb. \nPremiato dalla Scuola di Architettura dell'Universit\u00e0 di Notre Dame il Premio Driehaus \u00e8 reputato l'alternativa al premio solo modernista Premio Pritzker.\nIl Premio Driehaus \u00e8 dato in combinazione con il Reed Award premio per i progetti al di fuori della pratica dell'architettura che ha sostengono le citt\u00e0 tradizionali, l'architettura e l'arte attraverso la scrittura, la pianificazione o la promozione.\nAltri premi di alto profilo nell'architettura classica sono il Palladio Award, l'Edmund N. Bacone Prize e il Premio Rieger Graham dell'Institute of Classical Architecture and Art.\nPremiati.\nGli architetti Premiati con il Premio Driehaus per la nuova architettura classica, dal 2003 sono:"}
{"id": "5174119", "revid": "486946", "url": "https://it.wikipedia.org/wiki?curid=5174119", "title": "Hard Rock Hotel &amp; Casino (Las Vegas)", "text": ""}
{"id": "5174127", "revid": "1305772", "url": "https://it.wikipedia.org/wiki?curid=5174127", "title": "Play Ball", "text": "Play Ball \u00e8 un singolo del gruppo musicale australiano AC/DC, il primo estratto dal quindicesimo album in studio \"Rock or Bust\" e pubblicato il 7 ottobre 2014.\nLa canzone.\nSi tratta del primo singolo pubblicato dal gruppo con Stevie Young, nipote di Angus e Malcolm Young, alla chitarra ritmica.\nDella canzone fu data un'anteprima in un trailer per il programma Major League Baseball in onda sull'emittente TBS a partire dal 27 settembre 2014.\nVideo musicale.\nIl videoclip del brano, pubblicato sul canale YouTube ufficiale della band il 12 novembre 2014, \u00e8 stato girato il 3 e il 4 ottobre sotto la regia di David Mallet. In questo video non appare Phil Rudd, il batterista con cui la band ha registrato \"Rock or Bust\", per via del suo allontanamento in seguito ad alcuni problemi con la legge. Come sostituto di Rudd, nel video appare il gallese Bob Richards, che ha suonato precedentemente con Man, Adrian Smith, Asia e Shogun.\nTracce.\nTesti e musiche di Angus Young e Malcolm Young."}
{"id": "5174151", "revid": "775372", "url": "https://it.wikipedia.org/wiki?curid=5174151", "title": "Operazione Triton", "text": "L'operazione Triton (originariamente chiamata \"Frontex Plus\") \u00e8 stata un'operazione di sicurezza delle frontiere dell'Unione europea condotta da Frontex, l'agenzia europea di controllo delle frontiere, con l'obiettivo di tenere controllate le frontiere nel mar Mediterraneo.\nL'operazione, che ha sostituito l'operazione Mare nostrum nel presidio dei flussi di migranti, \u00e8 iniziata il 1\u00ba novembre 2014 e prevede contributi volontari da parte di 15 su 28 Stati membri dell'UE. Gli Stati che hanno contribuito volontariamente all'operazione Triton sono: Islanda, Finlandia, Norvegia, Svezia, Germania, Paesi Bassi, Francia, Spagna, Portogallo, Italia, Austria, Svizzera, Romania, Polonia, Lituania e Malta.\nL'operazione Triton \u00e8 iniziata dopo la fine dell'operazione italiana \"Mare Nostrum\", giudicata troppo costosa per un singolo Stato dell'UE (9.000.000 \u20ac al mese per 12 mesi). Il governo italiano aveva chiesto fondi supplementari da altri Stati membri dell'UE, ma non fu offerto il supporto richiesto.\nDal 1\u00ba febbraio 2018 l'Operazione Triton \u00e8 stata sostituita dall'Operazione Themis.\nStoria.\nIn seguito alla tragedia di Lampedusa del 3 ottobre 2013, il governo italiano, guidato dal presidente del consiglio Enrico Letta, ha deciso di rafforzare il dispositivo nazionale per il pattugliamento del canale di Sicilia autorizzando la operazione Mare nostrum, una missione militare e umanitaria la cui finalit\u00e0 \u00e8 di prestare soccorso ai migranti prima che possano ripetersi altri eventi nel Mediterraneo. Questa operazione ha due scopi principali: quello di salvaguardare la vita in mare e di contrastare il traffico illegale di migranti. Nell'agosto del 2014 dopo incessanti richieste da parte del ministro perch\u00e9 l'Unione Europea si mobilitasse in aiuto dell'Italia, il commissario europeo per gli affari interni Cecilia Malmstr\u00f6m ha dichiarato che l'Operazione Mare nostrum sarebbe stata sostituita dal programma europeo \"Triton\" di Frontex. Successivamente, tramite una serie di incontri in Europa, riesce a ottenere il sostegno di alcuni paesi come Francia, Germania e Spagna, che si dichiarano pronti a sostenere l'introduzione del programma Triton.\nFunzionamento.\nL'operazione Triton si avvale di due aerei di sorveglianza, tre navi e sette squadre di personale che effettuano attivit\u00e0 di intelligence e provvedono ai controlli e ai processi di identificazione. Il suo bilancio \u00e8 stimato a \u20ac 2.900.000 al mese.\nTutte le unit\u00e0 navali che partecipano all'operazione, operanti sotto il comando di Roma, sono autorizzate dall'Italia a sbarcare sul suo territorio.\nDall'inizio dell'operazione, il numero di persone annegate durante l'attraversamento del Mediterraneo \u00e8 aumentato: nell'aprile del 2015 sono avvenuti diversi naufragi di migranti dalla Libia causando presumibilmente oltre 700 morti. Al fine di limitare il dramma profughi, l'Unione Europea ha pensato di estendere l'area di intervento dell'operazione."}
{"id": "5174154", "revid": "1782831", "url": "https://it.wikipedia.org/wiki?curid=5174154", "title": "L'uomo che sapeva troppo (raccolta di racconti)", "text": "L'uomo che sapeva troppo (\"The Man Who Knew Too Much\") \u00e8 una serie di racconti gialli dello scrittore inglese G. K. Chesterton, pubblicata per la prima volta nel 1922.\nIl libro contiene dodici racconti, di cui i primi otto hanno come protagonista Horne Fisher, l'uomo che sapeva troppo, mentre gli ultimi quattro sono storie individuali con personaggi differenti.\nContenuti.\nAltri racconti.\nGli alberi dell'orgoglio.\nVane, signorotto della Cornovaglia, possiede nella sua tenuta tre alberi pavone, piante portate dall'Africa cui gli uomini del contado attribuiscono una fama spaventosa. Per dimostrare l'infondatezza di queste paure superstiziose, Vane decide di trascorrere una notte sotto le fronde degli alberi maledetti; ma al mattino dopo \u00e8 scomparso. Da questo fatto si sviluppa una ramificata storia gialla dall'atmosfera misteriosa, ricca di colpi di scena, in cui l'autore mette in luce come la verit\u00e0, tra infondate superstizioni e teorie dal preteso razionalismo, non sempre stia dal lato pi\u00f9 scontato.\nIl giardino di fumo.\nCatherine Crawford entra al servizio della signora Mowbray, famosa poetessa e scrittrice; ma il giorno successivo al suo arrivo l'artista viene trovata morta in giardino, mentre suo marito scopre che \u00e8 sparita una piccola quantit\u00e0 della costosissima droga che la signora aveva il vizio di fumare. La dose tuttavia non avrebbe dovuto risultare letale, e la morte presenta diversi punti oscuri. Ad interessarsi al caso \u00e8 il vicino di casa, il signor Traill di Scotland Yard.\nIl cinque di spade.\nMentre passeggiano nelle campagne a sud di Fontainebleau, Paul Forain e Harry Monk vengono chiamati sulla scena di un duello, dove uno dei due sfidanti giace morto, trafitto al cuore. Si tratta di un ragazzo inglese dedito agli stravizi, venuto in Francia per concludere un affare per conto del padre; ma Paul Forain nota qualcosa di inconsueto e, mentre dall'Inghilterra giungono il padre e la sorella del defunto, scopre che i fatti non sono come appaiono a prima vista.\nLa torre del tradimento.\nBertram Drake \u00e8 ospite di un'abbazia in Transilvania, dove i monaci, con ferrea disciplina militare, custodiscono una preziosissima reliquia. Tuttavia, da quando ha preso ad uscire di nascosto per visitare la sorella del signor Woodville, i diamanti incastonati nel cimelio hanno iniziato a sparire misteriosamente. La fortezza-monastero \u00e8 del tutto inviolabile, e i sospetti ricadono su di lui; Drake decide allora di rivolgersi all'uomo ora noto come padre Stephen, suo conoscente ed ex-diplomatico dal celebre acume che adesso vive in eremitaggio in una grotta tra le colline."}
{"id": "5174165", "revid": "767487", "url": "https://it.wikipedia.org/wiki?curid=5174165", "title": "Maladonna", "text": "Maladonna \u00e8 un film del 1984 diretto da Bruno Gaburro.\nTrama.\nNei primi anni del Novecento, Maria, bella e insoddisfatta moglie del ricco proprietario terriero Osvaldo, non riesce neppure a consolarsi con l'amante Alessio, incallito giocatore (come del resto \u00e8 lei). Nel frattempo il banchiere Tesser, che intende accaparrarsi con ogni mezzo le terre di Osvaldo, fa in modo che la giovane Claudia s'intrufoli nella vita dei due, d'accordo con Alessio, per carpire denaro col gioco d'azzardo. Osvaldo s'innamora di Claudia, e Maria, a sua volta, progetta di fuggire con Alessio, cui ha affidato i gioielli di casa. Situazioni drammatiche portano alla morte la sventurata Maria proprio per mano di Alessio; ora nella villa vivono Osvaldo e Claudia, liberi d'amarsi."}
{"id": "5174171", "revid": "2184720", "url": "https://it.wikipedia.org/wiki?curid=5174171", "title": "Baby Don't Lie", "text": "Baby Don't Lie \u00e8 un brano musicale della cantante statunitense Gwen Stefani, pubblicato il 20 ottobre 2014, sei anni dopo il precedente singolo \"Early Winter\".\nIl brano.\nIl brano \u00e8 stato scritto da Gwen Stefani, Ryan Tedder (frontman degli OneRepublic), Benny Blanco e Noel Zancanella, mentre la produzione \u00e8 di Blanco e Tedder. Si tratta di una canzone midtempo-pop con influenze reggae.\nIl brano rappresenta il ritorno da solista dell'artista, vocalist dei No Doubt, a sette anni di distanza dal suo ultimo singolo \"Early Winter\".\nIl video.\nIl video musicale ufficiale di \"Baby Don't Lie\", diretto da Sophie Muller, collaboratrice di lungo corso di Gwen Stefani, \u00e8 stato pubblicato il 21 ottobre 2014 sul canale VEVO della cantante."}
{"id": "5174174", "revid": "965985", "url": "https://it.wikipedia.org/wiki?curid=5174174", "title": "Barking at Airplanes", "text": "Barking at Airplanes \u00e8 il nono album discografico in studio della cantante Kim Carnes, pubblicato nel 1985."}
{"id": "5174176", "revid": "965985", "url": "https://it.wikipedia.org/wiki?curid=5174176", "title": "Light House", "text": "Light House \u00e8 il decimo album discografico in studio della cantante Kim Carnes, pubblicato nel 1986."}
{"id": "5174182", "revid": "965985", "url": "https://it.wikipedia.org/wiki?curid=5174182", "title": "View from the House", "text": "View from the House \u00e8 l'undicesimo album discografico in studio della cantante Kim Carnes, pubblicato nel 1988."}
{"id": "5174193", "revid": "61051", "url": "https://it.wikipedia.org/wiki?curid=5174193", "title": "Sportsklubben Brann 2005", "text": "Questa voce raccoglie le informazioni riguardanti lo Sportsklubben Brann nelle competizioni ufficiali della stagione 2005.\nStagione.\nIl Brann chiuse la stagione al 6\u00ba posto in classifica, mentre l'avventura nel Norgesmesterskapet 2005 si chiuse ai quarti di finale, con l'eliminazione per mano del V\u00e5lerenga. I calciatori pi\u00f9 utilizzati in stagione furono Ragnvald Soma e Robbie Winters con 34 presenze (26 in campionato, 4 nella coppa nazionale e 4 in Coppa UEFA). Charlie Miller fu invece il miglior marcatore, con 12 reti (6 in campionato, 4 nella coppa nazionale e 2 in Coppa UEFA).\nMaglie e sponsor.\nLo sponsor tecnico per la stagione 2005 fu Umbro, mentre lo sponsor ufficiale fu Sparebanken Vest. La divisa casalinga fu composta da una maglietta rossa con inserti bianchi, pantaloncini bianchi e calzettoni rossi."}
{"id": "5174195", "revid": "965985", "url": "https://it.wikipedia.org/wiki?curid=5174195", "title": "Checkin' Out the Ghosts", "text": "Checkin' Out the Ghosts \u00e8 il dodicesimo album discografico in studio della cantante Kim Carnes, pubblicato nel 1991."}
{"id": "5174199", "revid": "965985", "url": "https://it.wikipedia.org/wiki?curid=5174199", "title": "Chasin' Wild Trains", "text": "Chasin' Wild Trains \u00e8 un album discografico in studio della cantante Kim Carnes, pubblicato nel 2004."}
{"id": "5174200", "revid": "974994", "url": "https://it.wikipedia.org/wiki?curid=5174200", "title": "Busto di Bindo Altoviti", "text": "Il Busto di Bindo Altoviti \u00e8 un'opera scultorea in bronzo (105,5x68,4x40,5\u00a0cm, altezza senza piedistallo 82,5\u00a0cm) di Benvenuto Cellini, databile al 1546-1550 circa e conservata nell'Isabella Stewart Gardner Museum di Boston.\nStoria.\nIl potente banchiere Bindo Altoviti era uno dei personaggi pi\u00f9 in vista alla corte di Paolo III Farnese. Di famiglia fiorentina, segu\u00ec sempre da vicino le sorti politiche della sua patria, schierandosi apertamente contro Cosimo I de' Medici a favore del ritorno della Repubblica. Il busto fu forse commissionato in occasione della sua nomina a senatore fiorentino (1546), fatta da Cosimo I per accattivarsi il papa e il suo favorito, e dovette essere terminato entro il 1550, quando lo vide Michelangelo nel palazzo romano del banchiere, in uno studio che giudic\u00f2 male illuminato: nonostante ci\u00f2 il giudizio sull'opera fu entusiasta, dichiarandolo \"superiore agli antichi\".\nLa scultura, gi\u00e0 al palazzo Altoviti a Roma distrutto nel 1888, fu acquistata sul mercato antiquario da Isabella Stewart Gardner nel 1898, su suggerimento di Bernard Berenson, dopo che il giovane Stato italiano non esercit\u00f2 il diritto di prelazione.\nDescrizione e stile.\nL'ottimo stato di conservazione (possiede ancora la patina antica), raffigura il soggetto in et\u00e0 avanzata, con uno sguardo intenso leggermente rivolto alla destra dell'osservatore, la bocca semidischiusa come se stesse per parlare, la barba folta cesellata con grande maestria. Indossa una cuffia ricamata ed \u00e8 vestito da una tunica e un mantello all'antica che coprono in parte una camicia alla moderna: ciascun tessuto \u00e8 reso in maniera diversa in modo da rendere, pur nel difficile bronzo, la diversa consistenza materica delle stoffe.\nIl modellato del volto \u00e8 considerato un capolavoro, per l'accurata resa dei dettagli, in bilico tra naturalismo e artificio: spiccano la fronte rugosa, le sopracciglia folte e sporgenti, le borse sotto le palpebre. Tutto ci\u00f2 non mette in secondo piano, ma anzi esalta le caratteristiche psicologiche dell'effigiato, quali la forza e la capacit\u00e0 di decisione, attenuati per\u00f2 da un atteggiamento di stoica impassibilit\u00e0 che sembra suggerire lo sguardo leggermente abbassato. Caratteristiche ben diverse, probabilmente calibrate consapevolmente dall'artista e dal committente, rispetto all'energico busto di Cosimo I de' Medici che il Cellini aveva fuso solo tre anni prima. Se Cosimo appare come un risoluto generale, Bindo sembra piuttosto un filosofo.\nSul piedistallo compare un cane rampante, dallo stemma della famiglia Altoviti."}
{"id": "5174202", "revid": "287204", "url": "https://it.wikipedia.org/wiki?curid=5174202", "title": "Mauro Menezes", "text": "Carriera.\nIn carriera ha vinto un titolo di doppio, l'ATP Itaparica nel 1990, in coppia con il connazionale Fernando Roese. Nei tornei del Grande Slam ha ottenuto il suo miglior risultato raggiungendo il secondo turno nel doppio all'Open di Francia nel 1988, agli US Open sempre nel 1988 e a Wimbledon nel 1989, e nel doppio misto all'Open di Francia nel 1988.\nIn Coppa Davis ha giocato un totale di 3 partite, ottenendo una vittoria e 2 sconfitte."}
{"id": "5174205", "revid": "767487", "url": "https://it.wikipedia.org/wiki?curid=5174205", "title": "Mirko Marjanovi\u0107 (cestista)", "text": ""}
{"id": "5174209", "revid": "767487", "url": "https://it.wikipedia.org/wiki?curid=5174209", "title": "Terri Lyne Carrington", "text": "Biografia.\nOriginaria del Massachusetts, \u00e8 cresciuta in un ambiente musicale ed ha iniziato da giovane a suonare la batteria, studiando al Berklee College of Music.\nNel 1983, incoraggiata dal suo mentore Jack DeJohnette, si trasferisce a New York, dove lavora con Stan Getz, James Moody, Lester Bowie, Pharoah Sanders, Cassandra Wilson, David Sanborn e altri.\nAlla fine degli anni '80 va a Los Angeles per partecipare ad alcune produzioni televisive (\"The Arsenio Hall Show\"). \nNel 1989 pubblica il suo album di debutto \"Real Life Story\", a cui partecipano diversi importanti artisti.\nHa inoltre collaborato con Herbie Hancock, Esperanza Spalding, John Scofield, Wayne Shorter, Dizzy Gillespie, Clark Terry, Joe Sample, Al Jarreau, Yellowjackets e altri artisti del mondo jazz e non solo.\nCollabora anche con Peabo Bryson per \"Always Reach for Your Dreams\", canzone commissionata per le Olimpiadi 1996.\nNel 2007 \u00e8 ritornata al Berklee College of Music come insegnante.\nNell'ambito dei Grammy Awards 2012 \u00e8 stata premiata nella categoria \"Miglior album jazz vocale\" per \"The Mosaic Project\"."}
{"id": "5174213", "revid": "1149807", "url": "https://it.wikipedia.org/wiki?curid=5174213", "title": "Magic Kaito 1412", "text": ""}
{"id": "5174224", "revid": "181699", "url": "https://it.wikipedia.org/wiki?curid=5174224", "title": "Benllech", "text": "Benllech (2.200 ab. circa) \u00e8 una localit\u00e0 balneare del Galles nord-occidentale, situata nell'isola (e contea) di Anglesey ed affacciata sulla baia di Liverpool (Mare d'Irlanda). Dal punto di vista amministrativo, \u00e8 una frazione della comunit\u00e0 di Llanfair Mathafarn Eithaf.\nGeografia fisica.\nCollocazione.\nBenllech si trova nella parte centrale della costa orientale di Anglesey, tra le localit\u00e0 di Llandona e Moelfre (rispettivamente a nord-ovest della prima e a sud della seconda), a circa 15\u00a0km a nord-ovest di Beaumaris.\nSociet\u00e0.\nEvoluzione demografica.\nAl censimento del 2011, Benllech contava una popolazione pari a 2.236 abitanti. Nel 2001, ne contava invece 2.306, mentre nel 1991 ne contava 1.858.\nEconomia.\nTurismo.\nLa localit\u00e0 \u00e8 frequentata in modo particolare dagli amanti del windsurf e della canoa."}
{"id": "5174225", "revid": "599013", "url": "https://it.wikipedia.org/wiki?curid=5174225", "title": "Francisco Yunis", "text": "Anche suo fratello Juan Carlos \u00e8 stato un tennista.\nCarriera.\nIn carriera ha raggiunto una finale di doppio all'ATP Bordeaux nel 1983, in coppia con suo fratello Juan Carlos. Nei tornei del Grande Slam ha ottenuto il suo miglior risultato raggiungendo il terzo turno nel singolare all'Open di Francia nel 1987."}
{"id": "5174230", "revid": "2036644", "url": "https://it.wikipedia.org/wiki?curid=5174230", "title": "League One (Cina)", "text": "La China League One (), nota anche come Chinese Jia League (), \u00e8 la seconda serie del campionato cinese di calcio.\nPrima della formazione della Super League cinese, la Jia League era conosciuta come Jia B League. I primi due livelli del campionato di calcio cinese erano conosciuti rispettivamente come Jia A League e Jia B League. Jia A \u00e8 stata ribattezzata CSL e Jia B \u00e8 stata rinominata come l'attuale Jia League nel 2004. Sotto la Jia League c'\u00e8 la Yi League, seguendo la convenzione di denominazione dei numeri Chinese Heavenly Stems. \u00c8 composto da 18 squadre, che si affrontano in casa e in trasferta una volta. Alla fine di ogni stagione, le prime due squadre vengono promosse alla CSL e le due squadre pi\u00f9 basse della CSL vengono retrocesse alla China League One.\nPartecipazioni per squadra.\nSono 65 le squadre che hanno preso parte ai 18 campionati di League One che sono stati disputati a partire dal 2004 fino alla stagione 2021. In grassetto le squadre che partecipano alla stagione 2021 e in \"corsivo\" le squadre che non esistono pi\u00f9.\nSquadre.\nStagione 2022.\nGiocatori stranieri.\nDal 2020 la politica dei giocatori stranieri \u00e8 stata modificata. Il numero di giocatori stranieri che i club possono iscrivere nel corso della stagione \u00e8 aumentato a tre e il numero di giocatori stranieri ammessi in ciascuna squadra in un dato momento \u00e8 aumentato da due a tre (i giocatori naturalizzati vengono considerati come giocatori cinesi). \u00c8 possibile registrare un massimo di tre giocatori stranieri per ogni partita con un massimo di due possono essere schierati contemporaneamente durante la partita. Inoltre, ogni club pu\u00f2 registrare un giocatore di Hong Kong, Macao o Taiwan di origine cinese (esclusi i portieri), a condizione che si sia registrato come calciatore professionista in una di queste tre federazioni per la prima volta, come giocatore nativo. \nVittorie per squadra.\nIn grigio le squadre che non esistono pi\u00f9."}
{"id": "5174233", "revid": "33888", "url": "https://it.wikipedia.org/wiki?curid=5174233", "title": "Domenico Piccoli", "text": "Biografia.\nSposato a una figlia di Pasquale Stanislao Mancini, ebbe due figli: Raffaello e Valentino. Ingegnere e imprenditore, viaggi\u00f2 in Inghilterra e Australia . Fu eletto alla Camera nelle file del Partito Socialista Italiano nel 1919.\nIl suo corpo fu rinvenuto in una galleria ferroviaria nei pressi di Pizzo Calabro il 13 marzo 1921. Dubbi sul motivo della sua morte furono espressi da Filippo Turati nella commemorazione alla Camera: la stampa fascista aveva infatti intimato ai deputati socialisti di non rimettere piede in Calabria."}
{"id": "5174236", "revid": "767487", "url": "https://it.wikipedia.org/wiki?curid=5174236", "title": "Milan Bjegojevi\u0107", "text": "Era il marito di Gordana Baraga."}
{"id": "5174237", "revid": "123341046", "url": "https://it.wikipedia.org/wiki?curid=5174237", "title": "Museo etnografico regionale di Plovdiv", "text": "Il museo etnografico regionale , si trova a Plovdiv in un ricco palazzo del 1847 nel tipico stile della rinascenza bulgara, tra i pi\u00f9 belli della citt\u00e0, dove accoglie nei suoi due piani, con soffitti lignei intagliati, una ricca collezione etnografica costituita da materiale proveniente dalla regione di Plovdiv. Oltre alle sezioni relative agli antichi mestieri e ai costumi tradizionali, si segnala la sala con gli strumenti musicali. Di valore la collezione di oggetti in rame stagnato e i gioielli."}
{"id": "5174239", "revid": "22475", "url": "https://it.wikipedia.org/wiki?curid=5174239", "title": "Moschea del venerd\u00ec di Amol", "text": "La Moschea del venerd\u00ec di Amol (in persiano: \u0645\u0633\u062c\u062f \u062c\u0627\u0645\u0639 \u0622\u0645\u0644, \"Masjid-e-J\u0101meh Amol\") \u00e8 la moschea comunitaria di Amol, citt\u00e0 della Mazandaran in Iran."}
{"id": "5174240", "revid": "28592", "url": "https://it.wikipedia.org/wiki?curid=5174240", "title": "Musei archeologici", "text": ""}
{"id": "5174242", "revid": "599013", "url": "https://it.wikipedia.org/wiki?curid=5174242", "title": "Caroline Schneider", "text": "Carriera.\nIn carriera ha raggiunto una finale di doppio al Generali Ladies Linz nel 1994, in coppia con la svedese \u00c5sa Carlsson. Nei tornei del Grande Slam ha ottenuto il suo miglior risultato raggiungendo il secondo turno nel doppio all'Open di Francia nel 1991, agli Australian Open nel 1998 e a Wimbledon sempre nel 1998, e nel doppio misto all'Open di Francia nel 1991 e a Wimbledon nel 1994.\nStatistiche.\nRisultati in progressione.\nSingolare nei tornei del Grande Slam.\n\"Nessun partecipazione\""}
{"id": "5174247", "revid": "126257", "url": "https://it.wikipedia.org/wiki?curid=5174247", "title": "Wolseley Motor Company", "text": ""}
{"id": "5174250", "revid": "287204", "url": "https://it.wikipedia.org/wiki?curid=5174250", "title": "Milan Bjegojevic", "text": ""}
{"id": "5174258", "revid": "536103", "url": "https://it.wikipedia.org/wiki?curid=5174258", "title": "Carta Olimpica", "text": "La Carta Olimpica \u00e8 un documento ufficiale, approvato dal Comitato Olimpico Internazionale, che contiene un insieme di regole e linee guida per l'organizzazione dei Giochi olimpici e il governo del movimento olimpico, codificandone i principi fondamentali.\nRedatta in inglese e francese (le lingue ufficiali del CIO), fu pubblicata per la prima volta nel 1908 con il titolo \"Annuaire du Comit\u00e9 International Olympique\" (\"Annuario del Comitato Olimpico Internazionale\"), ispirandosi ad alcune regole scritte da Pierre de Coubertin nel 1899. Nel corso degli anni ha assunto varie denominazioni, giungendo a quella odierna di \"Carta Olimpica\" nel 1978. Anche le regole hanno subito col tempo diverse modifiche; l'ultima revisione della carta risale al 9 settembre 2013.\nObiettivi.\nNel corso della storia delle Olimpiadi, la Carta Olimpica \u00e8 stata spesso adoperata per risolvere alcune controversie. Come descritto nella sua introduzione, essa si prefigge 3 obiettivi principali:\nContenuto.\nLa Carta Olimpica \u00e8 composta da 6 capitoli e 61 articoli."}
{"id": "5174264", "revid": "2186284", "url": "https://it.wikipedia.org/wiki?curid=5174264", "title": "The Champs", "text": "The Champs sono stati un gruppo musicale rock and roll statunitense attivo tra la fine degli anni cinquanta e la prima met\u00e0 degli anni sessanta.\nStoria.\nThe Champs sono conosciuti in particolare per il brano strumentale \"Tequila\" (1958) che raggiunse la posizione #1 nella Billboard Chart.\nFormazione.\n(*) Il vero nome di Chuck Rio \u00e8 Danny Flores; lo pseudonimo venne usato dal sassofonista poich\u00e9 a quel tempo era sotto contratto con un'altra casa discografica."}
{"id": "5174276", "revid": "1318658", "url": "https://it.wikipedia.org/wiki?curid=5174276", "title": "Grammy Awards 1959", "text": "La 1\u00aa edizione dei Grammy Awards si \u00e8 tenuta il 4 maggio 1959 in due differenti cerimonie, a Los Angeles nel Beverly Hilton Hotel e nel Park Sheraton Hotel a New York. \u00c8 stato trasmesso in televisione dal network statunitense ABC e presentato da Mort Sahl. "}
{"id": "5174279", "revid": "547992", "url": "https://it.wikipedia.org/wiki?curid=5174279", "title": "Franco Piccinelli", "text": "Biografia.\n\u00c8 stato uno dei maggiori scrittori italiani di epica contadina. \u00c8 nato a Neive, in provincia di Cuneo nel dicembre del 1933, quando l\u2019America aveva deciso di dire fine al proibizionismo. Figlio di un capostazione, Irmo, e di una maestra, Adele, era il secondo di due figli. L\u2019altro, Ernesto, era pi\u00f9 grande di quattro anni.\nErano anni di profonde tensioni sociali in tutta l\u2019Europa. L\u2019Italia, che aveva dato inizio alla sua politica di espansionismo coloniale in Africa e verso l\u2019Albania, stava vivendo il periodo del ventennio fascista e si era avvicinata pericolosamente alla Germania hitleriana con il Patto d\u2019acciaio.\nIn questo contesto che, perdurando una seria crisi economica, Franco Piccinelli ricorda, nei suoi soventi racconti ai figli, Paolo e Laura, la sua frequentazione a scuola, le figure dei suoi maestri, di alcune materie di allora come \u201cStoria e cultura fascista\u201d, \u201cIgiene e cura della persona\u201d, imposte da una serie di riforme scolastiche, a cominciare da quella di Giovanni Gentile del 1923, e alle frequenti visite degli ispettori ministeriali che verificavano l\u2019esatta applicazione delle disposizioni.\nTerminati gli studi classici, presso il liceo \"G. Govone\" di Alba, si iscrisse alla facolt\u00e0 di Giurisprudenza dell\u2019Universit\u00e0 di Camerino, nel corso dei quali inizi\u00f2 la sua attivit\u00e0 di giornalista che lo port\u00f2, tra il 1965 e il 1969, a lavorare per il quotidiano di Ancona, \"La Voce Adriatica\", del quale divenne anche direttore.\nIl suo romanzo d'esordio, \"Le colline splendono al buio\", \u00e8 del 1961. Autore di oltre 40 libri, tra saggi, romanzi e poesie, ha ambientato la maggior parte delle sue opere proprio nelle Langhe, di dove era originario, proseguendo la tradizione di Cesare Pavese, Beppe Fenoglio e Nuto Revelli pur rimanendo il suo stile differente, fresco, brioso, piacevole, con la passione del dettaglio.\nCome giornalista diresse il quotidiano \"Voce Adriatica\" dal 1965 al 1968, per poi entrare in Rai. Negli anni dal 1974 al 1977 condusse dagli studi di Roma la rubrica televisiva \"Oggi al Parlamento\". Il 24 aprile 1979, quando era caporedattore del Telegiornale Rai di Torino, fu oggetto di un attentato dei Proletari Armati per il Comunismo che lo ferirono gravemente alle gambe.\nRipresosi, Piccinelli torn\u00f2 a Roma dedicandosi alla radio e alla TV non pi\u00f9 come cronista, ma come conduttore dal tocco intellettuale: si ricordano il programma televisivo di Rai 2 \"Il pomeriggio\", presentato assieme ad Anna Benassi, Nicoletta Orsomando e Paolo Cavallina nel 1980 -1981, e il programma radiofonico di prima mattinata di Rai Radiodue \"I giorni\", a pi\u00f9 riprese dal 1982."}
{"id": "5174280", "revid": "287204", "url": "https://it.wikipedia.org/wiki?curid=5174280", "title": "Juan Albert Viloca", "text": "Carriera.\nIn carriera ha raggiunto due finali nel singolare allo Swiss Open Gstaad nel 1997 e all'Abierto Mexicano Telcel nello stesso anno. Nei tornei del Grande Slam ha ottenuto il suo miglior risultato raggiungendo il secondo turno nel singolare all'Open di Francia nel 1997 e nel 1998 e a Wimbledon nel 1997."}
{"id": "5174281", "revid": "857769", "url": "https://it.wikipedia.org/wiki?curid=5174281", "title": "Juan Albert Viloca Puig", "text": ""}
{"id": "5174282", "revid": "857769", "url": "https://it.wikipedia.org/wiki?curid=5174282", "title": "Juan Albert Viloca-Puig", "text": ""}
{"id": "5174283", "revid": "857769", "url": "https://it.wikipedia.org/wiki?curid=5174283", "title": "Juan-Albert Viloca-Puig", "text": ""}
{"id": "5174287", "revid": "857769", "url": "https://it.wikipedia.org/wiki?curid=5174287", "title": "Joan Albert Viloca", "text": ""}
{"id": "5174288", "revid": "125950057", "url": "https://it.wikipedia.org/wiki?curid=5174288", "title": "Grammy Awards 1960", "text": "La 2\u00aa edizione dei Grammy Awards si \u00e8 svolta il 29 novembre 1959 a Los Angeles e a New York; presentata da Meredith Wilson e trasmessa dalla NBC, si tratta della seconda edizione tenutasi nel 1959, mentre l'edizione successiva sarebbe stata organizzata solamente due anni dopo."}
{"id": "5174309", "revid": "729019", "url": "https://it.wikipedia.org/wiki?curid=5174309", "title": "Sopwith Baby", "text": "Il Sopwith Baby fu un idrovolante a scarponi monomotore, monoposto e biplano, sviluppato dall'azienda aeronautica britannica Sopwith Aviation Company negli anni dieci del XX secolo e prodotto, oltre che dalla stessa, su licenza sia in patria, dalla Blackburn Aircraft, che all'estero, dall'italiana SA Aeronautica Gio Ansaldo e dalla norvegese Marinens Flyvebaatfabrikk.\nDerivato dal precedente Sopwith Schneider, venne utilizzato come idrocaccia (o pi\u00f9 propriamente come idroscout) e come idrobombardiere leggero durante e dopo il termine della Prima guerra mondiale.\nStoria del progetto.\nLe origini del progetto sono da far risalire ad uno sviluppo del Sopwith Schneider, una variante monoposto del Tabloid a carrello fisso realizzata per concorrere, aggiudicandosela, all'edizione del 1914 della Coppa Schneider, il quale entr\u00f2 in servizio con il Royal Naval Air Service (RNAS), la componente aerea della Royal Navy, dopo l'inizio della Grande Guerra.\nIl Baby, altrimenti identificato come Admiralty 8200 Type, fu elaborato dalla Sopwith Aviation per rispondere ad un'esigenza dell'Ammiragliato britannico, ed inizialmente differiva marginalmente dall'impostazione del vincitore della Coppa Schneider.\nIn seguito all'aggiornamento delle specifiche, rese pi\u00f9 restrittive per adeguare la flotta aerea alle mutate prestazioni dei modelli avversari, il modello venne interessato da una serie di modifiche migliorative da parte della Blackburn Aircraft di Leeds.\nDal modello venne inoltre ricavata un'ulteriore variante, il Fairey Hamble Baby, che fu costruita sia dalla Fairey che dalla Parnall.\nIl Royal Naval Air Service emise un ordine complessivo per 286 Sopwith Baby dei quali 100 unit\u00e0 vennero realizzate dalla Sopwith a Kingston e 186 dalla Blackburn Aircraft a Leeds, ed il resto della produzione venne realizzata per l'esportazione. Il modello fu inoltre realizzato su licenza, nell'allora Regno d'Italia dalla SA Aeronautica Gio Ansaldo di Torino, che ne costru\u00ec 100 esemplari su commissione della Regia Marina, e in Norvegia, dalla Marinens Flyvebaatfabrikk, che lo realizz\u00f2 per conto della Kongelige Norske Sj\u00f8forsvaret, la marina militare norvegese."}
{"id": "5174313", "revid": "287204", "url": "https://it.wikipedia.org/wiki?curid=5174313", "title": "Epanokalimavkion", "text": "Un epanokalimavkion (, anche \" 'epanokalimafko' \" \u03b5\u03c0\u03b1\u03bd\u03c9\u03ba\u03b1\u03bb\u03cd\u03bc\u03bc\u03b1\u03c5\u03c7\u03bf) \u00e8 un capo di abbigliamento clericale indossato dai monaci della Chiesa ortodossa che portano il grado di rassoforo o superiore, compresi i vescovi. Si tratta di un velo, di solito nero, che \u00e8 indossato sopra il kamilavkion.\nL'epanokamilavkion \u00e8 attaccato alla parte anteriore del kamilavkion e si estende sopra la parte superiore per scendere lungo la schiena. In alcune tradizioni, i monaci lasciano scendere i lembi del velo sopra le spalle.\nNella Chiesa ortodossa russa, l'epanokamelavkion calzato sul kamilavkion \u00e8 chiamato Klobuk.\nGli ierodeaconi (cio\u00e8 monaci diaconi) si tolgono l'epanokamelavkion quando servono il servizio liturgico; se non servono, lo devono indossare ogni volta che frequentano i riti. I monaci che sono stati ordinati suddiaconi (chierichetti), non indossano il kamilavkion. Gli Ieromonaci devono indossare sempre l'epanokamelavkion ogni volta che indossano il kamilavkion.\nNella tradizione russa, l'epanokamelavkion di un arcivescovo ha una croce gemmata cucita sulla parte anteriore. Un metropolita indossa un epanokamilavkion bianco con la stessa croce gemmata. Il Patriarca di Mosca porta un'epanokamelavkion spesso riccamente ricamato con serafini o altri simboli sacri sui lembi ed \u00e8 calzato su di un kamilavkion conico chiamato koukoulion.\nIl Patriarca di Bulgaria indossa un epanokamelavkion bianco con una piccola croce. Il Patriarca di Romania indossa una epanokamelavkion bianco.\nSul Monte Athos, le tradizioni possono variare da monastero a monastero, ma in generale, nei monasteri greci, l'epanokamelavkion non \u00e8 cucito al kamilavkion, ma sta semplicemente posato su di esso. La ragione \u00e8 che i monaci Athoniti devono poterlo rimuovere e porlo sulle spalle in certi momenti della liturgia."}
{"id": "5174314", "revid": "599013", "url": "https://it.wikipedia.org/wiki?curid=5174314", "title": "Adam Pech\u00e1\u010dek", "text": ""}
{"id": "5174318", "revid": "124123", "url": "https://it.wikipedia.org/wiki?curid=5174318", "title": "Y\u016bko Obuchi", "text": "Biografia.\nY\u016bko Obuchi \u00e8 figlia di Keiz\u014d Obuchi, Primo ministro del Giappone dal 1998 al 2000, e nipote di Mitsuhei Obuchi, uomo politico del dopoguerra.\nLaureatasi all'Universit\u00e0 Seij\u014d, universit\u00e0 che aveva gi\u00e0 formato numerosi attori e personaggi televisivi, Obuchi lavor\u00f2 come giornalista alla TBS dal 1996 al 1998. Fu eletta alla Camera dei Rappresentanti per la prima volta nel 2000, vincendo il seggio che era stato di suo padre, morto ancora in carica a causa di un ictus.\nIl 24 settembre 2008 Obuchi fu nominata Ministro di Stato per gli affari sociali e l'uguaglianza di genere nel gabinetto del primo ministro Tar\u014d As\u014d: fu il pi\u00f9 giovane membro di un gabinetto del Giappone nel dopoguerra. A causa della sconfitta alle elezioni, il suo partito fu estromesso dal governo dal settembre 2009 al dicembre 2012.\nNel dicembre 2012 \u00e8 stata nominata Vice Ministro delle Finanze dal nuovo primo ministro Shinz\u014d Abe e il 3 settembre 2014 fu nominata Ministro dell'Economia, del Commercio e dell'Industria in seguito a un rimpasto voluto dallo stesso premier. Come tale \u00e8 diventata il ministro responsabile per l'industria nucleare in Giappone, con responsabilit\u00e0 per il ripristino dopo il disastro nucleare di Fukushima.\nIl 20 ottobre 2014 Obuchi ha rassegnato le dimissioni dal governo in seguito a uno scandalo per l'utilizzo di fondi elettorali e pubblici in operazioni non inerenti alla sua attivit\u00e0 politica, ad esempio l'acquisto di biglietti teatrali destinati ai suoi potenziali sostenitori o di prodotti di bellezza."}
{"id": "5174319", "revid": "1573940", "url": "https://it.wikipedia.org/wiki?curid=5174319", "title": "Palazzo Ramacogi", "text": "Palazzo Ramacogi \u00e8 uno degli edifici storici pi\u00f9 importanti di Cantalice (Rieti). Si trova in pieno centro storico, in prossimit\u00e0 di Piazza del Popolo.\nIl Palazzo \u00e8 preannunciato da una serie di archi a tutto sesto che focalizzano l'attenzione sul grande portone d'ingresso. Il Portone, realizzato in legno, \u00e8 racchiuso da una bugnatura diamantata che a sua volta \u00e8 inscritta in un modulo rettangolare e tangente ad una trabeazione con cornice. Il modulo rettangolare presenta due rose, opposte ma non simmetriche, scolpite nella parete. Al cento della trabeazione \u00e8 possibile osservare lo stemma della Famiglia Ramacogi che raffigura uno scudo ed una rosa nella sua sommit\u00e0.\nIl Palazzo presenta una loggia cinquecentesca a cinque arcate e gode di uno splendido panorama; \u00e8 possibile osservare la Piana Reatina ed i laghi Lungo e Ripasottile. Le finestre rinascimentali dell'edificio affacciano direttamente in Piazza del Popolo e Piazza Martiri della Libert\u00e0.\nIl Palazzo fu restaurato dal Vignola."}
{"id": "5174320", "revid": "438678", "url": "https://it.wikipedia.org/wiki?curid=5174320", "title": "Derivata aritmetica", "text": "In teoria dei numeri, la derivata aritmetica \u00e8 una funzione definita sugli interi non negativi, costruita sulla base della fattorizzazione di un numero in numeri primi, in analogia con la regola del prodotto per la derivata di una funzione che viene utilizzato in analisi matematica.\nSia formula_1 un intero non negativo, allora la \u201cderivata aritmetica\u201d formula_2 di formula_1 \u00e8 definita come segue:\nSe l'intero non negativo formula_1 ha fattorizzazione in numeri primi:\nallora la derivata aritmetica formula_2 di formula_1 \u00e8:"}
{"id": "5174321", "revid": "767487", "url": "https://it.wikipedia.org/wiki?curid=5174321", "title": "Ferdinando il toro", "text": "Ferdinando il toro, anche conosciuto come Il toro Ferdinando (\"Ferdinand the Bull\") \u00e8 un film del 1938 diretto da Dick Rickard.\nTrama.\nC'era una volta nella Spagna solat\u00eca un piccolo toro che si chiamava Ferdinando. Tutti gli altri piccoli tori, suoi compagni, correvano, saltavano e si prendevano a testate; ma non Ferdinando. Lui aveva il suo posticino prediletto sotto un albero di sughero, dove si accucciava tranquillamente all'ombra ad annusare i fiori. Con il passar degli anni Ferdinando crebbe e crebbe, finch\u00e9 divenne molto grosso e molto forte. Tutti gli altri tori volevano combattere nell'arena di Madrid, ma Ferdinando no; gli piaceva ancora star seduto sotto l'albero di sughero ad annusare i fiori. Un giorno cinque uomini andarono a scegliere i tori pi\u00f9 grossi, veloci e feroci per la corrida. Tutti i tori iniziarono a correre, a saltare e a prendersi a testate affinch\u00e9 li scegliessero. Ma non Ferdinando, sapeva che non l'avrebbero scelto e non gl'importava; cos\u00ec torn\u00f2 a sedersi sotto il suo albero, ma inavvertitamente si sedette sopra una vespa: il toro cominci\u00f2 a correre sbuffando e muggendo come impazzito; i cinque uomini lo videro e urlarono tutti di gioia, lo portarono via su di un carro per il combattimento dell'arena. Il combattimento di Ferdinando venne annunciato in grande stile: ci fu la parata, i banderilleros, i picadores; poi arriv\u00f2 il matador, e dagli spalti gli venne lanciato un mazzo di fiori. Arriv\u00f2 il momento del toro, era Ferdinando, conosciuto come \" Ferdinando il feroce\", e tutti avevano paura di lui. Ma quando Ferdinando vide quei fiorellini corse in mezzo all'arena; tutti pensavano che si sarebbe battuto ferocemente, ma quando arriv\u00f2 nel mezzo dell'arena, si sedette tranquillo ad annusare i fiori. Tutti erano furiosi, ma il matador era il pi\u00f9 furioso, fece di tutto per convincere Ferdinando a combattere, lo supplic\u00f2, ma lui se ne stava seduto ad annusare. Il matador era cos\u00ec infuriato che si mise a piangere perch\u00e9 non pot\u00e9 dimostrare la sua bravura. Cos\u00ec Ferdinando venne riportato a casa, e per quel che si sa, sta ancora l\u00e0, tranquillo, sotto il suo prediletto albero di sughero, ad annusare i fiori.\nProduzione.\nProdotto dalla Walt Disney Pictures, \u00e8 tratto dal libro \"La storia del toro Ferdinando\" di Munro Leaf uscito due anni prima. Tale libro venne bandito in Spagna e bruciato in segno di propaganda nella Germania nazista.\nLe figure dei banderilleros e dei picadores sono delle caricature di vari artisti che lavoravano alla Disney, tra i quali: Bill Tytla (l'uomo a cavallo), Fred Moore, Art Babbitt, Hamilton Luske, e Jack Campbell, mentre il piccoletto che chiude il gruppo portando la spada del matador \u00e8 la caricatura di Ward Kimball, l'animatore principale. Il matador \u00e8 ispirato alla figura dello stesso Walt Disney.\n\u00c8 stato l'unico cartone animato degli anni trenta a vincere il premio oscar non facente parte della serie Sinfonie allegre.\nDistribuzione.\nVenne distribuito nelle sale statunitensi il 25 novembre 1938. In Italia usc\u00ec al cinema solo nel 1967.\nEdizioni home video.\nDVD.\nIl cortometraggio \u00e8 stato incluso all'interno del DVD: \"Favoloso Natale con gli Amici Disney!\", uscito il 23 Novembre 2006 e nel DVD: \"Le Fiabe Disney Vol. 5 - I Tre Porcellini e altre storie\"."}
{"id": "5174322", "revid": "741067", "url": "https://it.wikipedia.org/wiki?curid=5174322", "title": "Il toro Ferdinando", "text": ""}
{"id": "5174340", "revid": "1444886", "url": "https://it.wikipedia.org/wiki?curid=5174340", "title": "Intensit\u00e0 efficace della corrente alternata", "text": "Per intensit\u00e0 efficace di una corrente alternata si intende quel valore di corrente che, attraversando una resistenza elettrica, produrr\u00e0 lo stesso effetto termico di una corrente continua.\nApplicando la legge di Joule ad una corrente continua formula_1 che attraversa una resistenza formula_2, tale corrente compir\u00e0 un lavoro elettrico formula_3 atto a produrre in un intervallo di tempo formula_4 una quantit\u00e0 di energia pari a:\nformula_5\nAllo stesso modo una corrente in regime sinusoidale con valor massimo formula_6, attraversando la stessa resistenza formula_2, con andamento formula_8 e potenza istantanea formula_9 nell'intervallo di tempo del semiperiodo formula_10, dove la corrente ha verso costante, avr\u00e0 effettuato un lavoro formula_11 di:\nformula_12\nEffettuiamo a questo punto una sostituzione di variabile ponendo:\nformula_13\nEssendo formula_14 un integrale rilevante, ne \u00e8 conosciuta la soluzione:\nformula_15\nApplicandola:\nformula_16\nRisostituendo formula_17 e tenendo conto del valore della velocit\u00e0 angolare formula_18 del vettore corrente:\nformula_19\nQuindi nel calcolo:\nformula_20\nDovendo essere l'energia termica prodotta nell'intervallo del semiperiodo formula_10 uguale sia per la corrente continua che per l'alternata, anche i lavori elettrici devono coincidere formula_22 e, stabilito per definizione che il valore della corrente continua rappresenta il valore efficace formula_23 sar\u00e0:\nformula_24\nValore efficace della tensione alternata.\nAnalogamente a quanto visto per la corrente possiamo determinare il valore efficace per la tensione seguendo la logica:\nformula_25"}
{"id": "5174345", "revid": "666668", "url": "https://it.wikipedia.org/wiki?curid=5174345", "title": "Walter Fernandes da Costa Firmino", "text": ""}
{"id": "5174346", "revid": "606685", "url": "https://it.wikipedia.org/wiki?curid=5174346", "title": "Image (associazione culturale)", "text": ""}
{"id": "5174349", "revid": "1089468", "url": "https://it.wikipedia.org/wiki?curid=5174349", "title": "Valore efficace tensione alternata", "text": ""}
{"id": "5174350", "revid": "124692632", "url": "https://it.wikipedia.org/wiki?curid=5174350", "title": "Palomba Serafini Associati", "text": "Palomba Serafini Associati \u00e8 uno studio di architettura e design costituito da Ludovica Serafini (Roma, 1961) e Roberto Palomba (Cagliari, 1963) architetti e designer italiani.\nIn seguito alla laurea in Architettura conseguita presso l'Universit\u00e0 La Sapienza di Roma, nel 1994 fondano lo studio Ps+a Palomba Serafini Associati, che ha sede a Milano. Roberto Palomba inoltre \u00e8 stato docente di Industrial Design presso il Politecnico di Milano.\nIl segno distintivo dello studio emerge dalla capacit\u00e0 dei fondatori, di coniugare una visione contemporanea della societ\u00e0 e delle esigenze delle persone, con un'ampia conoscenza delle radici storiche e culturali dell\u2019architettura e del design, producendo risultati che fondono il passato con il futuro.\nQuesto approccio unico e personale rende la realt\u00e0 di Palomba Serafini Associati, particolarmente sensibile alle questioni relative alla funzione e alla necessit\u00e0 di creare prodotti e architetture di lunga durata.\nHanno ricevuto numerosi premi e riconoscimenti internazionali tra cui Compasso d\u2019oro ADI nel 2011 per il lavabo Lab 03 di Kos, Elle Decoration International Design Award, Design Plus, Good Design Award, Red Dot, German Design Award. Nel 2010 alcuni dei loro prodotti sono stati esposti durante la mostra \"Quali cose siamo\", curata da Alessandro Mendini presso il Triennale Design Museum della Triennale di Milano. Inoltre alcuni dei loro disegni sono stati esposti durante la mostra \"Il segno dei designer\", a cura di Gianni Veneziano, presso la Triennale Design Museum. Collaborano con numerose aziende tra cui Benetti Yachts Boffi, Driade, Kartell, KitchenAid, Kos, Sawaya &amp; Moroni, Samsung, Zanotta, Zucchetti.\nA partire dal 2012 Roberto Palomba scrive articoli per l'Huffington Post.\nNel 2013 Ludovica Serafini e Roberto Palomba hanno partecipato alla \"Be Original Week\", una manifestazione organizzata da Elle Decor Italia contro la contraffazione di prodotti di design.\nNel 2014 i due progettisti si sono occupati della riqualificazione di un frantoio del '600 a Sogliano Cavour, in provincia di Lecce.\nLudovica Palomba \u00e8 ambassador Expo 2015.\nNel 2019 Lo studio celebra i suoi 25 anni di attivit\u00e0 con la mostra Ipertesto, allestita nella Galleria d' Arte - Tommaso Calabro,Milano, progettando un allestimento di pezzi unici firmati con le pi\u00f9 importanti aziende di design nel panorama internazionale.\nPubblicazioni.\nNel 2007 viene pubblicata la monografia \"Ludovica + Roberto Palomba. Bathrooms. From inspiration to lifestyle\" edita da Hatje Cantz Verlag, che ha ricevuto il premio IF communication design award 2007"}
{"id": "5174351", "revid": "481666", "url": "https://it.wikipedia.org/wiki?curid=5174351", "title": "Roger Lytton", "text": ""}
{"id": "5174356", "revid": "869733", "url": "https://it.wikipedia.org/wiki?curid=5174356", "title": "Serenissima (gioco)", "text": "Serenissima \u00e8 un gioco in stile tedesco di Dominique Erhard e Duccio Vitale.\nSvolgimento del gioco.\nIl gioco si svolge nello scenario del Mediterraneo conteso fra due, tre o quattro potenze mercantili (Venezia, Genova, Spagna e Impero Ottomano) controllate dai giocatori.\nIl gioco si articola su un numero predefinito di turni, articolati nelle seguenti fasi:\nL'ordine di turno viene scelto attraverso un'asta coperta.\nLe azioni volgono al controllo dei porti, che garantiscono all'ultimo turno la conquista di punti vittoria.\nEdizioni.\n\u00c8 stata pubblicata nel 2012 una seconda edizione."}
{"id": "5174357", "revid": "773636", "url": "https://it.wikipedia.org/wiki?curid=5174357", "title": "Starosel", "text": ""}
{"id": "5174370", "revid": "116851312", "url": "https://it.wikipedia.org/wiki?curid=5174370", "title": "Starosel (sito archeologico)", "text": "Nei pressi di Starosel, un villaggio della Bulgaria sito nel comune di Hisarija nella Regione di Plovdiv, si trova un sito archeologico di eccezionale importanza. Sulla sommit\u00e0 di un poggio che si alza all'estremo confine meridionale del sistema montuoso della Sredna Gora, con vedute che giungono a Plovdiv e perfino ai Rodopi, \u00e8 stato rinvenuto un tempio dei Traci del v secolo a.C., adibito alla pratica di riti orfici, dove avvenne la divinizzazione del re Sitalk, tra i pi\u00f9 gloriosi della dinastia degli Odrisi.\nPer buona parte interrato, l'eccezionale monumento \u00e8 al momento solo parzialmente visibile, a causa delle impalcature di legno che sostengono all'interno la volta e i teloni di plastica che proteggono le gradinate dalle intemperie.\nIl tempio \u00e8 circondato da una \"krepida\" (parete di sostegno in blocchi di granito), lungo il cui perimetro si trovano una vasca dove si conservava il vino, bevanda certamente collegata ai riti che si tenevano nella zona sacra, e un'area per sacrifici di animali. Anche il tempio vero e proprio \u00e8 formato da grandi blocchi di granito, perfettamente squadrati e uniti da lunghi listelli di piombo che venivano profondamente agganciati nei blocchi. Una scalinata conduce a una piccola terrazza, ai lati della quale si alza una breve gradinata, da dove gli iniziati potevano assistere alle cerimonie. Tre alti scalini conducono all'anticamera del sacrario, chiusa da un pesante uscio (ne restano i solchi, profondamente incisi). Una nuova porta (gli stipiti, intagliati con motivi geometrici, conservano ancora tracce di policromia) serbava la parte pi\u00f9 interna del tempio, di forma perfettamente circolare, che sorregge una cupola chiusa in alto da un cuneo. Lungo la parete corre un elegante fregio a triglifi sotto al quale si susseguono semicolonne scanalate. Ogni anno, in prossimit\u00e0 del solstizio invernale, i raggi solari penetrano nella camera interna. Il tempio faceva parte di un'ampia area sacrale, come\ntestimoniano il rinvenimento, nei pressi del parcheggio, di un sarcofago interrato, che conteneva un cavaliere sepolto secondo il rituale orfico (i gioielli che facevano parte del suo corredo funerario si trovano oggi al Museo Archeologico di Sofia) e, poco sotto, lungo la strada, i resti di una tomba-santuario a colonne coeva al tempio principale."}
{"id": "5174372", "revid": "149485", "url": "https://it.wikipedia.org/wiki?curid=5174372", "title": "Principia Discordia", "text": ""}
{"id": "5174376", "revid": "1305772", "url": "https://it.wikipedia.org/wiki?curid=5174376", "title": "Chiesa di Santa Marina", "text": ""}
{"id": "5174391", "revid": "247222", "url": "https://it.wikipedia.org/wiki?curid=5174391", "title": "In the Pocket (Stanley Turrentine)", "text": "In the Pocket \u00e8 un album di Stanley Turrentine, pubblicato dalla Fantasy Records nel 1975. Il disco fu registrato nel gennaio del 1975 a Los Angeles, California (Stati Uniti)."}
{"id": "5174392", "revid": "76963", "url": "https://it.wikipedia.org/wiki?curid=5174392", "title": "Nathan Chapman", "text": "Biografia.\nOriginario del Tennessee, \u00e8 noto per i suoi lavori nel mondo della musica country con la cantante Taylor Swift. \nHa prodotto i suoi album a partire dall'eponimo \"Taylor Swift\" e ha vinto numerosi premi, tra cui il Grammy Award all'album dell'anno nel 2010.\nInoltre ha collaborato con The Band Perry, Jypsi, Point of Grace, Krystal Keith, Shania Twain, Lady Antebellum e Jimmy Wayne."}
{"id": "5174394", "revid": "28592", "url": "https://it.wikipedia.org/wiki?curid=5174394", "title": "Chiesa di Santa Marina (Taviano)", "text": ""}
{"id": "5174395", "revid": "28592", "url": "https://it.wikipedia.org/wiki?curid=5174395", "title": "Chiesa di Santa Marina (Muro Leccese)", "text": ""}
{"id": "5174396", "revid": "247222", "url": "https://it.wikipedia.org/wiki?curid=5174396", "title": "The Genius Sings the Blues", "text": "The Genius Sings the Blues \u00e8 un album discografico del cantante e pianista statunitense Ray Charles, pubblicato dalla Atlantic Records nel 1961. \nTracce.\nTutte le tracce sono di Ray Charles, tranne dove indicato."}
{"id": "5174398", "revid": "247222", "url": "https://it.wikipedia.org/wiki?curid=5174398", "title": "Soul Meeting", "text": "Soul Meeting \u00e8 un album discografico in studio collaborativo di Ray Charles e Milt Jackson, pubblicato dalla Atlantic Records nel 1961. \nSi tratta della seconda collaborazione tra i due artisti dopo \"Soul Brothers\" (1958).\nTracce.\nTutte le tracce sono di Ray Charles, tranne dove indicato.\nLP side A\nLP side B"}
{"id": "5174402", "revid": "181699", "url": "https://it.wikipedia.org/wiki?curid=5174402", "title": "Cucina mediorientale", "text": "La cucina mediorientale interessa una vasta area che include le regioni occupate dall'Asia Sudoccidentale, l'Iran, la Turchia e l'Egitto. Quest'ultimo Paese si trova geograficamente in Nordafrica, ma ha cultura e consuetudini assimilabili al resto del Medio Oriente. In tema di gastronomia c'\u00e8 un filo conduttore che scavalca i confini e lega tra loro tutti i paesi di questa regione. \nI costumi sociali e l'osservanza religiosa hanno un'influenza determinante sulla cucina e sull'alimentazione dell'intera area. Regolano, infatti, il modo in cui il cibo viene preparato, cucinato e servito. Si comincia a cucinare di buon'ora e i pasti sono sempre preparati con estrema cura, perch\u00e9 impiegare tempo e impegno rende onore all'ospite. Seduti attorno a un tavolo basso, si gustano molti \"mezze \"(antipasti) prima del vero pasto, che sar\u00e0 sempre abbondante. Non si utilizzano piatti, n\u00e9 posate, ma un unico grande vassoio collocato al centro del tavolo da cui servirsi con le mani, aiutandosi con il pane. \nLa normale giornata alimentare si suddivide nei tre pasti classici: colazione, pranzo e cena. \nLa colazione.\nLa colazione \u00e8 molto diversa tra paese e paese e pu\u00f2 comprendere yogurt, miele, conserve di frutta ma anche piatti salati: il \"ful medames\" (zuppa di fave) in Egitto, uova al pomodoro in Turchia, pane, olive e altri stuzzichini. \nIl pranzo.\nIl pranzo si consuma tra l'una e le tre di pomeriggio e, soprattutto nelle citt\u00e0, \u00e8 leggero e comprende uno o pi\u00f9 \"mezze\". \nLa cena.\nLa cena, consumata tra le otto e le undici di sera, \u00e8 generalmente il pasto principale e comprende invece numerose portate.\nCi sono alcune regioni in cui l'alimentazione \u00e8 ricca di grassi animali, ma la maggior parte delle popolazioni mediorientali consuma molta frutta e verdura, pesce fresco e piccole quantit\u00e0 di carne, generalmente cotta alla griglia. \nTra gli alimenti energetici ci si affida a carboidrati a lento rilascio, come i legumi. Tra i cereali, il riso a chicco lungo, importato dall'India, \u00e8 molto apprezzato in Iran, dove viene utilizzato sia durante il pasto principale, come accompagnamento, sia come ripieno per verdure o mescolato ai legumi. Mentre il riso a chicco tondo \u00e8 impiegato anche nei budini e nelle zuppe. \nTra le carni, quella d'agnello \u00e8 la pi\u00f9 utilizzata, spesso arricchita con frutta e verdura, seguita immediatamente dal pollo, cucinato sul braciere o sobbollito nello yogurt. I musulmani non mangiano maiale ed \u00e8 previsto un rigido procedimento per la macellazione degli animali.\nIl pesce, invece, \u00e8 molto diffuso nelle zone costiere, specialmente in Turchia e Oman, dove generalmente \u00e8 preferito a molluschi e crostacei. Molte ricette per cucinarlo includono anche salse speziate o farciture d'erbe, mentre noci e frutta possono essere aggiunte per insaporire il piatto. Particolarmente gradite sono le melanzane, le zucchine, gli spinaci e i fagiolini. \nEsiste un'ampia scelta di insalate, che fanno sempre parte delle \"mezze\", spesso servite con lo \"labneh\" (un formaggio spalmabile) e lo yogurt. \nPer concludere il pasto \u00e8 abitudine gustare la frutta locale come i meloni, i melograni e molte altre variet\u00e0, sia fresche che essiccate. Mandorle, anacardi, pinoli, arachidi, nocciole e pistacchi sono molto comuni. Le arachidi sono utilizzate nei ripieni per il pollame oppure nelle farciture della pasticceria. \nTra le bevande il caff\u00e8 e il t\u00e8, entrambi serviti senza latte, sono molto apprezzati. I dolci molto zuccherati, per i quali la regione \u00e8 rinomata, sono spesso gustati come accompagnamento al t\u00e8 e al caff\u00e8, piuttosto che come dessert di fine pasto. Le bevande a base di frutta o yogurt, infine, sono diffuse e molto consumate ovunque, mentre gli alcolici si reperiscono con molta difficolt\u00e0, poich\u00e9 proibiti ai musulmani.\nLa cucina durante il Ramadan.\nDurante il Ramadan, che corrisponde al nono mese del calendario islamico, i musulmani digiunano. La maggior parte delle famiglie si alza presto, molto prima dell'alba per consumare un pasto - il\"sahur\". Dopo inizia il digiuno, durante il quale ci si astiene dal mangiare e dal bere fino al calar del sole. Alla sera si consuma un altro pasto, l\"'if\u1e6d\u0101r\", che \u00e8 un momento d'incontro per tutta la famiglia."}
{"id": "5174405", "revid": "729019", "url": "https://it.wikipedia.org/wiki?curid=5174405", "title": "R\u00e9gine Chassagne", "text": "Biografia.\nNata a Montr\u00e9al (Quebec), ha origini haitiane.\nNel 2000 \u00e8 tra i fondatori del gruppo Arcade Fire, di cui fa parte anche Win Butler, suo marito dal 2003. La coppia ha avuto un figlio nel 2013."}
{"id": "5174406", "revid": "88740", "url": "https://it.wikipedia.org/wiki?curid=5174406", "title": "Pockau-Lengefeld", "text": "Pockau-Lengefeld \u00e8 una citt\u00e0 del libero stato della Sassonia, Germania, nel circondario dei Monti Metalliferi. Costituita il 1\u00ba gennaio 2013 dalla fusione dei comuni di Pockau e Lengefeld."}
{"id": "5174418", "revid": "92920", "url": "https://it.wikipedia.org/wiki?curid=5174418", "title": "The Way It Always Starts", "text": ""}
{"id": "5174421", "revid": "729019", "url": "https://it.wikipedia.org/wiki?curid=5174421", "title": "William Butler (musicista)", "text": "Biografia.\nNato in California, \u00e8 cresciuto a The Woodlands (Texas).\nNel 2000 \u00e8 tra i fondatori del gruppo rock Arcade Fire, originario del Canada e di cui fanno parte anche suo fratello Win Butler e sua cognata R\u00e9gine Chassagne.\nNel 2008 si \u00e8 sposato con la ballerina Jenny Shore."}
{"id": "5174424", "revid": "117886031", "url": "https://it.wikipedia.org/wiki?curid=5174424", "title": "Regio III Isis et Serapis", "text": "La Regio III Isis et Serapis era la terza delle 14 regioni di Roma augustea classificata poi nei Cataloghi regionari della met\u00e0 del IV secolo. Prese il nome dal tempio di Iside e Serapide di Via Labicana.\nConfinava a ovest con la \"Regio IV Templum Pacis\", a est con la \"Regio V Esquiliae\" e a sud con la \"Regio II Caelimontium\".\nI confini della \"Regio\" andavano dalla \"Meta Sudans\" presso il Colosseo (incluso in questa regione) verso nord, ove il confine corrispondeva al \"Clivus Suburanus\" (che saliva verso nordest), quindi si dirigeva a sud lungo Via Merulana e quindi a ovest lungo la gi\u00e0 citata Via Labicana; la regione includeva un tratto delle Mura Serviane.\nTopografia.\nCorrispondeva sostanzialmente al colle Oppio, al centro della citt\u00e0 di Roma antica.\nI resti archeologici visitabili sono molteplici, in primis il Colosseo.\nAlla met\u00e0 del IV secolo l'ampiezza della \"Regio\" era indicata nei Cataloghi regionari in 12.350 piedi romani, pari a 3.656 metri.\nCaratteristiche.\nLa \"Regio\" era divisa in 12 \"vici\" (rioni), 12 \"aediculae\" (edicole), 2.757 \"insulae\" (caseggiati), 160 \"domus\" (case patrizie), 18 \"horrea\" (magazzini), 80 \"balnea\" (bagni), 65 \"laci\" (fontane) e 16 \"pistrina\" (panetterie). L'area era sorvegliata da 2 \"curatores\" e da 48 \"vicomagistri\".\nPrincipali monumenti pubblici.\nI principali monumenti della regione erano:"}
{"id": "5174425", "revid": "110157", "url": "https://it.wikipedia.org/wiki?curid=5174425", "title": "University of California, San Diego Men's Volleyball", "text": "La University of California, San Diego Men's Volleyball \u00e8 la squadra di pallavolo maschile appartenente alla University of California, San Diego, con sede a San Diego: milita nella Big West Conference della NCAA Division I.\nStoria.\nIl programma di pallavolo maschile della University of California, San Diego viene fondato nel 1989. Nel 2000 vince la NCAA Division III. Bench\u00e9 i programmi sportivi dell'universit\u00e0 prendano parte alla \"NCAA Division II\", quello di pallavolo maschile viene affiliato alla Division I NCAA. Il primo allenatore dei \"Tritons\" \u00e8 Digger Graybill, alla guida dal 1989 al 1991; negli anni successivi vi \u00e8 un continuo alternarsi di allenatori, fino all'arrivo dei Ron Larsen, al timone del programma dal 2000 al 2005. Dal 2006 la squadra viene affidata a Kevin Ring.\nNel 2018 il programma abbandona la Mountain Pacific Sports Federation, approdando nella neonata Big West Conference."}
{"id": "5174433", "revid": "729019", "url": "https://it.wikipedia.org/wiki?curid=5174433", "title": "Richard Reed Parry", "text": "Biografia.\nOriginario di Ottawa, \u00e8 cresciuto in una famiglia di musicisti: suo padre faceva parte del gruppo folk Friends of Fiddler's Green, mentre anche sua sorella, Evalyn Perry, \u00e8 una cantautrice.\nDal 2002 fa parte del gruppo rock Arcade Fire, fondato da Win Butler.\nInoltre fa parte del gruppo post-rock Bell Orchestre, che compone e interpreta musica strumentale.\nHa collaborato anche con i The National (\"High Violet\", 2010), Islands (\"Return to the Sea\", 2007), Little Scream (\"The Golden Record\", 2011), The Unicorns (\"Who Will Cut Our Hair When We're Gone?\", 2004), Sufjan Stevens e altri."}
{"id": "5174453", "revid": "247222", "url": "https://it.wikipedia.org/wiki?curid=5174453", "title": "The Sugar Man", "text": "The Sugar Man \u00e8 un album di Stanley Turrentine, pubblicato dalla CTI Records nel 1975. I brani del disco furono registrati al \"Van Gelder Studio\" di Englewood Cliffs, New Jersey (Stati Uniti) nelle date indicate nella lista tracce."}
{"id": "5174457", "revid": "1543377", "url": "https://it.wikipedia.org/wiki?curid=5174457", "title": "Welcome to New York (Taylor Swift)", "text": "Welcome to New York \u00e8 un brano musicale della cantante statunitense Taylor Swift, pubblicato il 21 ottobre 2014 come singolo promozionale del suo quinto album in studio \"1989\". \u00c8 stato presentato, tramite l'ascolto di una breve parte del brano, il 20 ottobre 2014 a Good Morning America, per poi essere pubblicato su iTunes il giorno seguente.\nDescrizione.\nIl brano, dalla durata di tre minuti e trentadue secondi, \u00e8 stato scritto da Taylor Swift e Ryan Tedder e prodotto dagli ultimi due insieme a Noel Zancanella.\nAccoglienza.\nJim Farber del \"New York Daily News\" ha criticato la canzone scrivendo \"A differenza delle altre canzoni classiche della nostra citt\u00e0, alla Swift manca la raffinatezza, o sostanza, dei successi di Frank Sinatra (\"New York, New York\"), Billy Joel (\"New York State of Mind\") e Alicia Keys / Jay-Z (\"Empire State of Mind\").\" Jen Carlson di \"Gothamist\" lo ha definito \"il peggior inno di New York di tutti i tempi\". Julianne Escobedo Shepherd per \"Jezebel\" ha reputato la canzone \"un inno di gentrificazione cos\u00ec ottuso che ci si chiede se la cantante stia effettivamente prendendo in giro a questo punto\". Esther Zuckerman di \"Entertainment Weekly\" ha scritto che \"onora la citt\u00e0... ma sfiora solo la superficie.\" Robert Christgau, che l\u2019ha chiamata la sua canzone preferita da \"1989\", ha pensato che i critici erano stati cos\u00ec duri solo per non sembrare fan della Swift. In una recensione pi\u00f9 positiva, Forrest Wickman di \"Slate\" l\u2019ha considerato \"un inno synth-pop che si potrebbe immaginare cantato da Katy Perry.\" Daniel D'Addario di \"Time\" ha affermato che la canzone \u00e8 un \"nuovo tipo di inno di uguaglianza\". Nate Scott di \"USA Today\" ha elogiato la canzone e ha detto che sarebbe diventata \"il prossimo inno di New York\". Jason Lipshutz di \"Billboard\" ha dato alla canzone tre stelle su cinque.\nSuccesso commerciale.\nAmerica.\nLa canzone raggiunse la quarantottesima posizione nella Billboard Hot 100 degli Stati Uniti d\u2019America. Il 22 gennaio 2015, fu certificata platino dalla RIAA per il milione di copie vendute in territorio americano.\nNella Billboard Canadian Hot 100 si spinse fino alla diciannovesima posizione.\nEuropa.\nIn Ungheria raggiunse la sedicesima posizione nella classifica dell\u2019Association of Hungarian Record Companies, in Spagna la ventunesima, in Danimarca la ventisettesima e nella UK Singles Chart la trentanovesima.\nOceania.\nIl singolo ebbe un buon successo in Oceania, riuscendo ad arrivare alla sesta e alla ventitreesima posizione rispettivamente in Nuova Zelanda e in Australia."}
