{"id": "5400019", "revid": "663330", "url": "https://it.wikipedia.org/wiki?curid=5400019", "title": "Elwood Reid", "text": "Biografia.\nNato e cresciuto a Cleveland, Ohio, maggiore dei tre figli di Thomas Reid, insegnante, e Charlotte Reid, segretaria. Reid ha ottenuto una borsa di studio per giocare a football americano presso l'Universit\u00e0 del Michigan, dopo aver finito il liceo a met\u00e0 degli anni Ottanta.\nDopo due anni come un guardalinee offensivo della squadra, Reid si \u00e8 rotto pi\u00f9 dischi nella colonna vertebrale, ponendo fine alla sua carriera sportiva. Reid ha terminato gli studi ottenendo un \"Bachelor of Arts\" e un \"Master of Fine Arts\" presso l'Universit\u00e0 del Michigan.\nDopo il matrimonio con la collega scrittrice Nina Reid e la nascita della loro figlia Sophia, Reid si trasferisce a Obernburg, New York, nel 1997.\nNel 1996 ha presentato una prima versione del suo racconto \"What Salmon Know\" al concorso di narrativa annuale della rivista trimestrale \"Gentleman\". Non ha vinto, ma \u00e8 stato inserito tra i cinque finalisti, e suo racconto \u00e8 stato pubblicato sul numero di febbraio 1997 della rivista. Nel 1998 Reid pubblica il suo primo romanzo semi-autobiografico intitolato \"If I Don't Six\". Successivamente pubblica altri due romanzi; \"Midnight Sun\" e \"D.B\".\nNel 2002 inizia l'attivit\u00e0 di sceneggiatore televisivo, lavora per le serie televisive \"Blind Justice\", \"Close to Home - Giustizia ad ogni costo\", \"Undercovers\", \"Cold Case - Delitti irrisolti\" e \"Hawaii Five-0\", di cui \u00e8 anche produttore.\nNel 2013 crea assieme a Meredith Stiehm \"The Bridge\", adattamento statunitense della serie televisiva danese/svedese \"The Bridge - La serie originale\". La serie con protagonisti Diane Kruger e Demi\u00e1n Bichir \u00e8 stata prodotta per un totale di due stagioni."}
{"id": "5400022", "revid": "17231", "url": "https://it.wikipedia.org/wiki?curid=5400022", "title": "Stazione di Chiba New Town Ch\u016b\u014d", "text": ""}
{"id": "5400023", "revid": "1543377", "url": "https://it.wikipedia.org/wiki?curid=5400023", "title": "Stevie McCrorie", "text": "Biografia.\nStevie McCrorie \u00e8 nato a Stirling, in Scozia.\nSposato con Amy McCroire, hanno una figlia di nome Bibi.\nPrima di vincere \"The Voice\", \u00e8 stato un vigile del fuoco e veniva soprannominato \"L'Eroe\" durante la competizione.\nCarriera.\n2010\u20132015: \"These Old Traditions\".\nMcCrorie inizi\u00f2 a incidere e a registrare i propri pezzi con il gruppo \"Scruffy Kid\", riuscendo ad aggiudicarsi il secondo posto nella battaglia scolastica delle band scozzesi. Cambi\u00f2 spesso nome al proprio gruppo (\"Feelings Pass\", \"The Goodnight Story\", \"CITY\" e \"Voom Club\"), ma alla fine decise di optare per \"Stevie and the Moon\". La band incise il singolo \"Wolves and Rainbows\" e pi\u00f9 tardi, nel 2010, fece uscire \"These Old Traditions\". Il gruppo si sciolse il 16 giugno 2013, il giorno dopo l'esibizione al Falkirks 20 Rocks.\n2015: \"The Voice UK\".\nNel 2015, McCrorie ha partecipato alle selezioni per la quarta stagione di \"The Voice UK,\" interpretando \"All I Want\" dei Kodaline. Dopo aver ricevuto un plauso per la sua esibizione da parte dei quattro giudici, ha scelto di unirsi al team di Ricky Wilson.\nDurante le battles, ha sfidato Tim Arnold con il brano \"Demons\" degli Imagine Dragons, vincendo la sfida.\nDurante i Knockout, McCrorie ha cantato la canzone degli U2 \"I Still Haven't Found What I'm Looking For\" ed \u00e8 riuscito ad accedere ai Live Show.\nDurante il primo Live Show ha interpretato \"All Through the Night\" di Cyndi Lauper. Grazie alla sua esibizione, ha ricevuto il \"Fast Pass\" del Team Ricky, riuscendo a salvarsi.\nSuccessivamente, durante il suo secondo Live Show, ha interpretato \"Bleeding Love\" di Leona Lewis, riuscendo ad accedere alle fasi finali assieme a Nwamadi. Durante la serata finale, ha cantato \"I'll Stand by You\", \"Get Back\", \"All I Want\" e \"Lost Stars\". Il 4 aprile 2015, durante il Live Show, riesce ad aggiudicarsi la finale, vincendo di fatto il programma."}
{"id": "5400027", "revid": "584834", "url": "https://it.wikipedia.org/wiki?curid=5400027", "title": "Stazione di Duino-Sistiana", "text": ""}
{"id": "5400030", "revid": "584834", "url": "https://it.wikipedia.org/wiki?curid=5400030", "title": "Stazione di Gradisca-Sdraussina", "text": ""}
{"id": "5400031", "revid": "1442080", "url": "https://it.wikipedia.org/wiki?curid=5400031", "title": "Arthur Bliss", "text": "Biografia.\nFiglio di padre inglese e madre statunitense, Bliss studi\u00f2 alla Rugby School di Rugby, quindi al Pembroke College di Cambridge con Cyril Rootham e al Royal College of Music con Charles Villiers Stanford. Durante la prima guerra mondiale, combattendo come ufficiale di artiglieria, nel 1916 venne ferito e nel 1918 intossicato dai gas.\nAlla fine della guerra, ritorn\u00f2 alla composizione di pezzi non tradizionali come il \"Concerto senza parole per tenore, pianoforte e archi\" o \"Rotta\" per soprano e orchestra da camera, in cui la voce si esprime in una serie di suoni insignificanti. Le sue prime opere mostrano l'influenza di Stravinsky e Debussy. Un'opera fondamentale rimane la sua \"Colour symphony\" (\"Sinfonia di colori\"), composta nel 1922, che esplora l'idea di un'associazione di vari colori, con tema musicale.\nAlla fine degli anni 1920, Bliss ritorn\u00f2 a forme pi\u00f9 classiche in opere corali come \"Pastoral\" (\"Pastorale\") e \"Morning Heroes\" (\"Eroi del mattino\"). \nTra il 1923 e il 1925 insegn\u00f2 in California.\nNel 1930 compose la colonna sonora del film \"Things to Come\" (\"Cose a venire\") e la musica per il balletto \"Checkmate\" (\"Scacco matto\"). Bliss \u00e8 stato un compositore ambizioso e prolifico (oltre 140 opere) e alcune delle sue partiture sono state progettate per un pubblico internazionale, pi\u00f9 ampio di quello che in realt\u00e0 era il suo uditorio. I suoi \"Introduzione e Allegro\" e \"Concerto\" sono esempi di creazione di questo genere essendo stati presentati nel 1939 all'esposizione internazionale di New York con Solomon Cutner al pianoforte.\nDurante la seconda guerra mondiale, cominci\u00f2 ad insegnare all'Universit\u00e0 della California (1940) e successivamente divenne il direttore musicale della BBC (1942-1944) dove ebbe l'idea di separare in diversi canali musicali, i pezzi trasmessi dalla radio, a seconda del genere di trasmissione. Fu nominato sir nel 1950 e nel 1953 divenne il successore di Arnold Bax come Master of the Queen's Music (maestro di musica della regina).\nIl dopoguerra vide Bliss fallire in diversi progetti. La sua opera \"Gli dei dell'Olimpo\" (\"Le Olimpiadi\") presentata al Covent Garden, non ebbe il successo sperato. Il suo oratorio, \"Le beatitudini\" pass\u00f2 inosservato dietro al trionfo del \"Requiem di guerra\" di Benjamin Britten presentato nel 1962 al festival di Coventry. Il suo \"Concerto per violoncello\", composto per il grande violoncellista russo Mstislav Rostropovich per essere eseguito al festival di Aldeburgh, venne oscurato da quelli di Britten, di Henri Dutilleux e di Witold Lutos\u0142awski.\nBliss realizz\u00f2 alcune registrazioni delle sue opere pi\u00f9 importanti ma altri direttori d'orchestra . Il suo canto del cigno furono le \"Variazioni metamorfiche\" per grande orchestra, eseguite nel 1972, ma non dal prestigioso direttore d'orchestra Leopold Stokowski, come aveva sperato.\nScrisse un'autobiografia: \"As I remember\" (\"Ci\u00f2 che ricordo\").\nLa sua musica \u00e8 stata scoperta postuma e registrata diverse volte.\nComposizioni di Arthur Bliss.\nLe opere di Bliss sono state catalogate da Lewis Foreman e i numeri \"F\" sono ora comunemente usati per identificare la sua musica.\nOnorificenze.\nOltre a quelle gi\u00e0 citate:\n1969 - Venne nominato comandante dell'Ordine reale vittoriano (KCVO)."}
{"id": "5400033", "revid": "92723", "url": "https://it.wikipedia.org/wiki?curid=5400033", "title": "Concattedrale di \u017bywiec", "text": "La concattedrale della Nativit\u00e0 della Beata Vergine Maria (in polacco: \"Konkatedra Narodzenia Naj\u015bwi\u0119tszej Maryi Panny\") \u00e8 il principale edificio religioso cattolico della citt\u00e0 di \u017bywiec, in Polonia, ed \u00e8 concattedrale della diocesi di Bielsko-\u017bywiec.\nStoria.\nIntorno al 1470 la chiesa venne costruita in stile gotico e divenne parrocchia. Nel XVI secolo la chiesa fu ingrandita in due occasioni grazie al sostegno della famiglia Komorowski, al tempo proprietaria di \u017bywiec. La prima espansione \u00e8 avvenuta negli anni 1515 - 1542, con l'estensione del presbiterio e della navata centrale. Il 9 ottobre 1547 la chiesa fu consacrata dal vescovo di Cracovia Erazm con il titolo della \"Nativit\u00e0 della Vergine Maria e di San Lorenzo Martire\" in onore del promotore dell'estensione della chiesa, Lorenzo Komorowski. La successiva espansione \u00e8 stata effettuata negli anni 1582 - 1583 ed ha interessato ancora una volta la navata centrale, con l'aggiunta di una torre quadrangolare, ad opera dell'architetto italiano Giovanni Ricci.\nNegli anni 1711 - 1712 la chiesa \u00e8 stata restaurata in seguito ad un incendio dovuto ad un fulmine che aveva colpito la torre campanaria e danneggiato il presbiterio. I lavori, finanziati dalla famiglia Wielopolski, hanno conferito alla chiesa un aspetto barocco. In seguito il campanile \u00e8 andato distrutto e ricostruito due volte, negli anni 1723 - 1724 e nel 1821.\nLa chiesa \u00e8 stata elevata a concattedrale della diocesi di Bielsko-\u017bywiec, contestualmente all'erezione della nuova diocesi, il 25 marzo 1992 con la bolla \"Totus tuus Poloniae populus\", di papa Giovanni Paolo II."}
{"id": "5400035", "revid": "889336", "url": "https://it.wikipedia.org/wiki?curid=5400035", "title": "Rivalit\u00e0 \u0110okovi\u0107-Murray", "text": "Novak \u0110okovi\u0107 e Andy Murray sono due giocatori coetanei, professionisti di tennis che si sono affrontati 36 volte, con il serbo che conduce per 25-11.\nElenco di tutte le sfide.\nATP, Olimpiadi, Coppa Davis e Grande Slam.\nATP Ranking.\nEvoluzione della carriera.\nNovak Djokovic e Andy Murray sono nati ad una settimana di distanza dall'altro (22 e 15 maggio 1987, rispettivamente), perci\u00f2 avranno la stessa et\u00e0 alla fine della stagione."}
{"id": "5400046", "revid": "203463", "url": "https://it.wikipedia.org/wiki?curid=5400046", "title": "Piotr Murdzia", "text": "Biografia.\nMaestro Internazionale nel gioco a tavolino, \u00e8 noto principalmente per essere tra i pi\u00f9 forti solutori di problemi e studi di scacchi del mondo, ottenendo il titolo di Grande Maestro della soluzione.\nHa vinto per un record di otto volte il titolo individuale del Campionato del mondo di soluzione (dal 2002 al 2018) e undici volte il titolo a squadre con la Polonia (dal 2009 al 2019). \nNel rating dei solutori della WFCC di ottobre 2021 \u00e8 al terzo posto con 2655 punti, dietro a Georgy Evseev (2747 punti) e Andrej Zhuravlev (2683 punti)."}
{"id": "5400049", "revid": "1005847", "url": "https://it.wikipedia.org/wiki?curid=5400049", "title": "Unione Socialista Democratica Sudanese", "text": ""}
{"id": "5400063", "revid": "287204", "url": "https://it.wikipedia.org/wiki?curid=5400063", "title": "Sito di Winterville", "text": "Winterville, \u00e8 un sito archeologico della cultura di Plaquemine, una variante regionale della Cultura del Mississippi. Si trova presso la citt\u00e0 di Greenrville nella Contea di Washington in Mississippi. In origine il sito era costituito da 23 tumuli a forma di piramide tronca, disposti intorno a una piazza centrale. Il tumulo pi\u00f9 gramnde, \"Mound A\", posto al centro della piazza, aveva circa cinquantacinque piedi di altezza. Purtroppo, a causa della erosione naturale e degli effetti delle attivit\u00e0 antropiche sull'ambiente, molti dei tumuli sono stati danneggiati ed oggi solo undici tumuli possono ancora essere riconosciuti. Attualmente il sito fa parte del Winterville State Park. Il sito \u00e8 stato dichiarato National Historic Landmark nel 1993."}
{"id": "5400076", "revid": "1123126", "url": "https://it.wikipedia.org/wiki?curid=5400076", "title": "Capi di governo del Sudan", "text": "I capi di governo del Sudan si sono susseguiti dal 1952, data di creazione della carica di \"Chief Minister\" nel Sudan Anglo-Egiziano, sostituita nel 1956 dalla carica di primo ministro. Di seguito l'elenco fino ad oggi.\nIl corsivo indica una continuazione \"de facto\" della carica."}
{"id": "5400077", "revid": "36426", "url": "https://it.wikipedia.org/wiki?curid=5400077", "title": "Villa il Boschetto", "text": ""}
{"id": "5400078", "revid": "36426", "url": "https://it.wikipedia.org/wiki?curid=5400078", "title": "MANF", "text": ""}
{"id": "5400079", "revid": "36426", "url": "https://it.wikipedia.org/wiki?curid=5400079", "title": "Museo Egizio (Firenze)", "text": ""}
{"id": "5400094", "revid": "36426", "url": "https://it.wikipedia.org/wiki?curid=5400094", "title": "Marmo serpentino", "text": ""}
{"id": "5400098", "revid": "287204", "url": "https://it.wikipedia.org/wiki?curid=5400098", "title": "Fashion 70s", "text": "Fashion 70s () \u00e8 un serial televisivo sudcoreano trasmesso su SBS dal 23 maggio al 29 agosto 2005.\nTrama.\nAnni cinquanta. La giovane Joon-hee fa amicizia con la sua coetanea Kang-hee e con due ragazzi, Kim Dong-young, figlio di un generale militare, e Jang Bin, figlio di una stilista. Quando le forze nordcoreane invadono la loro citt\u00e0, le ragazze vengono separate dai loro genitori. La madre di Joon-hee muore in un'esplosione e suo marito, convinto di aver perso anche la figlia, adotta Kang-hee crescendola come propria. Joon-hee viene trovata in un orfanotrofio dalla madre di Kang-hee, che la prende con s\u00e9. Il trauma ha causato nella giovane un'amnesia, pertanto cresce ignara della propria identit\u00e0 sotto il nome di Deo-mi.\nDiciotto anni dopo, ormai cresciuta, Deo-mi sogna di diventare una stilista, ma la vita sulla remota isola di Maenggoldo non glielo permette. Un giorno Dong-young, che ora lavora come collaboratore del presidente, giunge sull'isola e, nonostante non si riconoscano, lui e Deo-mi provano sin dall'inizio un'attrazione reciproca. Ben presto per\u00f2 egli \u00e8 costretto a fare ritorno a Seul a causa del suo lavoro, e Deo-mi decide di raggiungerlo. Incontra cos\u00ec Jang Bin che, trasformatosi in un criminale, la aiuta a trasferirsi in citt\u00e0 e si innamora di lei. Mentre cerca Dong-young, Deo-mi ritrova Kang-hee, che ha ora assunto il nome Joon-hee, lavora nella moda ed \u00e8 anch'ella innamorata di Dong-young. Deo-mi e Joon-hee all'inizio diventano amiche, ma l'ambizione sul lavoro e la rivalit\u00e0 amorosa le trasformano l'una nella nemesi dell'altra, mentre il loro passato in comune pian piano riemerge."}
{"id": "5400102", "revid": "71818855", "url": "https://it.wikipedia.org/wiki?curid=5400102", "title": "Bamboccio", "text": ""}
{"id": "5400103", "revid": "76963", "url": "https://it.wikipedia.org/wiki?curid=5400103", "title": "Michel Marc Bouchard", "text": "Biografia e carriera.\nNato a Saint-C\u0153ur-de-Marie, nel Qu\u00e9bec, Bouchard ha studiato teatro all'Universit\u00e0 di Ottawa. Nel 1983 ha fatto il suo debutto come drammaturgo e da allora ha scritto circa 25 opere teatrali.\nLa sua opera pi\u00f9 conosciuta \u00e8 il dramma \"Lilies\", che \u00e8 stata adatto in un omonimo lungometraggio diretto da John Greyson. Il suo dramma \"Le Peintre des madones\" \u00e8 stato tradotto in inglese e nel 2010 \u00e8 stato messo in scena in Canada ottenendo buone recensioni.\nAltre sue opere sono \"Le voyage du Couronnement\", \"Les Muses orphelines\", \"Le chemin des Passes-dangereuses\", \"Les manuscrits du d\u00e9luge\" e \"Tom \u00e0 la ferme\". Il regista e scenaggiatore Xavier Dolan ha adattato quest'ultima nel lungometraggio del 2013 \"Tom \u00e0 la ferme\".\nRiconoscimenti.\nTra i premi ricevuti da Bouchard vi sono il Prix Journal de Montreal, il Prix du Cercle des critiques de l'Outaouais, il Dora Mavor Moore Award per la migliore nuova opera teatrale, il Floyd S. Chalmers Canadian Play Award, e nove Jessie Richardson Theatre Award per la produzione a Vancouver di \"Lilies\" e \"Les Muses orphelines\". Nel 1993 Bouchard e la sua compagnia teatrale \"Les deux mondes\" sono stati premiati con il National Arts Centre Award.\nNel 2012 \u00e8 stato nominato Cavaliere dell'Ordine nazionale del Qu\u00e9bec."}
{"id": "5400114", "revid": "729019", "url": "https://it.wikipedia.org/wiki?curid=5400114", "title": "Stazione di Fossalta di Portogruaro", "text": "La stazione di Fossalta di Portogruaro era una stazione del Veneto che si trovava sulla linea ferroviaria Venezia - Trieste."}
{"id": "5400116", "revid": "729019", "url": "https://it.wikipedia.org/wiki?curid=5400116", "title": "Stazione di Scodovacca", "text": "La stazione di Scodovacca era una fermata del Friuli-Venezia Giulia che si trovava sulla linea ferroviaria Venezia - Trieste."}
{"id": "5400117", "revid": "729019", "url": "https://it.wikipedia.org/wiki?curid=5400117", "title": "Stazione di Villa Vicentina", "text": "La stazione di Villa Vicentina era una stazione ferroviaria posta sulla linea Venezia-Trieste. Serviva il centro abitato di Villa Vicentina.\nStoria.\nDurante la Prima Guerra Mondiale nelle vicinanze della stazione fu attivo uno scalo sulla ferrovia militare a scartamento ridotto Cervignano-Villa Vicentina-Campolongo.\nLa stazione di Villa Vicentina venne soppressa il 28 settembre 2006."}
{"id": "5400119", "revid": "729019", "url": "https://it.wikipedia.org/wiki?curid=5400119", "title": "Stazione di Pieris-Turriaco", "text": "La stazione di Pieris-Turriaco era una stazione sita nei pressi delle localit\u00e0 di Pieris e Turriaco sulla linea ferroviaria Venezia-Trieste."}
{"id": "5400120", "revid": "729019", "url": "https://it.wikipedia.org/wiki?curid=5400120", "title": "Stazione di Ronchi dei Legionari Sud", "text": "La stazione di Ronchi dei Legionari Sud \u00e8 una stazione sita a Ronchi dei Legionari sulla linea ferroviaria Venezia-Trieste.\nStoria.\nNel 1923 la stazione risultava denominata Ronchi-Staranzano.\nStrutture e impianti.\nLa stazione dispone di 3 binari passanti e di un modesto scalo. Poco oltre la stazione origina la bretella diretta a Ronchi dei Legionari Nord sulla linea Udine-Trieste.\nMovimento.\nLa stazione non effettua servizio viaggiatori."}
{"id": "5400123", "revid": "228587", "url": "https://it.wikipedia.org/wiki?curid=5400123", "title": "Col legno", "text": "Nella notazione musicale, l'espressione col legno \u00e8 usata per indicare i passaggi in cui le corde di uno strumento ad arco devono essere suonate con la bacchetta e non con i crini. Si distingue \"col legno battuto\", quando le corde vengono colpite con la bacchetta verticalmente, e \"col legno tratto\" quando vengono strofinate orizzontalmente dalla bacchetta. L'indicazione \"arco\" \u00e8 usata dopo un passo \"col legno\" per tornare a suonare usualmente con i crini.\nTecnica.\nIl suono \"col legno battuto\" \u00e8 percussivo e ha una componente d'intonazione che dipende dalla posizione dell'arco rispetto al ponte e al dito che preme la corda, in quanto si sentono le note prodotte da entrambe le porzioni di corda. Tale componente percussiva \u00e8 pi\u00f9 facilmente udibile nella met\u00e0 superiore della corda (vicino al ponte), dove ha una frequenza maggiore. Poich\u00e9 in un gruppo di musicisti nessuno colpisce la corda esattamente nello stesso punto, vi \u00e8 una differenza di intonazione tra il suono di una sezione che suona \"col legno battuto\" e il suono di un singolo strumento. La tecnica \"col legno tratto\" \u00e8 molto meno comune (per cui l'indicazione \"col legno\", quando non ulteriormente specificato, viene interpretata come \"col legno battuto\"). Il suono prodotto \"col legno tratto\" \u00e8 molto etereo e con una componente di rumore, ma l'intonazione della nota \u00e8 chiaramente percepibile. Ruotando la bacchetta in maniera che una piccola parte dei crini strofini la corda insieme ad essa, il suono risultante \u00e8 meno etereo.\nSuonare \"col legno\" pu\u00f2 danneggiare l'arco, ammaccandolo, graffiandolo o scrostando la vernice, per cui molti musicisti tengono a disposizione un secondo arco economico da impiegare nei passi \"col legno\".\nAltri effetti percussivi possono essere ottenuti senza usare le corde, ad esempio percuotendo le fasce dello strumento, il fondo (quando lo strumento \u00e8 poggiato sul ginocchio), il ponte, i piroli, il riccio o la cordiera, e ciascuna parte produce un timbro caratteristico: i piroli e il riccio hanno un timbro simile e pi\u00f9 sonoro rispetto al manico, il ponte ha un suono secco e con un attacco netto, mentre la cordiera produce un suono pi\u00f9 grave. Oltre che con l'arco, lo strumento pu\u00f2 essere percosso con le dita, tipicamente tenendolo tra le gambe, o con bacchette o battenti, in questo caso di solito con l'aiuto di un secondo musicista. Ovviamente per ottenere questo tipo di effetto si usa di solito un secondo strumento economico. Lo stesso arco pu\u00f2 essere usato come strumento a percussione, ad esempio percuotendo i crini con le dita, tuttavia i suoni ottenuti in questa maniera sono piuttosto deboli e richiedono tipicamente di amplificare l'arco stesso.\nStoria e impiego.\nLa tecnica era nota gi\u00e0 nel XVII secolo, ma \u00e8 stata usata pochissimo prima del tardo XIX secolo, ed \u00e8 pi\u00f9 comune nella produzione del XX secolo. La prima indicazione nota di questa tecnica \u00e8 nella produzione di Tobias Hume (\"The First Part of Ayres\", 1605), e viene usata in seguito da Carlo Farina (\"Capriccio Stravagante\", 1627) e Heinrich Ignaz Franz Biber (\"Battalia\", 1673).\nL'indicazione \"col legno\" \u00e8 usata nel \"Songe d'une Nuit du Sabbat\" (sogno di una notte di sabba), movimento finale della \"Sinfonia fantastica\" di Hector Berlioz, nell'ultimo movimento del \"Concerto per pianoforte e orchestra n. 2\" di Fr\u00e9d\u00e9ric Chopin, in \"Mars, the Bringer of War\" dalla suite \"I pianeti\" di Gustav Holst, nel primo movimento della \"Sinfonia n. 2\" di Gustav Mahler, in \"Una notte sul Monte Calvo\" di Modest Musorgskij.\nNella sezione iniziale del \"Trio per archi\" (op. 45, 1946) di Arnold Sch\u00f6nberg il violino e il violoncello hanno passi di \"col legno battuto\" a doppie corde e il violino ha anche passaggi \"col legno tratto ponticello\", e passi \"col legno tratto ponticello\" a doppie corde sono presenti nelle parti del violino e della viola. \"Col legno tratto\" \u00e8 usato nel primo e terzo movimento dei \"Quattro pezzi per violino e pianoforte\" di Anton Webern e all'inizio della seconda scena del \"Wozzeck\" di Alban Berg.\nNella musica contemporanea l'effetto \"col legno\" \u00e8 usato ampiamente, spesso associato con ulteriori tecniche estese. Iannis Xenakis usa l'effetto \"col legno battuto\", chiamandolo per\u00f2 \"col legno frapp\u00e9\", in \"ST/4-1,080262\". L'effetto \"col legno\" pu\u00f2 essere ottenuto anche nel \"ricochet\", e percorrendo le corde in lunghezza. William Sydeman ha impiegato arcate di \"col legno battuto jet\u00e9\" in \"Projections I\". Il \"col legno battuto sul tasto\", usato da Krzysztof Penderecki nelle sue \"Miniature\", ha un suono pi\u00f9 risonante, mentre quello \"sub ponticello\" (usato nel suo \"Quartetto per archi n. 1\", o da Earle Brown nel suo quartetto per archi) ha un suono pi\u00f9 secco e percussivo. La tecnica combinata con il glissato \u00e8 stata usata da Wayne Peterson (\"Clusters and Fragments\") e da Dino Costantinides (\"Designs\"), mentre Donald Erb nel suo \"Trio per archi\" richiede il \"col legno battuto tremolo glissando\". Effetti percussivi possono essere usati anche sugli armonici, ad esempio in \"Cadenzas and Variations\" di Richard Wernick."}
{"id": "5400131", "revid": "1522738", "url": "https://it.wikipedia.org/wiki?curid=5400131", "title": "Partito Unionista Democratico (Sudan)", "text": "Il Partito Unionista Democratico (in arabo: \u0627\u0644\u062d\u0632\u0628 \u0627\u0644\u0625\u062a\u062d\u0627\u062f\u064a \u0627\u0644\u062f\u064a\u0645\u0648\u0642\u0631\u0627\u0637\u064a - \"Al Hizb Al-Ittihadi Al-Dimuqrati\") \u00e8 un partito politico sudanese.\nIdeologia.\nDi orientamento secolarista e liberal-socialista fondato nel 1967 a seguito della confluenza del Partito Unionista Nazionale e del Partito Democratico del Popolo.\nStoria.\nTra i maggiori esponenti del partito, Ismail al-Azhari (Primo ministro dal gennaio al luglio 1956 e Presidente dal 1965 al 1969) e Ahmed al-Mirghani (Presidente dal 1986 al 1989).\nIl partito ha boicottato le elezioni generali del 2000; in occasione delle successive elezioni presidenziali del 2010 ha sostenuto la candidatura di Hatim Al-Sir, che ha conseguito l'1,9% dei voti, mentre ha ottenuto 4 seggi su 450 alle elezioni parlamentari."}
{"id": "5400135", "revid": "282094", "url": "https://it.wikipedia.org/wiki?curid=5400135", "title": "Gesja Mirovna Gel'fman", "text": ""}
{"id": "5400140", "revid": "767487", "url": "https://it.wikipedia.org/wiki?curid=5400140", "title": "Bojana Stamenov", "text": "Biografia.\nBojana Stamenov \u00e8 nata il 24 giugno 1986 a Belgrado in Serbia. Ha iniziato a cantare all'et\u00e0 di sette anni e durante le scuole secondarie ha intrapreso lezioni di chitarra, liuto e canto.\nNel 2012 ha preso parte alla versione serba del programma \"Got Talent\", intitolata \"Ja imam talenat!\" dove ha cantato brani di Chaka Khan, James Brown e Aretha Franklin, arrivando tra i finalisti. Inoltre ha partecipato ad alcuni spettacoli al Teatro Bo\u0161ko Buha di Belgrado. Il 15 febbraio 2015 ha vinto il concorso \"Serbia sings for Vienna\" con la canzone \"Ceo Svet Je Moj\" per cui \u00e8 stata scelta per partecipare all'Eurovision Song Contest 2015 in rappresentanza del paese nativo. Il brano da lei cantato \u00e8 la versione inglese di quello presentato alla manifestazione, col titolo \"Beauty Never Lies\".\nLa cantante si \u00e8 esibita durante la prima semifinale e ha ottenuto la possibilit\u00e0 di accedere alla finalissima del 23 maggio 2015 dove \u00e8 stata l'ottava artista ad esibirsi. Si \u00e8 classificata al decimo posto con 53 punti."}
{"id": "5400152", "revid": "287204", "url": "https://it.wikipedia.org/wiki?curid=5400152", "title": "Kovalam", "text": "Kovalam \u00e8 una localit\u00e0 balneare urbana affacciata sul Mar Arabico, a Thiruvananthapuram, nello stato federato del Kerala, in India, a circa 16\u00a0km dal centro urbano. La triplice spiaggia, conosciuta a livello internazionale, \u00e8 a forma di mezzaluna. Il nome deriva da un boschetto di palma da cocco qui in origine ubicato e, fedele al suo nome, il paesaggio offre uno spettacolo senza fine di alberi di cocco.\nStoria.\nKovalam ha ricevuto per la prima volta una particolare attenzione quando la reggente Maharani (moglie del Maharaja) Sethu Lakshmi Bayi (1895-1985) di Travancore ebbe costruito qui il proprio personale stabilimento balneare, di fronte al Castello di Halcyon di sua propriet\u00e0, verso la fine degli anni '20. In seguito, il luogo \u00e8 stato riportato all'attenzione del pubblico con il nipote, l'ultimo Maharaja di Travancore Chithira Thirunal Balarama Varma..\nGli ospiti europei dell'allora \"Reghno di Travancore\" hanno cos\u00ec avuto modo di scoprire le potenzialit\u00e0 della spiaggia di Kovalam come destinazione turistica gi\u00e0 durante gli anni '30. Tuttavia, il sito \u00e8 salito alla ribalta nei primi anni Settanta con gli arrivi delle masse di Hippy nel loro cammino verso Ceylon facente parte del percorso hippy. Questo esodo ha prodotto in tal modo la trasformazione di un anonimo villaggio di pescatori del Kerala in una delle mete turistiche pi\u00f9 importanti in tutta l'India.\nGeografia.\nSpiagge.\nKovalam ha tre spiagge separate da affioramenti rocciosi lungo tutti i suoi 17\u00a0km di costa; queste, messe insieme, formano la famosa mezzaluna della spiaggia di Kovalam.\nUna deviazione passa da Kovalam per giungere attraverso un bivio su Samudra Beach, che \u00e8 a nord dell'ultimo lembo di spiaggia denominato \"Ashoka Beach\". Si ha la possibilit\u00e0 di camminare lungo la costa marina per molti km, alla vista delle onde che si frangono sugli scogli che sembrano fare da ancoraggio. Le acque poco profonde che si estendono per centinaia di metri sono ideali per nuotare. Le spiagge sono interamente ricoperte da palme da cocco e sono piene di negozi che offrono tutti i tipi di beni e di servizi.\nLe sabbie sulle spiagge di Kovalam sono parzialmente di colore nero per la presenza di ilmenite e monazite. La normale stagione turistica va da settembre a maggio.\nStrutture turistiche.\nCi sono un gran numero di localit\u00e0 balneari in ed intorno a Kovalam. Il porto marittimo di Vizhinjam si trova a circa 3\u00a0km ed \u00e8 famoso per le sue particolari variet\u00e0 di pesci, gli antichi templi ind\u00f9, le grandi chiese e la presenza di una moschea.\nKovalam \u00e8 stato, come detto, tra i pi\u00f9 importanti luoghi turistici in India durante l'epoca degli hippy. Ha ancora uno status elevato tra i turisti, che arrivano soprattutto dall'Europa e Israele; ha trovato inoltre un nuovo significato alla luce dei diversi saloni di ayurveda che sono stati aperti, oltre ai resort che offrono una vasta gamma di trattamenti per i visitatori."}
{"id": "5400154", "revid": "436907", "url": "https://it.wikipedia.org/wiki?curid=5400154", "title": "Nasty (The Prodigy)", "text": "Nasty \u00e8 un singolo del gruppo musicale britannico The Prodigy, pubblicato il 13 gennaio 2015 come primo estratto dal sesto album in studio \"The Day Is My Enemy\".\nVideo musicale.\nIl videoclip, diretto da Oliver Jones e pubblicato il 12 gennaio 2015 attraverso il canale YouTube del gruppo, mostra una volpe in fuga da alcuni cacciatori intenti ad eliminarla. Non appena i cacciatori si trovano davanti la volpe, quest'ultima li ipnotizza e li porta all'interno di una foresta, nel quale essi si trasformano in volpi."}
{"id": "5400156", "revid": "1543377", "url": "https://it.wikipedia.org/wiki?curid=5400156", "title": "Dedalide", "text": "Dedalide () era un demo dell'Attica collocato a nord di Alopece, a sud-est di Atene.\nIl nome \"Dedalide\" era usato spesso per indicare gli scultori per antonomasia con Dedalo, il costruttore del labirinto di Cnosso. Socrate, in due dialoghi di Platone, afferma di discendere da Dedalo, molto probabilmente sfruttando quest'antonomasia, per cui i suoi antenati sarebbero stati scultori.\nA Dedalide, quindi, potrebbe essere stato venerato un artigiano di nome Dedalo come eroe eponimo, che molto probabilmente non era lo stesso del Dedalo della mitologia. Ci \u00e8 giunta notizia nelle fonti della presenza di un santuario chiamato Dedaleion."}
{"id": "5400157", "revid": "775372", "url": "https://it.wikipedia.org/wiki?curid=5400157", "title": "Partito della Nazione (Sudan)", "text": "Il Partito della Nazione (in arabo:), noto anche come Partito Umma, \u00e8 un partito politico sudanese nazionalista e islamico fondato nel 1945.\nIl partito \u00e8 guidato da Sadiq al-Mahdi, Primo ministro dal 1966 al 1967 e dal 1986 al 1989. Altri esponenti del partito sono stati Abdallah Khalil, Sirr Al-Khatim Al-Khalifa e Muhammad Ahmad Mahgoub, che hanno ricoperto la carica di Primo ministro.\nIn occasione delle elezioni presidenziali del 2010, al-Mahdi ha ottenuto lo 0,9% dei voti, mentre alle elezioni parlamentari il partito ha conseguito 3 seggi su 450."}
{"id": "5400159", "revid": "1573940", "url": "https://it.wikipedia.org/wiki?curid=5400159", "title": "Alpaida muco", "text": "Alpaida muco \u00e8 un ragno appartenente alla famiglia Araneidae.\nEtimologia.\nIl nome della specie deriva dal fiume colombiano nei pressi del quale sono stati rinvenuti gli esemplari: il Rio Muco.\nCaratteristiche.\nL'esemplare femminile rinvenuto ha dimensioni: cefalotorace lungo 1,7mm, largo 1,3mm; il primo femore misura 1,5mm e la patella e la tibia circa 1,8mm.\nDistribuzione.\nLa specie \u00e8 stata rinvenuta nella Colombia centrale: 20\u00a0km a nord del Rio Muco, nel dipartimento di Meta.\nTassonomia.\nAl 2015 non sono note sottospecie e dal 1988 non sono stati esaminati nuovi esemplari."}
{"id": "5400160", "revid": "1005847", "url": "https://it.wikipedia.org/wiki?curid=5400160", "title": "Partito Umma", "text": ""}
{"id": "5400162", "revid": "71820687", "url": "https://it.wikipedia.org/wiki?curid=5400162", "title": "Hitokiri", "text": ""}
{"id": "5400165", "revid": "76963", "url": "https://it.wikipedia.org/wiki?curid=5400165", "title": "Frank Bridge", "text": "Biografia.\nStudi\u00f2 al Royal College of Music a Londra dal 1899 al 1903 sotto Charles Villiers Stanford e altri musicisti. Suon\u00f2 la viola in diversi quartetti, e in particolare con l\"'English String Quartet\" (assieme a Marjorie Hayward), e diresse, a volte in sostituzione di Henry Wood, prima di dedicarsi alla composizione, ricevendo il patrocinio di Elizabeth Sprague Coolidge.\nBridge era pacifista convinto, e fu profondamente turbato dalla prima guerra mondiale, al punto che ricominci\u00f2 a comporre soltanto nel 1921\u201324 con la sonata per pianoforte, che mostra un cambiamento radicale del linguaggio musicale. Nel 1915 compose \"Lament (for Catherine, aged 9 \"Lusitania\" 1915)\" per orchestra d'archi, in memoria dell'affondamento della RMS Lusitania. Il pezzo venne eseguito in prima dalla New Queen's Hall Orchestra, diretta dal compositore, il 15 settembre, alle Proms del 1915, come parte di un programma di \"musica popolare italiana\", il resto del quale venne diretto da Henry Wood.\nBridge rimase frustrato dal fatto che le sue ultime composizioni venivano ignorate mentre le prime \"edoardiane\" continuavano a ricevere attenzione.\nBridge \u00e8 soprattutto ricordato per il tutoraggio privato dato a Benjamin Britten, che in seguito sostenne la musica del suo maestro e gli rese omaggio nelle \"Variazioni su un tema di Frank Bridge\" (1937), composte sulla base di un tema dal secondo dei \"Tre Idilli per quartetto d'archi\" (1906). Britten fu allievo di Bridge solo per la composizione, tuttavia sostenne apertamente che nel 1963 si sentiva ancora di \"non aver raggiunto\" gli standard tecnici che gli aveva fissato Bridge. Quando Britten si rec\u00f2 negli Stati Uniti con Peter Pears nel 1939, Bridge gli consegn\u00f2 la sua viola \"Giussani\" e gli augur\u00f2 \"buon viaggio e buon ritorno\". Bridge mor\u00ec nel 1941 senza aver rivisto Britten.\nMusica.\nFra le opere di Bridge si distinguono la suite orchestrale \"The Sea\" (1910\u201311), l'\"Oration\" (1930) per violoncello e orchestra (registrata nel 1976 da Julian Lloyd Webber) e l'opera \"The Christmas Rose\" (prima nel 1932), ma egli \u00e8 pi\u00f9 noto oggi per la sua musica da camera. Le sue prime composizioni sono nello stile del tardo romanticismo, ma le opere successive come il Terzo (1926) e Quarto (1937) quartetto d'archi, hanno una composizione armonica molto raffinata, mostrando l'influenza della seconda scuola viennese. Le sue opere mostrano inoltre influenze armoniche di Maurice Ravel, e molto sfumate di Aleksandr Skrjabin. Una delle sue pi\u00f9 caratteristiche armonie \u00e8 l\"'accordo di Bridge\" in Do minore e Re maggiore suonati all'unisono, molto commoventi in \"There Is a Willow Grows Aslant a Brook\" e nella Sonata per pianoforte (1921\u201324). Egli scrisse questi lavori in memoria di Ernest Farrar.\nAltre opere frequentemente eseguite sono l'Adagio in Mi per organo, \"Rosemary\" per pianoforte, e il suo capolavoro, la Sonata per violoncello in Re minore (1913\u201317). Lo Scherzetto per violoncello e pianoforte fu riscoperto nella biblioteca del London's Royal College of Music dal violoncellista Julian Lloyd Webber.\nAnche se non era un organista, e non associato alle musiche della Chiesa anglicana, i suoi brevi pezzi per organo sono fra le sue composizioni pi\u00f9 eseguite."}
{"id": "5400167", "revid": "436907", "url": "https://it.wikipedia.org/wiki?curid=5400167", "title": "The Day Is My Enemy (singolo)", "text": "The Day Is My Enemy \u00e8 un singolo del gruppo musicale britannico The Prodigy, pubblicato il 27 gennaio 2015 come secondo estratto dall'album omonimo.\nDescrizione.\nSi tratta dell'ultimo brano composto per l'album. In un'intervista concessa a BBC Radio 6 Music, Liam Howlett ha spiegato che l'idea per \"The Day Is My Enemy\" \u00e8 giunta quando un suo amico, Olly Burden, gli ha presentato un riff di chitarra da lui composto, il quale sarebbe divenuto la base principale del brano finale. Howlett ha avuto un'idea per un brano e ha chiesto il permesso per l'utilizzo del riff, trovando il risultato abbastanza buono per essere impiegato come brano d'apertura.\nIl brano include inoltre della batteria aggiuntiva eseguita dalla drum and bugle corps svizzera Top Secret Drum Corps.\nVideo musicale.\nIl 7 maggio 2015 i The Prodigy hanno annunciato la pubblicazione di un video dal vivo del brano filmato durante il concerto tenuto dagli stessi presso il Future Music Festival in Australia. Il videoclip \u00e8 stato reso disponibile nello stesso giorno."}
{"id": "5400168", "revid": "1543377", "url": "https://it.wikipedia.org/wiki?curid=5400168", "title": "Quattro Hitokiri di Bakumatsu", "text": "I Quattro Hitokiri di Bakumatsu (\u5e55\u672b\u56db\u5927\u4eba\u65ac\u308a) furono quattro samurai attivi durante il Periodo Bakumatsu. Passati alla storia come samurai-rivoluzionari, si opposero allo Shogunato Tokugawa e favorirono la Restaurazione Meiji. La parola \"hitokiri\" significa letteralmente \"macellatore di uomini\". I quattro samurai, ritenuti imbattibili, disimpegnarono spesso servizio quali assassini per conto di Takechi Hanpeita, capo del Tosa Kin no To.\nI quattro hitokiri erano: Kawakami Gensai (1834-1872), Kirino Toshiaki (anche noto come Nakamura Hanjir\u014d) (1838-1877), Tanaka Shinbei (1832-1863) e Okada Iz\u014d (1838-1865)."}
{"id": "5400172", "revid": "228587", "url": "https://it.wikipedia.org/wiki?curid=5400172", "title": "Crociera dei re", "text": "La crociera dei re fu un evento mondano organizzato nel Mediterraneo dalla regina Federica di Grecia e da suo marito il re Paolo I durante le estati del 1954 e del 1956.\nUfficialmente organizzata per promuovere il turismo greco, la prima crociera dur\u00f2 dal 23 agosto al 3 settembre 1954. Essa si svolse a bordo del panfilo \"Agamemnon\" di propriet\u00e0 dell'armatore greco Eugenides, che trasportava quasi cento personalit\u00e0 del Gotha europeo, provenienti da venticinque diverse famiglie regnanti o ex-regnanti. La nave era stata costruita nel cantiere navale di Riva Trigoso, Sestri Levante, e varata il 2 febbraio 1953.\nLa seconda edizione della crociera dei re era prevista per il mese di agosto del 1956. Tuttavia, la nazionalizzazione del canale di Suez da parte di Nasser e la sua chiusura da parte delle autorit\u00e0 britanniche impedirono lo svolgimento della crociera, che perci\u00f2 si trasform\u00f2 in un soggiorno nel palazzo di \"Mon Repos\", a Corf\u00f9, residenza estiva dei reali greci.\nObiettivi delle due crociere.\nIdeata dalla regina Federica, la crociera dei re aveva per scopo ufficiale quello di promuovere il turismo greco dopo la fine della guerra civile. Tuttavia, nelle intenzioni della sovrana, la crociera doveva anche permettere ai membri del Gotha europeo di riannodare i loro rapporti dopo la tragedia della guerra mondiale.\nRiunendo i principi celibi e principesse nubili dell'epoca la crociera dei re \u00e8 stata spesso descritta come un tentativo appena velato della regina Federica di favorire le occasioni di matrimonio per i suoi figli e gli altri giovani della nobilit\u00e0 europea. Tuttavia, la crociera non port\u00f2 che a un matrimonio principesco, quello del principe Alessandro di Jugoslavia con la principessa Maria Pia di Savoia, nel 1955.\nProgrammi delle due crociere.\nEdizione del 1954.\nPartito dal porto di Marsiglia, dove fu imbarcata in particolare la granduchessa Carlotta di Lussemburgo e la sua famiglia, il panfilo greco \"Agamemnon\" arriv\u00f2 a Napoli il 23 agosto 1954, alle undici del mattino. Nella citt\u00e0 italiana la nave accolse la maggior parte dei passeggeri, fra cui la famiglia reale greca, arrivata a bordo del cacciatorpediniere \"Navarinos\", alle 8.20. Una volta riuniti gli invitati del re e della regina degli Elleni, l'\"Agamemnon\" lasci\u00f2 la citt\u00e0 partenopea alle 13.45 e prese la direzione delle Isole Ionie.\nA bordo del panfilo, come durante le escursioni previste lungo l'itinerario, le regole del cerimoniale di corte erano abolite, cosa che permetteva agli invitati di rango sovrano di essere liberati dal rispetto dell'ordine delle precedenze. I pasti e le visite furono cos\u00ec molto meno formali e gli invitati potevano mescolarsi pi\u00f9 facilmente, quale che fosse il loro rango.\nIl primo scalo dell'\"Agamemnon\" fu Corf\u00f9, dove i passeggeri trovarono ad aspettarli Umberto II di Savoia e la sua famiglia, che non potevano rientrare in Italia dopo la proclamazione della Repubblica nel 1946. Una volta imbarcati questi ultimi partecipanti, la nave raggiunse Olimpia, Candia (sull'isola di Creta), Rodi, Santorino, Micono, Sciato, Capo Sunio e poi Atene, passando dal porto del Falero. Il 31 agosto, l'\"Agamemnon\" attracc\u00f2 ad Epidauro, dove i convitati assistettero ad una rappresentazione dell\"'Ippolito\" di Euripide. La crociera termin\u00f2 il 1\u00ba settembre a Delfi, dove la famiglia reale greca prese congedo dagli invitati.\nInfine l\"'Agamemnon\" sbarc\u00f2 i suoi passeggeri a Corf\u00f9 il 2 settembre e a Napoli il 3 settembre.\nEdizione del 1956.\nVisto il successo della prima edizione, la regina Federica decise di riproporre l'esperienza nel 1956. Questa volta era il panfilo \"Achilles\" che doveva accogliere i viaggiatori reali. Tuttavia, la nazionalizzazione del canale di Suez da parte di Nasser e la sua chiusura da parte delle autorit\u00e0 britanniche nell'estate di quell'anno impedirono lo svolgimento regolare della crociera. In tali condizioni i reali greci decisero di trasformare il viaggio in un soggiorno nel palazzo di \"Mon Repos\", a Corf\u00f9."}
{"id": "5400180", "revid": "599013", "url": "https://it.wikipedia.org/wiki?curid=5400180", "title": "Santo Bambino Ges\u00f9 degli Afflitti", "text": "Il Santo Bambino Ges\u00f9 degli Afflitti (in spagnolo: \"Santo Ni\u00f1o Jes\u00fas de los Afligidos\") \u00e8 una piccola immagine che rappresenta Ges\u00f9 nella sua infanzia, \u00e8 venerato nel Real Santuario del Sant\u00edsimo Cristo de La Laguna, nella citt\u00e0 di San Crist\u00f3bal de La Laguna, isola di Tenerife (Isole Canarie, Spagna).\nL'immagine \u00e8 stata portata da Genova (Italia) per l'isola nel 1732 da Nicol\u00e1s Savi\u00f1\u00f3n, uno degli uomini pi\u00f9 illustri della citt\u00e0 di La Laguna. Era un'immagine che una volta aveva grande devozione nella citt\u00e0.\nLa sua festa si celebra il 5 gennaio (vigilia dell'Epifania). In questo giorno, l'immagine del Santo Bambino \u00e8 posto sul suo trono sull'altare maggiore del Santuario. Quel giorno la cavalcata dei Magi passa attraverso da diverse vie della citt\u00e0, un atto che termina al Santuario. Qui del Magi fatti un'offerta al Santo Bambino Ges\u00f9 degli Afflitti.\nQuesta devozione si adatta ai vari titoli che vengono dati al Bambino Ges\u00f9, tra cui; Santo Bambino Ges\u00f9 di Praga, nella Repubblica Ceca, il Santo Bambino di Atocha in Spagna e in America Latina, il Santo Ni\u00f1o de Ceb\u00fa nelle Filippine e il Santo Bambino di Aracoeli a Roma, tra gli altri."}
{"id": "5400191", "revid": "767487", "url": "https://it.wikipedia.org/wiki?curid=5400191", "title": "Via Mistica", "text": "I Via Mistica sono un gruppo musicale gothic/doom metal polacco, formatosi a Bia\u0142ystok nel 1998."}
{"id": "5400194", "revid": "125280926", "url": "https://it.wikipedia.org/wiki?curid=5400194", "title": "Campeonato Brasileiro S\u00e9rie C 1997", "text": "Il Campeonato Brasileiro S\u00e9rie C 1997 \u00e8 stata l'ottava edizione del Campeonato Brasileiro S\u00e9rie C.\nFase finale.\nLegenda:"}
{"id": "5400195", "revid": "91903962", "url": "https://it.wikipedia.org/wiki?curid=5400195", "title": "Alda Rangoni", "text": "Biografia.\nEra figlia di Tobia Rangoni, podest\u00e0 di Reggio e di Caracosa di Ugolino Lupi di Soragna. Il matrimonio fu reso possibile allorch\u00e9 lo zio Lanfranco Rangoni, di parte guelfa nel 1288 venne inviato con altri due ambasciatori Guido Guidoni e il vescovo Filippo Boschetti a Ferrara a chiedere ad Obizzo II d'Este, signore della citt\u00e0, di accettare la signoria di Modena, lacerata dalle lotte tra guelfi e ghibellini. Il matrimonio tra il secondogenito di Obizzo Aldobrandino II d'Este si celebr\u00f2 per dispensa di papa Niccol\u00f2 IV, che vide nel matrimonio un segno di riappacificazione tra i contendenti. La pace dur\u00f2 sino al 1293, anno in cui Obizzo mor\u00ec.\nDiscendenza.\nSpos\u00f2 nel 1289 Aldobrandino II d'Este, dal 1308 signore di Ferrara dal quale ebbe quattro figli:"}
{"id": "5400196", "revid": "436907", "url": "https://it.wikipedia.org/wiki?curid=5400196", "title": "Wild Frontier (The Prodigy)", "text": "Wild Frontier \u00e8 un singolo del gruppo musicale britannico The Prodigy, pubblicato il 24 febbraio 2015 come terzo estratto dal sesto album in studio \"The Day Is My Enemy\".\nVideo musicale.\nIl video, diretto e prodotto da Mascha Halberstad e pubblicato il 23 febbraio 2015 attraverso il canale YouTube del gruppo, mostra due cacciatori di animali intenti a svolgere il proprio lavoro fino a quando non vengono tramutati in animali da un alce venuto in soccorso degli animali cacciati. Nel finale del video appare anche la volpe presente nel video del singolo \"Nasty\"."}
{"id": "5400198", "revid": "1543377", "url": "https://it.wikipedia.org/wiki?curid=5400198", "title": "Shravanabelagola", "text": "Shravanabelagola (in lingua kannada \u0cb6\u0ccd\u0cb0\u0cb5\u0ca3\u0cac\u0cc6\u0cb3\u0c97\u0cca\u0cb3 Sravana Belagola) \u00e8 una citt\u00e0 situata vicino a Channarayapatna nel distretto di Hassan nello stato federato indiano del Karnataka, a 158\u00a0km da Bangalore. La statua di Gomateshwara Bahubali qui ubicata \u00e8 una delle pi\u00f9 importanti mete di pellegrinaggio per il Giainismo il quale ha raggiunto un picco di attivit\u00e0 architettonica e scultorea con il patrocinio della dinastia dei Ganga occidentali di Talakad. Si dice inoltre che Chandragupta Maurya (fondatore dell'omonima dinastia sia morto proprio qui nel 298 a.C., dopo essere divenuto un monaco Jain ed aver assunto uno stile di vita rigorosamente ascetica. La fede Jain in questo luogo risale a pi\u00f9 di 2000 anni."}
{"id": "5400207", "revid": "1494169", "url": "https://it.wikipedia.org/wiki?curid=5400207", "title": "Partito Unionista Nazionale", "text": ""}
{"id": "5400210", "revid": "162719", "url": "https://it.wikipedia.org/wiki?curid=5400210", "title": "Missione Italcon", "text": ""}
{"id": "5400213", "revid": "1005847", "url": "https://it.wikipedia.org/wiki?curid=5400213", "title": "Partito Unionista Nazionale (Sudan)", "text": ""}
{"id": "5400215", "revid": "118453020", "url": "https://it.wikipedia.org/wiki?curid=5400215", "title": "Zanja Madre", "text": "Zanja Madre \u00e8 l'acquedotto originale che portava l'acqua al \"Pueblo de Los Angeles\" (oggi metropoli di Los Angeles) dal R\u00edo Porciuncula (oggi chiamato \"fiume Los Angeles\").\nL'opera originale era costituita da un canale aperto e fu completato dai lavoratori appena dopo un mese dalla fondazione del pueblo.\nIl sistema forniva acqua sia per uso domestico che per l'irrigazione dei campi ad ovest del villaggio.\nLa disponibilit\u00e0 dell'acqua era ai tempi essenziale alla sopravvivenza ed allo sviluppo della comunit\u00e0. Venn\u00e8 dismesso ed abbandonato nel 1904.\nIl recente sviluppo edilizio lungo la linea Oro della Metropolitana di Los Angeles e vari progetti nel quartiere di Chinatown hanno portato alla riscoperta di quest'opera. Il grande interesse archeologico che si \u00e8 creato ha favorito la sviluppo di progetti per renderne possibile la conservazione."}
{"id": "5400218", "revid": "228587", "url": "https://it.wikipedia.org/wiki?curid=5400218", "title": "Frederic Ernst Fesca", "text": "Biografia.\nSuo padre, Johann Peter August Fesca, era giudice del mercato di Magdenburgo e attivo nel settore musicale della citt\u00e0 e dedicava parte del suo tempo alla pratica del violoncello e del pianoforte. Sua madre era una cantante che aveva studiato con Johann Adam Hiller e Marianne Podleska; era stata una cantante professionista in giovane et\u00e0.\nFriedrich ricevette la sua prima educazione musicale a Magdenburgo e complet\u00f2 gli studi a Lipsia sotto A.E. M\u00fcller. Quando aveva solo quattro anni, sapeva gi\u00e0 eseguire pezzi di media difficolt\u00e0 al pianoforte e iniziava lo studio del violino. All'et\u00e0 di quindici anni suon\u00f2 davanti al pubblico in diversi concerti per violino, accolti con applausi generali, e ottenendo il posto di primo violino designato della Leipzig Gewandhaus Orchestra. Occup\u00f2 questa posizione fino al 1806, quando divenne primo violino del duca Pietro I di Oldenburgo. Nel 1808 venne nominato violinista solista da Re Gerolamo della Vestfalia al Teatro di Stato di Kassel, e l\u00ec rimase fino alla fine della occupazione francese (1814), quando si rec\u00f2 a Vienna, e subito dopo a Karlsruhe, essendo stato nominato primo violino dal granduca di Baden.\nLa sua salute cagionevole gli imped\u00ec di godere dei numerosi e meritati trionfi dovuti alla sua arte, e nel 1826 mor\u00ec di tubercolosi all'et\u00e0 di trentasette anni.\nSuo figlio Alexander fu anche un buon compositore.\nOpere.\nCome virtuoso, Fesca fu uno dei maggiori esponenti della scuola di violinismo tedesca, creata da Spohr e Joachim. Specialmente come leader di quartetto si dice non avesse rivali per la dignit\u00e0 classica e la semplicit\u00e0 di stile. Tra le sue composizioni, i suoi quartetti per strumenti ad arco e altri pezzi di musica da camera sono i pi\u00f9 notevoli. Le sue tre sinfonie (No. 1 in Mi\u266d, Op. 6; No. 2 in Re, Op. 10; No. 3 in Re, Op. 13) assieme alla musica da camera si trovano elencati nel catalogo Augener dal 1861 Le sue due opere, \"Cantemira\" e \"Omar\", ebbero scarso successo. Scrisse anche della musica sacra, alcune canzoni e musiche per quartetto vocale."}
{"id": "5400219", "revid": "74801", "url": "https://it.wikipedia.org/wiki?curid=5400219", "title": "Luciano Albertini (pittore)", "text": "Biografia.\nProveniva da una famiglia benestante del paese di Cadidavid (ora comune di Verona) e il padre, Cesare Albertini, era un possidente terriero che fu delegato del podest\u00e0 di Verona per due mandati dal 1927 al 1929 e dal 1940 al 1946.\nGi\u00e0 da giovane Luciano dimostr\u00f2 un grande interesse per la pittura e grazie alla disponibilit\u00e0 dei genitori il suo talento pot\u00e9 sfogarsi nel periodo in cui egli studi\u00f2 nel collegio di Desenzano del Garda.\nA 18 anni venne chiamato ad adempiere al servizio militare obbligatorio della leva fascista e nello stesso periodo era iscritto all'Accademia di belle arti \"G. B. Cignaroli\" di Verona dove studiava sotto la guida di Guido Trentini e Antonio Nardi (pittore). Dal 1930 al 1940 frequent\u00f2 lo studio romano di Giacomo Balla, il quale divent\u00f2 non solo il suo maestro ma anche amico personale. Balla, infatti propose a Luciano di sposare una delle sue figlie. L'influenza del pensiero di Giacomo Balla fu molto importante per il giovane Albertini, poich\u00e9 il maestro gli consigli\u00f2 di ricercare uno stile di pittura molto pi\u00f9 rapido per l'impressione del proprio pensiero pittorico. Successivamente alla sua prima esposizione del 1931, Luciano Albertini inizi\u00f2 a viaggiare ed esporre per tutta Europa nelle principali capitali come Berlino, Vienna, Parigi, Madrid ed Amsterdam.\nNegli anni cinquanta per quattro-cinque anni fu iscritto nei corsi estivi tenuti alla Sommerakademie di Salisburgo dal pittore austriaco Oskar Kokoschka. Quest'ultimo contribu\u00ec al completo distacco dallo stile accademico mantenendo invariato l'uso del cavalletto per la pittura \"en plein air\".\nNel 1950 a causa di alcune ferite dovute ad un incidente stradale, che costrinsero il maestro ad interrompere momentaneamente il lavoro all'aria aperta ed a lavorare nel suo studio in via Sottoriva a Verona o nella casa di famiglia a Cadidavid, Luciano inizi\u00f2 ad assumere e a ritrarre delle modelle.\nL'ultimo periodo che va dagli anni sessanta al 1981, fu un periodo di continua evoluzione stilistica per il pittore. Luciano Albertini divenne un punto di riferimento per i pittori locali e le numerose esposizioni lo portarono a produrre una vasta quantit\u00e0 di dipinti, che nei suoi ultimi anni di vita divennero simili ad una \"produzione in serie\".\nIn seguito di una caduta nell'intento di raccogliere dei fiori da utilizzare per un nuovo dipinto, la salute di Luciano Albertini inizi\u00f2 inesorabilmente ad aggravarsi. Mor\u00ec il 1\u00ba febbraio 1985 dopo una lunga degenza ospedaliera a Verona.\nStile pittorico.\nLa pittura di Luciano Albertini spazia dalla ritrattistica, al paesaggio e alla natura morta. Le tecniche usate vanno dall'uso dei colori ad olio, acquerelli, tempere, chine alla tecnica mista mentre come supporto il pittore us\u00f2 la tela, cartoncini, della semplice carta e soprattutto faesite per la pittura ad olio.\n\u00c8 difficile poter identificare lo stile pittorico usato da Luciano Albertini in una corrente o movimento del Novecento. Egli era sempre stato interessato alla ricerca di nuove tecniche per poter rappresentare la propria estetica pittorica.\nDel primo periodo si pu\u00f2 notare un certo avvicinamento alla pittura veronese di Trentini e di Angelo Dall'Oca Bianca, soprattutto nella pittura paesaggistica e nella ritrattistica. Di quest'ultima tipologia sono da considerarsi i ritratti di famiglia e i ritratti delle persone che circondarono la sua vita privata, ad esempio il ritratto de \"L'amico Gottardi\", del \"Poeta e amico norvegese\" (Roma, 1932) o gli autoritratti come \"Autoritratto con il fedele Asso\" dello stesso anno. \nCi\u00f2 che si pu\u00f2 notare gi\u00e0 da questo periodo \u00e8 l'inizio della sua ricerca personale di esprimere il movimento, attraverso pennellate non definite e fondali che spesso si avvicinano al fantastico.\nLa ricerca di movimento si sviluppa nei dipinti che vanno dopo la frequentazione di Giacomo Balla e Oskar Kokoshka, con i quali approfond\u00ec un nuovo linguaggio pittorico basato sulla rielaborazione interna delle immagini attraverso l'evoluzione delle pennellate sempre meno precise ma gonfie, dense e molto pi\u00f9 rapide, le quali danno la possibilit\u00e0 al fruitore di identificare nel dipinto, quei particolari del soggetto non specificatamente voluti.\nDell'innumerevole catalogo delle opere di Luciano Albertini sono gli acquerelli e le \"cartoline\", le quali hanno varia tipologia di soggetto: fiori, scorci, incontri dette anche amicizie, gli incontri al caff\u00e8 Dante (nei quali viene ritratto il pittore e amico Moreno Zoppi), rari gli autoritratti.\nLa qualit\u00e0 delle \"cartoline\" \u00e8 molto elevata nel periodo di prima produzione (anni cinquanta e sessanta) per poi indebolirsi negli ultimi anni dove riutilizza lo stesso schema per puro scopo commerciale."}
{"id": "5400220", "revid": "761672", "url": "https://it.wikipedia.org/wiki?curid=5400220", "title": "Occupazione tedesca dell'Albania", "text": ""}
{"id": "5400221", "revid": "686936", "url": "https://it.wikipedia.org/wiki?curid=5400221", "title": "Sean Taylor", "text": "Biografia.\nDopo una carriera da All-American nel college football a Miami dove vinse il campionato NCAA nel 2001, Taylor fu scelto come quinto assoluto nel Draft NFL 2004 dai Washington Redskins. Emerse come la free safety titolare della squadra dopo la sua terza partita, rimanendolo per tutte le 13 gare successive. Concluse la sua prima annata con 89 tackle, 2 fumble forzati, 9 passaggi deviati e al secondo posto dei Redskins con quattro intercetti. Nel 2006 mise a segno 129 tackle e un intercetto, venendo convocato per il Pro Bowl. Quell'anno, l'assistente allenatore di Washington Gregg Williams defin\u00ec spesso Taylor \"il miglior atleta che abbia mai allenato\".\nPrima dell'inizio della stagione 2007, \"Sports Illustrated\" nomin\u00f2 Taylor il colpitore pi\u00f9 duro dell'intera lega. Il 27 novembre 2007, all'et\u00e0 di 24 anni, Sean mor\u00ec per le ferite di colpi d'arma da fuoco riportante durante un tentativo di furto nella sua casa nell'area di Miami. La sua morte provoc\u00f2 una forte ondata emotiva a livello nazionale, in particolare nella zona di Washington D.C., dove era un idolo dei tifosi come Redskin, e in quella di Miami, dove Taylor aveva giocato con i Miami Hurricanes e alle scuole superiori. Al momento della morte, Taylor stava guidando la National Football Conference ed era al secondo posto nella lega con 5 intercetti, malgrado l'avere saltato due partite per infortunio. Il 18 dicembre 2007, ricevette l'onore postumo della seconda convocazione al Pro Bowl, diventando il primo giocatore deceduto ad esservi convocato. Durante l'evento, Chris Samuels, Chris Cooley e Ethan Albright indossarono tutti il numero 21 per onorarlo. Come i Redskins avevano fatto in precedenza nella stagione, anche la squadra della NFC si schier\u00f2 con una sola safety nella prima giocata della partita."}
{"id": "5400222", "revid": "62748", "url": "https://it.wikipedia.org/wiki?curid=5400222", "title": "Frederic Ernest Fesca", "text": ""}
{"id": "5400224", "revid": "767487", "url": "https://it.wikipedia.org/wiki?curid=5400224", "title": "Marija Muzy\u010duk", "text": "Biografia.\nIn aprile 2015 ha vinto a So\u010di il campionato del mondo femminile, battendo nella finale 2,5-1,5 (+1 =3) la russa Natal'ja Pogonina.L'ex campionessa del mondo Hou Yifan, che non ha partecipato al campionato, ha avuto per\u00f2 il diritto di giocare un match con titolo in palio con la nuova campionessa, svoltosi nel marzo 2016 a Leopoli e conclusosi con la sconfitta della giocatrice ucraina per 3-6 (+0 =6 -3).\nHa vinto il campionato ucraino femminile nel 2012 e 2013.\n\u00c8 sorella minore di Anna Muzy\u010duk, Grande maestro.\nAlle Olimpiadi degli scacchi di Batumi 2018 ha vinto imbattuta la medaglia d'oro in seconda scacchiera col punteggio di 8 punti su 10 partite (+6 =4 -0) e la Medaglia d'argento di squadra.\nHa raggiunto il massimo punteggio Elo nel marzo 2016, con 2563 (4\u00aa al mondo in campo femminile e 1\u00aa ucraina)."}
{"id": "5400242", "revid": "588403", "url": "https://it.wikipedia.org/wiki?curid=5400242", "title": "Clube Atl\u00e9tico Sorocaba", "text": "Il Clube Atl\u00e9tico Sorocaba, noto anche semplicemente come Atl\u00e9tico Sorocaba, \u00e8 una societ\u00e0 calcistica brasiliana con sede nella citt\u00e0 di Sorocaba, nello stato di San Paolo.\nStoria.\nIl club \u00e8 stato fondato il 21 febbraio 1991 dall'imprenditore Jo\u00e3o Caracante Filho come club di basket. L'Atl\u00e9tico Sorocaba \u00e8 diventato una squadra di calcio il 15 marzo 1993 dopo la fusione tra il Clube Atl\u00e9tico Barcelona e l'Estrada de Ferro Sorocabana Futebol Clube.\nL'Atl\u00e9tico Sorocaba ha partecipato al Campeonato Brasileiro S\u00e9rie C nel 1994, nel 1995, nel 1996, nel 1997, nel 1998, nel 2002, nel 2003, e nel 2004. La miglior prestazione del club \u00e8 stato nel 1996, quando ha raggiunto la terza fase della competizione.\nL'Atl\u00e9tico Sorocaba ha vinto la Copa Paulista il 29 novembre 2008, dopo aver sconfitto il XV de Piracicaba in finale all'Est\u00e1dio Bar\u00e3o de Serra Negra di Piracicaba. Il club ha anche partecipato alla Recopa Sul-Brasileira nella stessa stagione. Dopo aver sconfitto il Pelotas 2-0 in semifinale, l'Atl\u00e9tico Sorocaba \u00e8 stato sconfitto 1-0 dal Brusque in finale."}
{"id": "5400243", "revid": "1573940", "url": "https://it.wikipedia.org/wiki?curid=5400243", "title": "Allomicythus kamurai", "text": "Allomicythus kamurai \u00e8 un ragno appartenente alla famiglia Gnaphosidae.\n\u00c8 l'unica specie nota del genere Allomicythus.\nDistribuzione.\nL'unica specie oggi nota di questo genere \u00e8 stata rinvenuta in Vietnam.\nTassonomia.\nDal 2009 non sono stati esaminati altri esemplari, n\u00e9 sono state descritte sottospecie al 2015."}
{"id": "5400244", "revid": "180559", "url": "https://it.wikipedia.org/wiki?curid=5400244", "title": "Zbyn\u011bk Petr\u00e1\u010dek", "text": " \u00c8 stato uno dei fondatori del periodico \"Respekt\". Attualmente scrive per il quotidiano \"Lidov\u00e9 Noviny\".\nBiografia.\nNegli anni 1978-1983 ha studiato geografia alla \"P\u0159\u00edrodov\u011bdeck\u00e1 fakulta Univerzity Karlovy\" di Praga. Prima del novembre 1989 \u00e8 stato uno dei firmatari del \"Movimento per le libert\u00e0 civili\" (\"Hnut\u00ed za ob\u010danskou svobodu\", \"HOS\") e della \"Charta 77\" (\"Prohl\u00e1\u0161en\u00ed Charty 77\"), la pi\u00f9 importante iniziativa del dissenso in Cecoslovacchia, redatta da V\u00e1clav Havel, Jan Pato\u010dka, Zden\u011bk Mlyn\u00e1\u0159, Ji\u0159\u00ed H\u00e1jek e Pavel Kohout.\nHa pubblicato per la rivista trimestrale \"Revolver Revue\" di cui \u00e8 stato anche redattore. Dal 1990 al 2007 ha lavorato per il settimanale \"Respekt\" come commentatore e corrispondente dall'estero e dal 1990 al 2001 ne \u00e8 stato vicedirettore.\nDal 2007 scrive per il quotidiano \"Lidov\u00e9 Noviny\".\nRiconoscimenti.\nInsieme a Jaroslavem J\u00edr\u016f e Janem J\u016fnem ha vinto il Premio di Ferdinanda Peroutky del 1999."}
{"id": "5400246", "revid": "1776051", "url": "https://it.wikipedia.org/wiki?curid=5400246", "title": "Testamentum (In Hora Mortis Nostre)", "text": "Testamentum (In Hora Mortis Nostre) \u00e8 un album in studio del gruppo musicale polacco Via Mistica, pubblicato nel 2003."}
{"id": "5400249", "revid": "1005847", "url": "https://it.wikipedia.org/wiki?curid=5400249", "title": "Elezioni parlamentari in Sudan del 1986", "text": "Le elezioni parlamentari in Sudan del 1986 si tennero tra il 1\u00ba e il 12 aprile per il rinnovo dell'Assemblea nazionale; si tratt\u00f2 delle prime elezioni libere dopo il regime di Ja'far al-Nimeyri.\nIn seguito all'esito elettorale, Sadiq al-Mahdi, esponente del Partito della Nazione, divenne Primo ministro; Ahmed al-Mirghani, espressione del Partito Unionista Democratico, fu nominato Presidente.\nNel 1989 sia al-Mahdi che al-Mirghani furono esautorati a seguito del colpo di Stato di Omar al-Bashir, che si proclam\u00f2 Presidente (mentre la carica di Primo ministro fu abolita)."}
{"id": "5400256", "revid": "31886", "url": "https://it.wikipedia.org/wiki?curid=5400256", "title": "Allomicythus", "text": ""}
{"id": "5400257", "revid": "110157", "url": "https://it.wikipedia.org/wiki?curid=5400257", "title": "Madonna Addolorata (Santa Cruz de Tenerife)", "text": " \nMadonna Addolorata (in spagnolo: \"Virgen de las Angustias\") \u00e8 una devozione mariana venerata nella chiesa di Nostra Signora del Pilar a Santa Cruz de Tenerife (Isole Canarie, Spagna). \u00c8 una della devozione mariane pi\u00f9 venerate della citt\u00e0 ed \u00e8 soprannominata \"La Republicana\", perch\u00e9 era l'unica che andato in processione in tempi della Seconda Repubblica spagnola nonostante le processioni religiose sono stati vietati.\nLa Vergine \u00e8 una scultura di stile classista, che misura 1,50 metri, progettato dallo scultore locale Miguel Arroyo in 1804. L'immagine mette in evidenza l'espressione di tristezza e dolore, oltre al grande austerit\u00e0 e la semplicit\u00e0 della scultura. L'immagine \u00e8 completamente vestita di nero, disadorna. Oggi, l'immagine ha una fratellanza che \u00e8 responsabile per il loro culto.\nLa processione della Vergine \u00e8 venerd\u00ec santo a mezzogiorno, e lo stesso giorno, la sera, accompagnato da altre immagini religiose provenienti da varie chiese della citt\u00e0."}
{"id": "5400260", "revid": "1776051", "url": "https://it.wikipedia.org/wiki?curid=5400260", "title": "Fallen Angels (Via Mistica)", "text": "Fallen Angels \u00e8 un album in studio del gruppo musicale polacco Via Mistica, pubblicato nel 2004."}
{"id": "5400263", "revid": "986213", "url": "https://it.wikipedia.org/wiki?curid=5400263", "title": "James Stopford, VII conte di Courtown", "text": "Biografia.\nEra il figlio di James Stopford, VI conte di Courtown, e di sua moglie, Catherine Neville, Richard Neville, IV barone Braybrooke.\nCarriera.\nCombatt\u00e9 durante la Seconda guerra boera (1900-1901) e durante la prima guerra mondiale, con il grado di maggiore. Tra il 1927 e 1928 fu il sindaco di Aylesbury. Dopo la morte del padre nel 1933, eredit\u00f2 il titolo di conte di Courtown e prese posto nella Camera dei lord.\nNegli anni 1941-1947 fu il capitano del personale del Ministero della guerra. Ricopr\u00ec la carica di Lord luogotenente di County Wexford.\nMatrimonio.\nSpos\u00f2, il 26 aprile 1905, Cicely Mary Birch (1885-1973), figlia di John Birch. Ebbero sette figli:\nMorte.\nMor\u00ec il 25 gennaio 1957."}
{"id": "5400264", "revid": "158913", "url": "https://it.wikipedia.org/wiki?curid=5400264", "title": "Zora N. Hurston", "text": ""}
{"id": "5400278", "revid": "1776051", "url": "https://it.wikipedia.org/wiki?curid=5400278", "title": "Under My Eyelids", "text": "Under My Eyelids \u00e8 un album in studio del gruppo musicale polacco Via Mistica, pubblicato nel 2006."}
{"id": "5400283", "revid": "767487", "url": "https://it.wikipedia.org/wiki?curid=5400283", "title": "Maria Elena Kyriakou", "text": "Ha rappresentato la Grecia all'Eurovision Song Contest 2015 con la canzone \"One Last Breath\", classificandosi al 19\u00ba posto nella finale dell'evento.\nBiografia.\nNata a Larnaca, in Cipro, ha due sorelle e un fratello, il calciatore Kyriakos Paulou. All'et\u00e0 di tredici anni si \u00e8 iscritta ad una scuola musicale per poi studiare filosofia all'Universit\u00e0 di Giannina, in Grecia. Dopo due anni decise di tornare in patria e continu\u00f2 gli studi all'Universit\u00e0 di Cipro di Nicosia. Dopo essersi laureata ha aperto una classe di tutoraggio.\nNel 2011 la madre tent\u00f2 di iscrivere la figlia alle audizioni di \"Greek Idol\", senza riuscirci.\nFa audizione per entrare nella prima stagione di \"The Voice of Greece\" nel 2014 e con il brano \"Because of You\" di Kelly Clarkson riesce a farsi scegliere dai quattro giudici, entrando poi nel team della cantante Despoina Vand\u012b. Arrivata in finale riesce quindi a vincere con il brano \"Dio egoismoi\", firmando un contratto con l'etichetta Minos EMI, dell'Universal Music Group. Con tale etichetta ha pubblicato il suo primo album nello stesso anno dal titolo \"Dio ageloi sti gi\".\nNel febbraio del 2015 ha partecipa all'Eurosong - A MAD Show, vincendo la selezione con il brano \"One Last Breath\". Ha quindi rappresentato la Grecia all'Eurovision Song Contest 2015, classificandosi al 6\u00ba posto nella prima semifinale e qualificandosi per la finale, dove ottiene il 19\u00ba posto."}
{"id": "5400287", "revid": "999533", "url": "https://it.wikipedia.org/wiki?curid=5400287", "title": "E-Prix di Miami 2015", "text": "L'E-Prix di Miami 2015 \u00e8 stata la quinta prova del campionato di Formula E 2014-2015. La gara \u00e8 stata vinta dal francese Nicolas Prost.\nPrima della gara.\nVitantonio Liuzzi ha sostituito Michela Cerruti nel team Trulli GP, Charles Pic ha sostituito il cinese Ho-Pin Tung nel team China Racing e Scott Speed ha sostituito Marco Andretti nel team Andretti Autosport.\nQualifiche.\nNella sessione di qualifiche si \u00e8 avuta la seguente situazione:\nGara.\nI risultati della gara sono i seguenti:"}
{"id": "5400304", "revid": "599013", "url": "https://it.wikipedia.org/wiki?curid=5400304", "title": "Andre Wadsworth", "text": "Biografia.\nDopo avere giocato al college a Florida State dove fu premiato come All-American, Wafsworth fu scelto come terzo assoluto nel Draft NFL 1998 dagli Arizona Cardinals. Nella sua prima stagione disput\u00f2 tutte le 16 partite, con 5 sack e 57 tackle. Rallentato da un infortunio al ginocchio nel 1999 riusc\u00ec comunque a disputare 11 partite. Gli anni successivi furono condizionati da innumerevoli operazioni chirurgiche alle ginocchia, venendo svincolato dopo avere rifiutato di rinnovare per un anno con un contratto da 512.000 dollari dopo la stagione 2000. Wadsworth tent\u00f2 di tornare nel football professionistico passando la pre-stagione 2007 con i New York Jets ma venendo svincolato prima dell'inizio delle partite ufficiali."}
{"id": "5400305", "revid": "984922", "url": "https://it.wikipedia.org/wiki?curid=5400305", "title": "PalaFarina", "text": "Il PalaFarina \u00e8 un'arena coperta di Viadana.\nStoria e descrizione.\nInaugurato nel 1996, il PalaFarina viene utilizzato sia per attivit\u00e0 sportive, soprattutto come palestra e per gare di pallavolo, sia per attivit\u00e0 ludiche, come concerti musicali: la struttura \u00e8 chiusa dall'8 febbraio 2015, dichiarata inagibile, a causa del cedimento del tetto, dopo infiltrazioni di acqua dovuta ad una nevicata.\nIl palazzetto ospitava le gare casalinghe della squadra femminile di pallavolo del Volleyball Casalmaggiore."}
{"id": "5400312", "revid": "599013", "url": "https://it.wikipedia.org/wiki?curid=5400312", "title": "Curtis Enis", "text": "Biografia.\nDopo avere giocato al college a Penn State dove fu premiato come All-American, Enis fu scelto come quinto assoluto nel Draft NFL 1998 dai Chicago Bears. Riusc\u00ec a disputare una sola gara come titolare prima di rompersi un legamento del ginocchio nel novembre 1998. Durante la sua carriera a Chicago si vide raramente in campo e dal 2000 fu superato da James Allen ed utilizzato come fullback. Nel 2001, all'et\u00e0 di 24 anni, firm\u00f2 un contratto annuale coi Cleveland Browns ma una condizione degenerativa al ginocchio sinistro lo costrinse al ritiro."}
{"id": "5400315", "revid": "836193", "url": "https://it.wikipedia.org/wiki?curid=5400315", "title": "Tranvia Firenze-Sesto Fiorentino", "text": ""}
{"id": "5400317", "revid": "836193", "url": "https://it.wikipedia.org/wiki?curid=5400317", "title": "Tranvia Firenze-Rovezzano", "text": ""}
{"id": "5400318", "revid": "836193", "url": "https://it.wikipedia.org/wiki?curid=5400318", "title": "Tranvia Firenze-Bagno a Ripoli", "text": ""}
{"id": "5400319", "revid": "836193", "url": "https://it.wikipedia.org/wiki?curid=5400319", "title": "Tranvia Firenze-Settignano", "text": ""}
{"id": "5400320", "revid": "836193", "url": "https://it.wikipedia.org/wiki?curid=5400320", "title": "Tranvia Firenze-Trespiano", "text": ""}
{"id": "5400323", "revid": "182193", "url": "https://it.wikipedia.org/wiki?curid=5400323", "title": "Autonoleggio", "text": ""}
{"id": "5400337", "revid": "104458", "url": "https://it.wikipedia.org/wiki?curid=5400337", "title": "Cantone di Oraison", "text": "Il Cantone di Oraison \u00e8 una divisione amministrativa in parte nell'Arrondissement di Digne-les-Bains e in parte nell'Arrondissement di Forcalquier.\n\u00c8 stato istituito a seguito della riforma approvata con decreto del 24 febbraio 2014, che ha avuto attuazione dopo le elezioni dipartimentali del 2015.\nComposizione.\nI 3 comuni facenti parte del cantone sono:"}
{"id": "5400339", "revid": "599013", "url": "https://it.wikipedia.org/wiki?curid=5400339", "title": "Grant Wistrom", "text": "Biografia.\nDopo avere giocato al college a Nebraska dove vinse due campionati NCAA e fu premiato come All-American, Wistrom fu scelto come sesto assoluto nel Draft NFL 1998 di St. Louis Rams. Nella sua seconda stagione vinse il Super Bowl XXXIV contro i Tennessee Titans. Nel 2000 fece registrare un primato in carriera di 11 sack. Divenuto free agent dopo la stagione 2003, Wistrom firm\u00f2 coi Seattle Seahawks con cui nel 2005 disput\u00f2 il suo terzo Super Bowl, perso contro i Pittsburgh Steelers. Svincolato dopo la stagione 2006, si ritir\u00f2 dopo avere messo a segno 53 sack in carriera."}
{"id": "5400345", "revid": "123488327", "url": "https://it.wikipedia.org/wiki?curid=5400345", "title": "Robin Atkin Downes", "text": "Vita privata.\nVive a Los Angeles ed \u00e8 sposato con l'attrice Michael Ann Young.\nDoppiatori italiani.\nNelle versioni in italiano dei suoi film, Robin Atkin Downes \u00e8 stato doppiato da:\nDa doppiatore \u00e8 sostituito da:"}
{"id": "5400348", "revid": "287204", "url": "https://it.wikipedia.org/wiki?curid=5400348", "title": "Bendigo Spirit", "text": "Le Bendigo Spirit sono una societ\u00e0 cestistica avente sede a Bendigo, in Australia. Fondate nel 2007, giocano nella WNBL.\nDisputano le partite interne al Bendigo Schweppes Centre."}
{"id": "5400350", "revid": "35804", "url": "https://it.wikipedia.org/wiki?curid=5400350", "title": "Accademia lunigianense di scienze", "text": ""}
{"id": "5400371", "revid": "729019", "url": "https://it.wikipedia.org/wiki?curid=5400371", "title": "N\u00edkos Kotzi\u00e1s", "text": ""}
{"id": "5400375", "revid": "984922", "url": "https://it.wikipedia.org/wiki?curid=5400375", "title": "Cantone di Digne-les-Bains-1", "text": "Il Cantone di Digne-les-Bains-1 \u00e8 una divisione amministrativa dell'Arrondissement di Digne-les-Bains.\n\u00c8 stato istituito a seguito della riforma approvata con decreto del 24 febbraio 2014, che ha avuto attuazione dopo le elezioni dipartimentali del 2015.\nComposizione.\nI 7 comuni facenti parte del cantone sono:"}
{"id": "5400377", "revid": "33528", "url": "https://it.wikipedia.org/wiki?curid=5400377", "title": "Aria the Scarlet Ammo", "text": ""}
{"id": "5400379", "revid": "984922", "url": "https://it.wikipedia.org/wiki?curid=5400379", "title": "Cantone di Digne-les-Bains-2", "text": "Il Cantone di Digne-les-Bains-2 \u00e8 una divisione amministrativa dell'Arrondissement di Digne-les-Bains.\n\u00c8 stato istituito a seguito della riforma approvata con decreto del 24 febbraio 2014, che ha avuto attuazione dopo le elezioni dipartimentali del 2015.\nComposizione.\nI 7 comuni facenti parte del cantone sono:"}
{"id": "5400392", "revid": "287204", "url": "https://it.wikipedia.org/wiki?curid=5400392", "title": "Associazione Sportiva Fanfulla 1914-1915", "text": "Questa voce raccoglie le informazioni riguardanti lAssociazione Sportiva Fanfulla nelle competizioni ufficiali della stagione 1914-1915.\nStagione.\nLa giovent\u00f9 lodigiana \u00e8 molto prolifica a Lodi. In un articolo apparso su un settimanale locale titolato \"Situazione calcistica a Lodi\", si contano pi\u00f9 di 500 calciatori considerando il Circolo Carlo Pallavicino, il Fanfulla e gli studenti dei collegi Cazzulani, Cavour, La Marmora e S.Francesco.\nAll'inizio della Grande Guerra la situazione non \u00e8 preoccupante vista la partenza dei calciatori pi\u00f9 anziani. Al loro posto, fra i pi\u00f9 attivi, il Professor Francesco Miglio il quale surrog\u00f2 alla presidenza Paolo Bonomi.\nIn un articolo celebrante gli atleti morti in guerra, dell'A.S. Fanfulla appartenenti alla sezione calcio si conta soltanto la dipartita di 3 giocatori della squadra riserve: Pietro Mario Bardella (Lodi, 31 maggio 1896 - Monte Grappa, 15 giugno 1918), Renzo De Vecchi (Linate al Lambro, 23 ottobre 1896 - Passo dei Camosci (Ortler) 14 giugno 1916 - Medaglia d'argento al V.M. e gi\u00e0 calciatore del Circolo Carlo Pallavicino ed Insubria Goliardo (di Milano) e Ferdinando Guido Leardi (Codogno, 24 settembre 1893 - Trento 5 dicembre 1918 nel 213\u00ba ospedaletto da campo).\nIl 26 aprile 1915 viene inaugurato il \"Campo Verde\", campo destinato ad ospitare le formazioni giovanili. Il campo fu trasformato riciclando un ex cimitero di Lodi, ora (nel 1972) lo spazio \u00e8 occupato dalle Officine Adda."}
{"id": "5400394", "revid": "789059", "url": "https://it.wikipedia.org/wiki?curid=5400394", "title": "Romuald Klos", "text": ""}
{"id": "5400408", "revid": "31886", "url": "https://it.wikipedia.org/wiki?curid=5400408", "title": "Red Alarm", "text": " \u00e8 un videogioco sparatutto realizzato da T&amp;E Soft e pubblicato nel 1995 da Nintendo per Virtual Boy, come titolo di lancio della console.\nIl gioco presenta una grafica tridimensionale, realizzata tramite l'uso di wireframe, con uno stile che ricorda \"Battlezone\".\nTrama.\nIl gioco \u00e8 ambientato settant'anni nel futuro, dove un computer, chiamato KAOS, cercher\u00e0 di sottomettere e distruggere l'intera umanit\u00e0. Lo scopo del giocatore \u00e8 pilotare un caccia ad alta tecnologia per entrare all'interno di KAOS e distruggerlo.\nModalit\u00e0 di gioco.\nPer controllare i movimenti dell'aereo il giocatore ha a disposizione tutti i tasti del controller del Virtual Boy. A causa della scarsa popolarit\u00e0 delle levette analogiche, il controller del Virtual Boy \u00e8 dotato di una coppia di croci direzionali che, in Red Alarm, consentivano il movimento del caccia. In particolare una croce direzionale controllava il beccheggio e la rotazione dell'aereo, mentre l'altro controllava il movimento in avanti, indietro e laterale. I pulsanti A e B erano invece usati rispettivamente per accelerare, rallentare ed eventualmente indietreggiare.\nPur non essendoci un vero e proprio limite di tempo, i livelli vanno completati prima di finire il carburante del caccia.\nInfine \u00e8 possibile visualizzare un replay della propria partita, con la possibilit\u00e0 di ruotare liberamente la telecamera e di zoomare sui dettagli.\nCritica.\nAll'uscita il gioco ottenne una valutazione di 26 su 40 da Famicom Ts\u016bshin. Electronic Gaming Monthly elogi\u00f2 i sistemi di controllo ma critic\u00f2 la grafica confusa che non faceva percepire con chiarezza a che cosa il proprio caccia si stesse avvicinando. Diedero al gioco un punteggio di 6.75 su 10, ma in seguito, nonostante una recensione non troppo positiva, lo ricorderanno come miglior gioco per la sua console."}
{"id": "5400419", "revid": "599013", "url": "https://it.wikipedia.org/wiki?curid=5400419", "title": "Kyle Turley", "text": "Biografia.\nDopo avere giocato al college alla San Diego State University dove fu premiato come All-American, Turley fu scelto come settimo assoluto nel Draft NFL 1998 di New Orleans Saints. Vi gioc\u00f2 fino al 2002, venendo ricordato in particolar modo per una rissa con Damien Robinson dei New York Jets nel 2001 che port\u00f2 alla sua espulsione e cost\u00f2 la vittoria alla sua squadra. Nel 2003 Turley fu scambiato coi St. Louis Rams per una scelta del secondo giro del draft, giocandovi per due stagioni prima di venire svincolato. Dopo avere passato il 2005 fuori dai campi di gioco a causa di un problema al nervo sciatico, nel 2006 firm\u00f2 coi Kansas City Chiefs e dopo una pre-stagione positiva fu nominato titolare. Si ritir\u00f2 dopo l'annata 2007."}
{"id": "5400425", "revid": "1543377", "url": "https://it.wikipedia.org/wiki?curid=5400425", "title": "Charles Griffes", "text": "Biografia.\nDopo i primi studi di pianoforte e organo nella sua citt\u00e0 natale, si rec\u00f2 a Berlino per studiare con il pianista Ernst Jedliczka al Conservatorio Stern. Mentre era l\u00ec, Griffes godette di un breve ma influente tutoraggio del compositore Engelbert Humperdinck. Ritornato negli Stati Uniti nel 1907, divenne direttore degli studi musicali alla Hackley School per ragazzi a Tarrytown, posto che tenne fino alla sua morte giunta prematura tredici anni pi\u00f9 tardi.\nGriffes \u00e8 il pi\u00f9 famoso rappresentante americano dell'impressionismo musicale. Era affascinato dal suono esotico e misterioso degli impressionisti francesi, e fu molto influenzato da loro mentre era in Europa. Aveva inoltre studiato le opere di compositori contemporanei russi (ad esempio Scriabin), la cui influenza \u00e8 evidente anche nel suo lavoro, ad esempio, nel suo uso delle scale sintetiche.\nLe sue composizioni pi\u00f9 note sono \"White Peacock\", per pianoforte (1915, orchestrata nel 1919), \"Sonata per pianoforte\" (1917\u201318, rivista nel 1919), il poema sinfonico \"The Pleasure Dome of Kubla Khan\", su un frammento di Coleridge (1912, rielaborata nel 1916), e \"Poem for Flute and Orchestra\" (1918). Compose anche numerosi pezzi programmatici per pianoforte, ensemble di musica da camera e per voce. La quantit\u00e0 e la qualit\u00e0 della sua musica \u00e8 impressionante considerando la sua breve vita e il suo lavoro di insegnante a tempo pieno, e gran parte della sua musica viene ancora eseguita. Il suo inedito \" Sho-jo \" (1917), un atto unico drammatico pantomimico basato su temi giapponesi, \u00e8 una delle prime opere di un compositore americano a mostrare ispirazione diretta dalla musica del Giappone.\nMor\u00ec di influenza a New York City, durante l'epidemia di spagnola all'et\u00e0 di 35 anni, e venne seppellito nel cimitero di Bloomfield. Le sue carte passarono alla sorella minore Marguerite, che scelse di distruggere quelle pi\u00f9 esplicitamente collegate alla sua omosessualit\u00e0. Il suo attuale esecutore letterario \u00e8 Donna Anderson.\nGriffes tenne meticolosi diari, alcuni dei quali in tedesco, dove raccontava le sue realizzazioni musicali 1907-1919 e si confront\u00f2 onestamente con la sua omosessualit\u00e0, compreso il suo regolare patrocinio ai Bagni Lafayette e ai Produce Exchange Baths.\nMentre era studente a Berlino fu particolarmente legato al suo \"speciale amico\" Emil Jo\u00e8l (aka \"Konrad W\u00f6lcke\"). Verso la fine della sua vita, ebbe una lunga relazione con John Meyer (il biografo Edward Maisel us\u00f2 lo pseudonimo Dan C. Martin), un poliziotto sposato di New York."}
{"id": "5400426", "revid": "92643223", "url": "https://it.wikipedia.org/wiki?curid=5400426", "title": "The Kids from Yesterday", "text": "The Kids from Yesterday \u00e8 il sesto e ultimo singolo estratto dall'album \"\" dei My Chemical Romance, pubblicato il 20 gennaio 2012 solo in Australia.\nPubblicato in formato CD, ne \u00e8 stato realizzato un numero limitato di copie, disponibile per l'acquisto con una maglietta esclusiva.\nVideo musicale.\nIl video ufficiale del brano \u00e8 stato pubblicato il 15 gennaio 2012. \u00c8 stato realizzato unendo un fan video pubblicato precedentemente da una ragazza di nome Emily Eisemann a un collage di vari video scelti dalla band per meglio descrivere, a loro detta, gli anni dalla loro formazione sino al loro miglior momento della carriera, al Festival di Reading e Leeds nell'estate 2011."}
{"id": "5400436", "revid": "287204", "url": "https://it.wikipedia.org/wiki?curid=5400436", "title": "Nick Santora", "text": "Biografia.\nNato e cresciuto nel Queens, si laurea in legge alla Columbia Law School nel 1996 e per circa sei anni lavora come avvocato, prima di abbandonare la professione per dedicarsi alla scrittura. Nel 2001 si trasferisce a Los Angeles con la sua famiglia per intraprendere la carriera di uno scrittore professionista. La sua prima sceneggiatura ha vinto un concorso al New York International Independent Film Festival.\nScrive la sua prima sceneggiatura televisiva per l'episodio \"Cinici idealisti\" della serie televisiva \"I Soprano\". Successivamente ha scritto e/o prodotto episodi per serie televisive come \"The Guardian\", \"Law &amp; Order - I due volti della giustizia\", \"Prison Break\" e \"Lie to Me\". \u00c8 stato inoltre produttore esecutivo del programma televisivo \"Beauty and the Geek\", versione statunitense de \"La pupa e il secchione\".\nPer il cinema ha scritto e prodotto il film \"Una squadra molto speciale\", con protagonista Ice Cube, e ha scritto la sceneggiatura di \"Punisher - Zona di guerra\".\nNel 2011 ha creato e prodotto la serie televisiva \"I signori della fuga\", andata in onda per due stagioni su A&amp;E Network. Nel 2012 pubblica il suo primo romanzo, un thriller legale intitolato \"Slip &amp; Fall\" e pubblicato in Italia con il titolo \"Gli insospettati\". In seguito pubblica il suo secondo romanzo \"Fifteen Digits\". Santora \u00e8 anche autore di \"Sandstorm\", una serie originale a fumetti creata per DC Comics.\nParallelamente alla sua attivit\u00e0 di romanziere, continua il suo lavoro per la televisione, prima come sceneggiatore e co-produttore esecutivo di \"Vegas\", poi come creatore, sceneggiatore e produttore esecutivo di \"Scorpion\"."}
{"id": "5400452", "revid": "633110", "url": "https://it.wikipedia.org/wiki?curid=5400452", "title": "127 mm Type 89", "text": "Il 12,7\u00a0cm L/40 Type 89 (in giapponese \u56db\u3007\u53e3\u5f84\u516b\u4e5d\u5f0f\u5341\u4e8c\u7cce\u4e03\u9ad8\u89d2\u7832) era un cannone navale antiaereo, impiegato dalla Marina imperiale giapponese durante la seconda guerra mondiale sia sulle navi da guerra che nelle difese terrestri. Il nome era dovuto all'anno di adozione da parte della Marina imperiale, anno imperiale 2589, corrispondente al 1929 del calendario gregoriano.\nStoria.\nIl Type 89 fu sviluppato a partire dal 1929 come sostituto del precedente 8 cm L/40 Type 3 per l'installazione su navi da battaglia e incrociatori quale principale arma antiaerea a lungo raggio. Il limite principale del Type 3 era il caricamento manuale, che riduceva sensibilmente la cadenza di tiro; il nuovo Type 89 avrebbe dovuto avere un calcatoio automatico per velocizzare il tiro. Il nuovo cannone doveva sostituire anche il pezzo da 12 cm L/45 Type 10, su affusti singoli, che armava i primi incrociatori pesanti nipponici e le prime portaerei leggere come la \"Akagi\".\nL'arma fu prodotta dagli arsenali navali di Kure e di Hiroshima, per un totale di 1.306 pezzi, dei quali 836 prodotti tra il 1941 ed il 1945. Di questi, 362 pezzi furono impiegati su torri installate a terra, per la difesa costiera ed antiaerea; in particolare 96 pezzi furono installati nell'area di Yokosuka e 54 in quella di Kure.\nIl Type 89 non ha nulla a che fare, calibro a parte, con il 12,7 cm L/50 Type 3, pezzo principale dei cacciatorpediniere classe Fubuki e Yugumo; quest'ultimo era infatti un pezzo antinave con munizioni separate, otturatore a vite interrotta e quindi cadenza di soli 5 colpi al minuto.\nTecnica.\nLa bocca da fuoco del Type 89 pesava da sola 3,15 tonnellate ed era lunga 5,28 metri. La canna era un monoblocco, con rigatura destrorsa costante a 36 principi, con un giro completo in 28 calibri (3,56 m). L'otturatore era a cuneo orizzontale. Il pezzo utilizzava vari tipi di granate, pesanti da 20 a 24\u00a0kg, che lanciava ad una velocit\u00e0 iniziale di 720\u00a0m/s.\nAffusto.\nL'impianto binato Type 89 era equipaggiato con due cannoni da 127\u00a0mm paralleli. Gli asservimenti erano elettroidraulici e quindi l'affusto doveva essere collegato alla rete della nave o ad un generatore. A seconda del modello utilizzato, i motori consentivano una velocit\u00e0 di brandeggio e di elevazione fino a 16\u00b0 al secondo.\nLe munizioni, del tipo fisso a cartoccio proietto, raggiungevano la torre dal deposito munizioni tramite un nastro trasportatore, con una capacit\u00e0 di circa 10 colpi al minuto, quindi relativamente lento. Le granate erano trasportate manualmente presso la culatta, per essere poste poi su una cucchiaia automatica. Le piattaforme dalla quali i serventi trasferivano le granate sulle cucchiaie si alzavano ed abbassavano a seconda dell'angolo di elevazione dei cannoni, consentendo la ricarica fino ad un angolo di tiro di +80\u00b0.\nAnche l'orientamento dei deflettori dei bossoli espulsi variava con l'elevazione: a elevazioni quasi orizzontali essi deviavano verso il basso, mentre ad elevazioni alte erano orientati in modo da non deviare i bossoli contro i meccanismi dell'affusto stesso.\nSul lato destro dell'affusto era posizionata la stazione di graduazione delle spolette: il servente addetto riceveva le distanze alle quali dovevano esplodere le granate, tramite un indicatore collegato alla centrale di tiro della nave, e tramite un volantino regolava di conseguenza il ritardo delle spolette da 0 a 35 secondi, prima che venissero poste sulle cucchiaie.\nUn impianto binato da 127\u00a0mm era servito da 11 serventi:\nPuntamento.\nSulla sinistra di ogni impianto era presente un sistema di mira telescopico a rifrazione. Il Type 89 era intesa come arma antiaerea pura e quindi i due puntatori non miravano direttamente i bersagli ma orientavano l'arma seguendo i dati inviati su appositi indicatori dalla centrale di tiro. Tuttavia rimaneva la possibilit\u00e0 di puntamento locale.\nControllo del tiro.\nInizialmente gli impianti \"Type 89\" erano asserviti al sistema di puntamento Type 91, sviluppato nel 1929. Durante la guerra del Pacifico, sul naviglio maggiore il pezzo da 127 era invece asservito sistema di controllo del fuoco Type 94 ( \"Kosha Sochi\"), sviluppato nel 1934. Il sistema consentiva il tiro di sbarramento a una data altezza e distanza contro bersagli in volo rettilineo a velocit\u00e0 costante, ma non poteva inseguire un velivolo che cambiava quota o volava su una traiettoria irregolare.\nDopo l'avvistamento tramite telescopi veniva determinato l'altezza sull'orizzonte, mentre la distanza veniva rilevata da un telemetro ottico con base di 4,5 metri. Non era previsto l'asservimento a radar. Angolo, distanza, velocit\u00e0 stimata del bersaglio e velocit\u00e0 della nave venivano continuamente inseriti in un calcolatore analogico, che forniva i dati per il puntamento e lo spolettamento, adattati al rollio della nave. Il sistema di controllo del fuoco richiedeva 10 operatori per il rilievo dei dati telemetrici ed altri 9 per l'inserimento dei dati nel calcolatore.\nAlcuni impianti furono occasionalmente basati a terra, in batterie poste a difesa di citt\u00e0 ed impianti industriali principali. Per esempio, per difendere Kure dagli attacchi dei Boeing B-29 Superfortress americani, verso la fine della guerra vennero installate sulle colline circostanti 5 batterie con tre impianti binati \"Type 89\" ciascuna. Questi erano asserviti al sistema di controllo del tiro \"Raiun\" (\"nube di tempesta\"), sviluppato per concentrare il massimo numero di proietti nel pi\u00f9 breve tempo possibile in una determinata area tridimensionale. Un altro esempio di impiego terrestre si ebbe nell'isola di Pohnpei, dove i Type 89 per difesa aerea vennero installati in opere ad anello in calcestruzzo.\nModelli.\nIl Type 89 fu realizzato in totale in tre varianti. La maggior parte delle armi venne prodotta nella variante binata, a cui si aggiungono due varianti singole.\nMunizionamento.\nIl Type 89 utilizzava un cartoccio proietto con bossolo in ottone, contenente 4\u00a0kg di propellente e diversi tipi di granate: "}
{"id": "5400457", "revid": "158913", "url": "https://it.wikipedia.org/wiki?curid=5400457", "title": "Master Miller", "text": "Master Miller, epiteto di detto Kaz, \u00e8 un personaggio immaginario della serie di videogiochi \"Metal Gear\" ideata da Hideo Kojima, che appare sin dal secondo capitolo canonico della saga.\nApparizioni e storia.\nMiller compare per la prima volta in \"\" (1990) come esperto della FOXHOUND in tecniche di infiltrazione, combattimento e sopravvivenza, offrendo istruzioni e consigli via radio al personaggio giocante Solid Snake.\nRicompare in \"Metal Gear Solid\" (1998) con un ruolo analogo, dando assistenza via Codec a Solid Snake, che questa volta deve fronteggiare una crisi innescata da alcuni membri della stessa FOXHOUND. Ma, come risulta verso la fine del gioco, il McDonell Miller di questo capitolo \u00e8 in realt\u00e0 Liquid Snake camuffato, mentre il vero Miller viene ritrovato morto nella propria abitazione. Egli riappare, impersonato da Liquid, in ' (2004) e in ' (2006); in quest'ultima versione \u00e8 impersonato anche da Psycho Mantis.\nIn ' (2010) egli compare come Kazuhira \"Kaz\" Miller, braccio destro di Big Boss, al quale d\u00e0 assistenza via codec durante le missioni, gestendo insieme a lui il gruppo mercenario \"Militaires Sans Fronti\u00e8res\" (di cui \u00e8 vicecomandante) e, successivamente, Outer Heaven, la cui sede \u00e8 inizialmente la piattaforma \"Mother Base\" costruita nel mare Caraibico. \u00c8 soprattutto dai titoli di coda del gioco, quando si cita la morte di Miller in concomitanza degli eventi di \"Metal Gear Solid\", che risulta esplicito trattarsi dello stesso personaggio che in ' (ambientato venticinque anni dopo) supporter\u00e0 Solid Snake per contrastare Big Boss. L\"'Archivio missioni\" di \"Metal Gear Solid: Peace Walker\" presenta altres\u00ec numerose conversazioni con Miller, in cui egli parla, fra l'altro, delle proprie origini giapponesi (da parte di madre) e di come ha incontrato Big Boss \u2013 sul campo di battaglia, in Colombia \u2013 instaurando con lui un forte legame umano. Tuttavia, dal file \"La telefonata\", ascoltabile dopo aver completato tutte le missioni di \"Peace Walker\", risulta che Miller \u00e8 in contatto \u2013 per ragioni d'affari e all'insaputa di Big Boss \u2013 direttamente con Zero, divenuto acerrimo nemico di Big Boss. Parlando con Big Boss dopo la sconfitta di Pacifica Ocean, Miller gi\u00e0 confessa di esser stato consapevole della vera identit\u00e0 della ragazza e del suo sedicente professore, ma di non aver avvisato Big Boss pensando al profitto economico che i \"Militaires Sans Fronti\u00e8res\" potevano trarre da loro.\nIn ' (2014), ambientato subito dopo \"Peace Walker\", Miller \u00e8 ancora il principale luogotenente di Big Boss e gli offre assistenza remota durante le missioni. Al termine della missione principale, a causa di un ordigno nascosto nel corpo di Paz, viene coinvolto insieme a Big Boss in un'esplosione che li ferisce entrambi gravemente, mentre la \"Mother Base\" viene distrutta. Tale episodio fa da preludio a ' (2015), ambientato nove anni dopo, che vede Miller ricostruire con Ocelot e Venom Snake una nuova \"Mother Base\" alle Seychelles, dando vita a un rinnovato gruppo di mercenari, i \"Diamond Dogs\". Nell'esplosione di nove anni prima egli ha perso un braccio e una gamba, e nella conclusione del primo capitolo mostra inoltre di essere diventato cieco. Sebbene dimostri di avere a cuore la sorte dei bambini sottratti ai campi di battaglia, la sete di vendetta lo ha reso spietato e sospettoso di tutti, e nel finale emerge la sua rabbia anche verso il vero Big Boss, che ha deciso per conto proprio di creare una nazione, \"la vera Outer Heaven\", che non ha nulla a che vedere con i progetti che Miller intendeva portare avanti insieme a lui. Per questo Miller confida a Ocelot di voler rendere Venom Snake e i figli di Big Boss sempre pi\u00f9 forti solo nella speranza che un giorno essi distruggano Big Boss. Sempre nel finale Ocelot gli risponde che forse, in futuro, anche i figli di Big Boss si scontreranno fra di loro, e che lui e Miller potrebbero ritrovarsi su fronti opposti, allora uno dei due dovr\u00e0 uccidere l'altro, con evidente riferimento a quanto accadr\u00e0 in prossimit\u00e0 degli eventi di \"Metal Gear Solid\"."}
{"id": "5400461", "revid": "287204", "url": "https://it.wikipedia.org/wiki?curid=5400461", "title": "Score", "text": "Score (\"punteggio\" o \"spartito\" in lingua inglese) pu\u00f2 indicare:"}
{"id": "5400462", "revid": "767487", "url": "https://it.wikipedia.org/wiki?curid=5400462", "title": "Miss Muerte", "text": "Miss Muerte \u00e8 un film del 1966 diretto da Jes\u00fas Franco.\nTrama.\nIl dottor Zimmer muore per un infarto, dovuto principalmente al dolore per lo sconforto e le umiliazioni subite dai suoi colleghi, che lo hanno sempre ostacolato nei suoi studi sulla malvagit\u00e0 umana. In particolare, Zimmer avrebbe scoperto un metodo di influire sul sistema nervoso per eliminarla completamente. Sua figlia Irma decide di proseguire gli studi del padre, trasformandoli per\u00f2 in un mezzo per vendicarsi di coloro che ritiene responsabili del genitore.\nCon una trappola, Irma riesce a convincere Nadia, star di un night club, a diventare un automa capace di eseguire qualunque ordine che le viene indicato. Irma trasforma cos\u00ec la ballerina in una killer, il cui compito principale sar\u00e0 uccidere i tre scienziati che hanno provocato la morte del dottor Zimmer.\nProduzione.\nCast.\nFranco scelse per il ruolo di Nadia Estella Blain, co-protagonista qualche anno prima in \"Tot\u00f2truffa 62\". La ballerina Irma fu invece interpretata da Mabel Karr, che aveva lavorato con Sergio Leone ne \"Il colosso di Rodi\". Uno dei tre dottori oggetto della vendetta di Nadia Zimmer \u00e8, invece, Howard Vernon, da sempre star dei film di Franco. Cris Huerta, infine, era all'epoca conosciuto soprattutto come attore secondario nei western all'italiana.\nDistribuzione.\nIn Italia non \u00e8 mai uscito nelle sale cinematografiche. Tuttavia, nel 2013, la collana \"Sinister Film\" di Luigi Cozzi ha pubblicato un cofanetto, con sottotitoli in italiano, in cui \u00e8 presente il film, assieme a \"Il diabolico dottor Satana\" e \"El secreto del Doctor Orloff\".\nAccoglienza.\nCritica.\n\"Miss Muerte\" \u00e8 stato uno tra i film di Franco pi\u00f9 amati dalla critica e dal pubblico. Ancora oggi vanta, ad esempio, sul sito IMDb, una votazione pari a 7/10. All'epoca fu un buon successo commerciale al botteghino, avendo incassi superiori a 5 milioni di peseta.\nIl dizionario dei film \"Fantafilm\" lo recensisce come una pellicola capace di trasmettere \"pura atmosfera cinematografica\". Il regista e critico cinematografico Luigi Cozzi, nell'edizione sottotitolata in italiano da lui stessa edita, lo definisce come \"un film perfettamente diretto da un grande maestro\"."}
{"id": "5400464", "revid": "125393688", "url": "https://it.wikipedia.org/wiki?curid=5400464", "title": "M\u00e1laga Club de F\u00fatbol 2014-2015", "text": "Questa voce raccoglie le informazioni riguardanti il M\u00e1laga Club de F\u00fatbol nelle competizioni ufficiali della stagione 2014-2015.\nOrganigramma societario.\nOrganigramma societario tratto dal sito della squadra.\nArea direttiva\nArea tecnica\nRosa.\n\"Rosa tratta dal sito ufficiale della societ\u00e0.\"\nGiovanili.\nOrganigramma.\n\"Dal sito ufficiale della societ\u00e0\"\nM\u00e1laga CF Juvenil Div. Honor\nM\u00e1laga CF Cadete\nM\u00e1laga CF Infantil A\nM\u00e1laga CF Infantil B\nM\u00e1laga CF Alevin\nM\u00e1laga CF Alevin A\nM\u00e1laga CF Alevin B\nM\u00e1laga CF Benjamin\nM\u00e1laga CF Benjamin A\nM\u00e1laga CF Benjamin B\nM\u00e1laga CF Prebenjamin"}
{"id": "5400479", "revid": "205250", "url": "https://it.wikipedia.org/wiki?curid=5400479", "title": "Valentin Haussmann", "text": "Biografia.\nEra il figlio del musicista Valentin Haussmann (circa 1484 a Norimberga, \u2020 1560 a Gerbstedt), amico di Martin Lutero e John Walter. Nulla si conosce sui primi anni della sua vita e sulla sua educazione musicale. Nel 1609 era organista e consigliere comunale nella sua citt\u00e0 natale.\nDecise di importare la canzone italiana in Germania utilizzando testi in lingua tedesca e con le proprie composizioni \"sociali\" fu fondamentale per la diffusione della musica italiana in Germania dando un contributo fondamentale alla nascita della musica strumentale (New Intrade, 1604). Compose anche diverse opere di musica sacra.\nCon i suoi 1\u00a0598 pezzi orchestrali per danza fu il primo vero compositore di musica strumentale in Germania. Inizialmente non aveva un lavoro fisso, e gir\u00f2 per tutta la Germania come \"musicista\" freelance. Solo nel 1590 venne assunto come organista nella sua citt\u00e0 natale, dove fu anche consigliere comunale.\nLa data esatta del suo decesso non \u00e8 chiara, ma deve essere stata nel 1614 o poco prima. Ci\u00f2 deriva dal fatto che la seconda serie di composizioni di Johann Jeep, che venne pubblicata in quest'anno conteneva una composizione per la sua morte."}
{"id": "5400498", "revid": "547034", "url": "https://it.wikipedia.org/wiki?curid=5400498", "title": "Vigna unguiculata", "text": "Il fagiolo dall'occhio o fagiolo con l'occhio o dolico dall'occhio nero (Vigna unguiculata ) \u00e8 una pianta della famiglia delle Fabaceae (o Leguminose).\nStoria.\n\"Vigna unguiculata\" \u00e8 originaria dell'Africa, dove possiamo distinguere forme selvatiche perenni (sottosp. \"stenophylla\" (Harv.) Mar\u00e9chal, Mascherpa &amp; Stainier) a sud e est, e forme selvatiche annuali (sottosp. d\"ekindtiana\" (Harms) Verdcourt) diffuse in tutta l'Africa subsahariana, incluso il Madagascar. Le forme coltivate, che sarebbero derivate dalle forme selvatiche annuali, sarebbero apparse in Africa occidentale gi\u00e0 nel 2000 a. C. sia come coltura foraggera (gruppo Unguiculata) sia come pianta tessile (gruppo Textilis). Si sarebbero diffusi intorno al 1500-1000 a.C. in India, dove sarebbe apparso il gruppo Cylindrica e in Cina dove sarebbe stato selezionato il gruppo Sesquipedalis. In Europa, le sue forme coltivate sono note almeno dal 300 a.C.\nNell'antichit\u00e0 il fagiolo dall'occhio, originario dell'Africa, era diffusamente coltivato da Greci e Romani.Durante il Medioevo i fagioli costituivano una delle principali fonti di proteine delle classi povere e la specie rientra tra quelle raccomandate da Carlo Magno nel \"Capitulare de villis\".Dopo la scoperta del Nuovo Mondo, con l'arrivo in Europa del fagiolo comune, la coltivazione dei fagioli dall'occhio ha perso d'importanza; ai giorni nostri in Italia sopravvive solo in alcune zone di Puglia, Toscana e Veneto.\nDescrizione.\n\u00c8 una pianta erbacea che raggiunge un'altezza di circa 50\u201370\u00a0cm. \nL'apparato radicale \u00e8 a fittone, con radici secondarie che presentano le caratteristiche nodosit\u00e0 delle leguminose, dovute alla presenza dei batteri azotofissatori (\"Rhizobium leguminosarum\").\nI fiori, di colore bianco, si aprono nelle prime ore del mattino e si chiudono a met\u00e0 giornata.\nLe foglie, composte trifogliate, sono di colore verde lucido.\nI legumi, di forma cilindrica, sono lunghi 15\u201325\u00a0cm, di colore verde, talora con striature violette; i semi sono di colore bianco con una caratteristica macchia di colore scuro (\u00abocchio\u00bb), in corrispondenza del punto di inserzione sul baccello.\nProduzione.\n\u00c8 il principale legume a scopo alimentare nell'Africa tropicale e fornisce una fonte economica di proteine di alta qualit\u00e0. La Nigeria \u00e8 il pi\u00f9 grande produttore mondiale di fagioli dall'occhio."}
{"id": "5400515", "revid": "2083234", "url": "https://it.wikipedia.org/wiki?curid=5400515", "title": "Indirizzo email temporaneo", "text": "Un indirizzo email temporaneo (o \"indirizzo e-mail temporaneo\") \u00e8 un sistema che permette di creare un indirizzo email a durata limitata. \nGli scopi dell'utilizzo di questo tipo di indirizzo email sono quelli di evitare la dispersione dei propri dati e di non ricevere email spam indesiderate (ad esempio l'E-mailing), ad esempio, nelle situazioni in cui bisogna registrarsi a siti web senza appunto voler usare il proprio indirizzo di posta elettronica.\nL'indirizzo email ha una durata che pu\u00f2 variare in base al provider che fornisce il servizio. Solitamente l'indirizzo viene eliminato dopo un tempo che pu\u00f2 variare da pochi minuti a qualche settimana."}
{"id": "5400523", "revid": "339392", "url": "https://it.wikipedia.org/wiki?curid=5400523", "title": "Una moglie giapponese", "text": ""}
{"id": "5400524", "revid": "1305772", "url": "https://it.wikipedia.org/wiki?curid=5400524", "title": "Lijia Zhang", "text": "Biografia.\nSi descrive come una comunicatrtice tra la Cina e il mondo, e ed ha parlato a conferenze sulla Cina contemporanea, nonch\u00e9 tenuto conferenze in molte universit\u00e0, tra cui Stanford e Harvard e l'Universit\u00e0 di Sydney.\nAll'inizio della carriera voleva diventare una scrittrice. All'et\u00e0 di 16 anni ha dovuto iniziare a lavorare in una fabbrica invece di concludere la carriera scolastica. Durante il decennio presso lo stabilimento ha insegnato inglese.\nNel 2003 ha potuyo partecipare alla Goldsmiths, Universit\u00e0 di Londra, per studiare scrittura creativa. I suoi articoli sono stati pubblicati in molti giornali e riviste. \u00c8 stata co-autrice di China Remembers (OUP, 1999) e il suo libro \"\", pubblicato in Italia da \"Cooper\" nel 2009, edito originariamente da Atlas &amp; Co. e Random House ed \u00e8 stato tradotto in sette lingue.\n\u00c8 stata oggetto di un documentario televisivo della BBC \"Peschardt's People\", promosso dal Dipartimento di Stato degli Stati Uniti.\n\u00c8 ospite regolare su ABC, BBC e CNN.\nVita privata.\nZhang \u00e8 sposata con Calum MacLeod, un reporter di USA Today. Attualmente vive a Pechino con le sue due figlie."}
{"id": "5400526", "revid": "110157", "url": "https://it.wikipedia.org/wiki?curid=5400526", "title": "Number One (My Chemical Romance)", "text": "Number One \u00e8 un singolo del gruppo musicale statunitense My Chemical Romance, pubblicato il 30 ottobre 2012. \u00c8 il primo di una serie di cinque doppi lati A contenenti demo registrate dalla band nel periodo di produzione del quarto album \"\" nel 2009, ma poi scartate."}
{"id": "5400528", "revid": "1310927", "url": "https://it.wikipedia.org/wiki?curid=5400528", "title": "Bakary Nimaga", "text": "Carriera.\nClub.\nIl 31 gennaio 2013 viene acquistato a titolo definitivo dalla squadra albanese dello , conquistando gi\u00e0 al suo primo anno la Kategoria Superiore.\nIl 21 agosto 2018 viene acquistato a titolo definitivo dalla squadra turca dell' per 250.000 euro, con cui firma un contratto annuale con scadenza il 30 giugno 2019.\nStatistiche.\nPresenze e reti nei club.\n\"Statistiche aggiornate al 3 agosto 2019.\""}
{"id": "5400529", "revid": "1305772", "url": "https://it.wikipedia.org/wiki?curid=5400529", "title": "Luciano Mondolfo", "text": "Biografia.\nTerzogenito di Giuseppe Hayon Mondolfo (di famiglia ebraica originaria di Alessandria d'Egitto) e della fiorentina Matilde Aruch, fratello minore di Adriana (che sposer\u00e0 Guido Castelnuovo-Tedesco, fratello del famoso compositore Mario Castelnuovo-Tedesco) e Mario negli anni '30 \u00e8 allievo dell'Accademia nazionale d'arte drammatica Silvio D'Amico e dal dopoguerra \u00e8 attore teatrale nella compagnia di Luchino Visconti (\"Rosalinda o come vi piace\" di William Shakespeare nel 1948, \"Morte di un commesso viaggiatore\" di Arthur Miller del 1949) e cinematografico con Alessandro Blasetti e Giorgio Bianchi.\nNel 1951 si trasferisce in Brasile e rientra in Italia nel 1956, lavorando per la televisione all'adattamento e dialoghi italiani di commedie teatrali di Tristan Bernard (\"Allora vado\", \"Mangiate a sbafo\", \"Il pittore esigente\" e \"Abbracciamoci follemente\") e Georges Courteline (\"Quel buon diavolo del commissario\") trasmesse dalla Rai tra il 1\u00ba gennaio e il 26 febbraio 1957, dirette da Antonello Falqui e interpretate, tra gli altri, da Alberto Bonucci, Monica Vitti e Gianrico Tedeschi. Per il teatro, dirige nel 1956 \"Sei storie da ridere\", brevi pieces teatrali di Georges Feydeau, Roussin e Eug\u00e8ne Ionesco, quindi nel 1958 \"I capricci di Marianna\" di Alfred De Musset, sempre con la Vitti protagonista. Negli anni '60 lavora come regista teatrale e radiofonico e appare in altri tre film di Vittorio Sala, Festa Campanile e Brusati.\nMuore a Roma nel 1978, all'et\u00e0 di 67 anni. Un anno dopo la morte, l'attore e regista Gianni Pulone don\u00f2 il suo archivio personale di copioni e sceneggiature alla Biblioteca e museo teatrale del Burcardo. \u00c8 sepolto nel cimitero di Gallicano nel Lazio."}
{"id": "5400533", "revid": "729019", "url": "https://it.wikipedia.org/wiki?curid=5400533", "title": "Umberto Visetti", "text": "Ufficiale pluridecorato del Regio Esercito, prese parte alla prima guerra mondiale, all'impresa di Fiume, alla guerra d'Etiopia, e alla seconda guerra mondiale. In seguito alle operazioni di controguerriglia contro le bande di insorti etiopici che operavano nel paese opponendosi all'occupazione italiana, prese parte al combattimento di Denghezi\u00e8, avvenuto il 9 ottobre 1937, in seguito al quale fu decorato con la Medaglia d'oro al valor militare.\nBiografia.\nNacque a Saluzzo (Cuneo) il 28 gennaio 1897, figlio di Vittorio Emanuele e Giacinta Gallina, interruppe gli studi liceali per arruolarsi volontario nel Regio Esercito in data 29 ottobre del 1915, appena diciassettenne.\nAssegnato al 4\u00ba Reggimento bersaglieri, ricevette la nomina a sottotenente nel 94\u00ba Reggimento fanteria \"Messina\" nel settembre 1916, prendendo parte alle operazioni belliche in seno al 68\u00ba Reggimento fanteria \"Legnano\". Ferito piuttosto gravemente, venne promosso al grado di tenente nel giugno 1917. Rientrato in linea sul Montello nel gennaio 1918, assegnato al XVII Reparto d'assalto, si distinse a Pieve di Soligo durante la vittoriosa offensiva di Vittorio Veneto combattendo in seno al LXXII Reparto d'assalto \"Fiamme Cremisi\".\nCongedato nel marzo 1919 riprese gli studi interrotti, ma verso la fine dello stesso anno partecip\u00f2 all'impresa di Fiume con Gabriele D'Annunzio e Guido Keller. Congedato nuovamente nel maggio 1920, si stabil\u00ec a Carignano laureandosi in giurisprudenza all'Universit\u00e0 di Torino, ed iscrivendosi ai locali Fasci di combattimento. Intrapresa la professione di avvocato e giornalista, nell'ottobre del 1926 si iscrisse al Partito Nazionale Fascista, trasferendosi poco tempo dopo a Parigi. Sposatosi con Lina Termini, la coppia ebbe una figlia Marie-France. Rientrato in Italia nell'aprile 1929 si stabil\u00ec a Torino, venendo in breve sospeso dal P.N.F. per immoralit\u00e0, e a causa di questo fatto dovette lasciare la citt\u00e0 andando all'estero stabilendosi poi in Francia.\nIntrapresa l'attivit\u00e0 di addetto all'ufficio stampa dell'Ambasciata italiana di Parigi, nell'ottobre del 1935, con l'inizio della Guerra d'Etiopia, rientr\u00f2 in Patria per arruolarsi volontario nella appena mobilitata 29\u00aa Divisione fanteria \"Peloritana\". Raggiunta l'Africa Orientale Italiana partecip\u00f2 alle operazioni belliche in Somalia, sotto il comando del generale Rodolfo Graziani. Nell'aprile 1937 entr\u00f2 in servizio presso l'11\u00ba Reggimento granatieri, destinato alla 2\u00aa Brigata coloniale, e gli fu affidato il comando della 3\u00aa Compagnia del IV Battaglione \"Toselli\". Promosso al grado di capitano con anzianit\u00e0 dal 1935 venne rimpatriato per le gravi mutilazioni riportate nel corso del combattimento di Denghezi\u00e8. \nDopo una lunga degenza in ospedale venne nuovamente posto in congedo, ma fu decorato con la Medaglia d'oro al valor militare appuntatagli sul petto dal Principe Ereditario Umberto di Savoia. Richiamato in servizio dietro sua domanda nell'agosto del 1940, dopo l'entrata in guerra del Regno d'Italia, part\u00ec per prestare servizio in Africa settentrionale italiana, assegnato al mobilitato Battaglione fanteria libica \"Zuara\". Ferito durante il combattimento di Alan el Nibeiwa (Colonna Maletti) venne raccolto sul campo dal nemico e fatto prigioniero, trasferito dapprima in Egitto e successivamente in Australia, per essere poi rimpatriato via nave ospedale, durante uno scambio di malati, nel giugno 1943. Arrivato a Taranto, lasci\u00f2 l'Italia del sud per stabilirsi nuovamente a Torino.\nDopo l'armistizio di Cassibile dell'8 settembre 1943 ader\u00ec alla Repubblica Sociale Italiana e il 9 novembre 1944 il capo della Provincia Emilio Grazioli lo nomina Commissario dell'Unione professionisti e artisti, ma il suo carattere irascibile fa s\u00ec che il 25 dicembre venga arrestrato dagli agenti di Pubblica Sicurezza del Commissariato di San Salvario per insubordinazione. Rinchiuso nel Carcere delle \"Nuove\", viene processato dal Tribunale militare il 19 gennaio 1945, per essere assolto e scarcerato. Nei primi mesi del 1945 fu marginalmente coinvolto nei movimenti della resistenza in Piemonte, conclusasi nell'aprile del 1945. Dopo la fine del conflitto, il 28 ottobre entr\u00f2 nell'Ordine degli Agostiniani e tre anni dopo, il 22 febbraio 1948, fu ordinato sacerdote con il nome di Frate Agostino di Cristo Re, partendo subito per una missione in Somalia. Rientrato in Italia stabil\u00ec la sua residenza a Firenze, trasferendosi nel 1968 a Torino, presso la Casa del Clero San Pio X, dove si spense il 27 dicembre del 1973."}
{"id": "5400534", "revid": "1543377", "url": "https://it.wikipedia.org/wiki?curid=5400534", "title": "Huawei Ascend Mate 7", "text": "Huawei Ascend Mate 7 \u00e8 l'ex top di gamma della societ\u00e0 cinese, attualmente succeduto da Huawei Mate 8. \u00c8 il primo dispositivo Huawei, nonch\u00e9 il primo smartphone da 6\" del mercato, a montare un lettore di impronte digitali, situato sul retro del dispositivo. Presentato il 4 settembre 2014 all'Internationale Funkausstellung Berlin (IFA) di Berlino esso \u00e8 disponibile in due varianti: \nHardware.\nIl processore Kirin 925, un Octa-Core, \u00e8 progettato da Huawei ed \u00e8 composto da 4 core \"ARM Cortex A15\" da 1.8 GHz e 4 \"Cortex A7\" da 1.3 GHz la cui gestione varia a seconda delle attivit\u00e0 che impiegano il dispositivo. L'A7 infatti si attiva durante le operazioni basilari di telefonia e messaggistica o comunque in caso di attivit\u00e0 che richiedono poca attivit\u00e0 computazionale, l'A15 invece si attiva quando sono richieste pi\u00f9 risorse, come nel caso di gaming. Questa strategia \u00e8 adottata per ridurre drasticamente i consumi della batteria che ciononostante ha una capienza di 4100 mAh nominali.\nSoftware.\nIl dispositivo \u00e8 venduto con Android 4.4 affiancato all'interfaccia proprietaria denominata EMUI che raggiunge la versione 3.0. Attualmente l'ultimo rilascio della versione software ufficiale \u00e8 basata su Android 6.0 ed EMUI 4.0.\nPrezzi.\nIn Italia il prezzo annunciato per la versione base (in colore \"Silver\" o \"Black\") \u00e8 di 499\u20ac mentre 599\u20ac per la versione \"Gold\"."}
{"id": "5400535", "revid": "21880", "url": "https://it.wikipedia.org/wiki?curid=5400535", "title": "Phaseolus mungo", "text": ""}
{"id": "5400537", "revid": "1805762", "url": "https://it.wikipedia.org/wiki?curid=5400537", "title": "PAVA spray", "text": "Il PAVA spray \u00e8 un gas lacrimogeno a base di nonivamide, un capsaicinoide sintetico affine alla capsaicina, composto derivato dai frutti delle piante del genere Capsicum, tra cui il peperoncino. Viene usato nel Regno Unito al posto del gas OC.\nCaratteristiche.\n\u00c8 comune il suo uso disciolto in una soluzione di glicole monopropilenico, etanolo ed acqua (a volte chiamato PAVA 2), il che lo rende non infiammabile, al contrario del PAVA originale (0.3% di PAVA in soluzione etanolo acquoso 50%) e del gas CS.\nEffetti.\nIl PAVA ha prima di tutto effetti sugli occhi, causandone la chiusura e un dolore acuto, pi\u00f9 forte di quello provocato dal gas CS. In alcune occasioni gli spray PAVA e CS non hanno sortito effetti dolorosi, in particolare quando la vittima era ubriaco o sotto l'influenza di sostanze stupefacenti. L'esposizione all'aria fresca consente di recuperare dagli effetti del PAVA nell'arco di 15 \u2013 35 minuti. Come gli altri capsaicinoidi, PAVA si lega con i recettori TRPV1 che producono normalmente dolore e sensazioni di calore."}
{"id": "5400560", "revid": "181699", "url": "https://it.wikipedia.org/wiki?curid=5400560", "title": "Io non ci sto (Rats)", "text": "Io non ci sto \u00e8 un singolo dei Rats pubblicato nel 1995, primo ed unico estratto dall'album La vertigine del mondo."}
{"id": "5400561", "revid": "880827", "url": "https://it.wikipedia.org/wiki?curid=5400561", "title": "Cattedrale di \u017bywiec", "text": ""}
{"id": "5400562", "revid": "869710", "url": "https://it.wikipedia.org/wiki?curid=5400562", "title": "Differenza gol", "text": ""}
{"id": "5400566", "revid": "124622202", "url": "https://it.wikipedia.org/wiki?curid=5400566", "title": "Bloodstream", "text": "Bloodstream \u00e8 un brano musicale del cantautore britannico Ed Sheeran, settima traccia del secondo album in studio \"X\", pubblicato il 23 giugno 2014 dalla Asylum Records.\nDescrizione.\nIl brano \u00e8 stato prodotto da Rick Rubin e composto da Sheeran stesso insieme ai Rudimental e a Gary Lightbody e Johnny McDaid degli Snow Patrol. Il testo riguarda l'esperienza di Sheeran dopo aver assunto MDMA durante un matrimonio a Ibiza: il cantautore ha spiegato che, durante questa esperienza, si era \u00abinnamorato di un pouf\u00bb e che \u00absentiva ansia, sentiva amore, sentiva calore [e si] sentiva un po' strano\u00bb.\n\"Bloodstream\" \u00e8 stato reso disponibile per l'ascolto da Sheeran il 17 giugno 2014 attraverso il proprio sito ufficiale, per poi essere stato eseguito dal vivo dieci giorni pi\u00f9 tardi insieme ai Rudimental durante l'esibizione di questi ultimi al Festival di Glastonbury.\nVersione di Ed Sheeran e dei Rudimental.\n\"Bloodstream\" \u00e8 stato rivisitato da Sheeran stesso con la partecipazione del gruppo musicale britannico Rudimental, venendo pubblicato il 27 febbraio 2015 come primo estratto dal secondo album in studio di questi ultimi, \"We the Generation\".\nConcezione.\nL'11 dicembre 2014, durante lo svolgimento dei BBC Music Awards, Ed Sheeran ha rivelato che una versione remixata di \"Bloodstream\" sarebbe stata utilizzata come quarto singolo per la promozione di \"X\". Intervistato da \"MTV\", Sheeran ha spiegato in dettaglio di aver \u00abrealizzato un brano con i Rudimental che \u00e8 in realt\u00e0 un brano tratto dal mio album. L'abbiamo rifatto ed \u00e8 pesante, sar\u00e0 qualcosa di grandioso. Loro [i Rudimental] l'hanno rifatto, sar\u00e0 una sorta di loro primo singolo tratto dal loro nuovo album\u00bb.\nIn un'intervista con il quotidiano britannico \"The Sun\", Leon \"DJ Locksmith\" Rolle dei Rudimental, riguardo alla collaborazione, ha commentato: \nVideo musicale.\nIl video, diretto da Emil Nava, \u00e8 stato reso disponibile il 23 marzo 2015 attraverso il canale YouTube di Ed Sheeran e presentato in precedenza durante i YouTube Music Awards. Esso ha come protagonista l'attore Ray Liotta che interpreta il ruolo di una rockstar decaduta che cerca sollievo nell'alcool e nelle donne.\nSei giorni pi\u00f9 tardi, i Rudimental hanno pubblicato attraverso il loro canale YouTube il \"tour video\", diretto da Ben Anderson."}
{"id": "5400567", "revid": "727616", "url": "https://it.wikipedia.org/wiki?curid=5400567", "title": "Matthew Locke", "text": "Biografia.\nLocke inizi\u00f2 a cantare nel coro della Cattedrale di Exeter, sotto Edward Gibbons, fratello di Orlando Gibbons. All'et\u00e0 di diciotto anni si trasfer\u00ec nei Paesi Bassi, probabilmente convertendosi al Cattolicesimo.\nCon Christopher Gibbons (figlio di Orlando), compose le musiche per \"Cupid and Death,\" il masque del 1653 di James Shirley. La loro composizione per quel lavoro \u00e8 l'unica di quell'epoca giunta ai nostri tempi. Locke fu uno dei cinque compositori che scrissero le musiche per \"The Siege of Rhodes\" (1656), la prima opera di Sir William Davenant. Locke compose poi la musica per le successive opere di Davenant, \"The Cruelty of the Spaniards in Peru\" (1658) e \"The History of Sir Francis Drake\" (1659). Scrisse anche le musiche per la marcia processionale per l'incoronazione di Carlo II.\nNel 1673 venne pubblicato il trattato di teoria musicale di Locke, \"Melothesia,\". La pagina del titolo descriveva Locke come \"Compositore di Sua Maest\u00e0, e organista della cappella di Sua Maest\u00e0 dei monarchi Carlo II e Caterina di Braganza. Locke fu al servizio di re Carlo anche come compositore della Wind Music (\"musica per le cornamuse e i pifferi del Re\"), e compositore per i Violini del Re. (Il suo successore nell'ultimo incarico fu Henry Purcell; Locke era un amico di famiglia e potrebbe aver avuto una certa influenza sul giovane compositore). Nel 1675 compose la musica per l'opera di Thomas Shadwell, \"Psyche\"."}
{"id": "5400570", "revid": "122551046", "url": "https://it.wikipedia.org/wiki?curid=5400570", "title": "Lista di asteroidi (261001-262000)", "text": "Di seguito una lista di asteroidi dal numero 261001 al 262000 con data di scoperta e scopritore."}
{"id": "5400576", "revid": "767487", "url": "https://it.wikipedia.org/wiki?curid=5400576", "title": "Bootherium bombifrons", "text": "Il booterio (Bootherium bombifrons), noto anche come bue muschiato dall'elmo o bue muschiato di Harlan, \u00e8 un mammifero artiodattilo estinto, appartenente ai bovidi. Visse tra il Pleistocene medio e il Pleistocene superiore (circa 700.000 - 10.000 anni fa) e i suoi resti fossili sono stati ritrovati in Nordamerica. \nDescrizione.\nQuesto animale era molto simile all'odierno bue muschiato (\"Ovibos moschatus\"), seppur molto pi\u00f9 grande: si stima un peso standard di 420 chilogrammi. I maschi di \"Bootherium\" erano pi\u00f9 alti e proporzionalmente pi\u00f9 snelli di quelli della specie odierna. Inoltre le femmine di \"Bootherium\" erano non solo pi\u00f9 alte delle loro controparti attuali, ma avevano anche le zampe anteriori e posteriori pi\u00f9 ravvicinate. I crani degli esemplari maschi di \"Bootherium\" erano pi\u00f9 lunghi e profondi, con corna pi\u00f9 alte e rigonfie, dalle basi massicce e fuse assieme. L'attuale bue muschiato, invece, possiede un solco a separare le corna. Un'altra caratteristica di \"Bootherium\" era data dalla presenza di un'area vasta e ruvida tra le corna. \nUno scheletro parziale ritrovato nella zona di Little Eldorado Creek nei pressi di Fairbanks, in Alaska, ha conservato tracce di pelame. Questi resti indicano che \"Bootherium\" possedeva un pelo di colore marrone scuro come quello del bue muschiato attuale, ma in generale era pi\u00f9 corto e sottile. Un altro indizio che il pelame di \"Bootherium\" fosse pi\u00f9 corto \u00e8 dato dal fatto che le orbite di questo animale erano meno proiettate all'infuori rispetto a quelle del bue muschiato, che ha il pelame molto lungo e quindi necessita di occhi sporgenti per non esserne troppo infastidito. \nClassificazione.\n\"Bootherium bombifrons\" venne descritto per la prima volta nel 1825 da Harlan, che ne studi\u00f2 un cranio rinvenuto nella Contea di Boone in Kentucky. Successivamente vennero ritrovati numerosi altri resti di questo animale in gran parte degli Stati Uniti e in Canada (Alaska, Arkansas, California, Idaho, Illinois, Indiana, Louisiana, Missouri, Michigan, Montana, Nebraska, New Jersey, North Carolina, Oklahoma, Utah, Virginia, Texas, West Virginia, Wyoming, Alberta, Saskatchewan, Yukon). Altre specie descritte successivamente (ad esempio Symbos cavifrons) sono state poi attribuite a \"Bootherium bombifrons\", e numerosi esemplari sono risultati essere maschi e femmine della stessa specie.\n\"Bootherium\" \u00e8 considerato uno dei pi\u00f9 stretti parenti dell'attuale bue muschiato (\"Ovibos moschatus\"), nel gruppo degli Ovibovini. Altri ovibovini presenti in Nordamerica nel Pleistocene erano \"Euceratherium\" e \"Soergelia\". \u00c8 possibile che l'antenato di \"Bootherium\" e di \"Ovibos\" fosse \"Praeovibos\", un animale dall'ampia distribuzione tipico del Pleistocene medio.\nPaleoecologia e paleobiologia.\nForse i buoi muschiati dall'elmo si sono evoluti in ampie valli intermontane della 'Beringia' (un territorio tra la Siberia nordorientale e il territorio a est del delta del fiume Mackenzie), disperdendosi verso sud nei periodi pi\u00f9 freddi delle glaciazioni. \nLe prove riguardanti l'habitat di questa specie sono incerte: diversi ricercatori hanno concluso che \"Bootherium\" era una forma che viveva nei boschi e che si nutriva lungo i margini dei laghi e delle foreste, ed \u00e8 stato probabilmente un membro della fauna comprendente altri grandi mammiferi estinti, come i mastodonti americani (\"Mammut americanum\"), l'alce di Scott (\"Cervalces scotti\") e castori giganti (\"Castoroides ohioensis\"); altri studiosi ritengono che fosse una forma di steppa, altri ancora che fosse adatto alle praterie o alle tundre, o infine alle praterie alpine. Probabilmente, tutti questi habitat erano occupati in diversi momenti da \"Bootherium\", ed \u00e8 opportuno considerare questo animale altamente adattabile. Un esemplare proveniente da Dease Lake nella Columbia Britannica suggerisce che questi buoi muschiati potevano adattarsi al terreno montagnoso. Fossili dalla penisola Saanich, dall'Isola di Vancouver, e dalla piattaforma continentale atlantica indicano che mandrie di \"Bootherium\" erano in grado di adattarsi al terreno pianeggiante vicino al livello del mare. Analisi di feci fossili associate a un grande esemplare rinvenuto in Alaska suggerisce che questo animale si era nutrito di erbe e carici durante l'inverno.\nI maschi adulti senza dubbio usavano le loro massicce corna negli scontri durante il periodo di accoppiamento. Le lunghe corna ricurve con taglienti, punte rivolte all'ins\u00f9 servivano ad entrambi i sessi come armi formidabili contro i predatori come i lupi. \u00c8 probabile che i buoi muschiati dall'elmo non siano stati ampiamente cacciati dagli uomini, anche se scaglie di pietra e altri strumenti sono stati recuperati in associazione con ossa di \"Bootherium\" e di una specie di cavallo (\"Equus conversidens\") nel sito St. Mary Reservoir in Alberta. Inoltre, una parte di tibia di \"Bootherium\" proveniente da Saltville, Virginia, datata a circa 14.000 anni fa, sembra essere stata modificata da esseri umani.\nNonostante la sua (apparente) ampia adattabilit\u00e0 ambientale, la rapida evoluzione dell'ambiente e la concorrenza con i buoi muschiati di tundra nelle zone settentrionali, e con i bisonti nelle zone pi\u00f9 a sud, furono probabilmente pi\u00f9 importanti per l'estinzione di \"Bootherium\" rispetto alla caccia umana. Questa specie si estinse verso la fine dell'ultima glaciazione circa 11.000 anni fa, come i mammut e i mastodonti americani."}
{"id": "5400577", "revid": "300067", "url": "https://it.wikipedia.org/wiki?curid=5400577", "title": "Zuzana L\u00e1z\u00e1rov\u00e1", "text": ""}
{"id": "5400578", "revid": "287204", "url": "https://it.wikipedia.org/wiki?curid=5400578", "title": "Zuzana Lazarova", "text": ""}
{"id": "5400580", "revid": "767487", "url": "https://it.wikipedia.org/wiki?curid=5400580", "title": "Lista di asteroidi (262001-263000)", "text": "Di seguito una lista di asteroidi dal numero 262001 al 263000 con data di scoperta e scopritore."}
{"id": "5400598", "revid": "181699", "url": "https://it.wikipedia.org/wiki?curid=5400598", "title": "Metafisico equivoco (singolo)", "text": "Metafisico equivoco \u00e8 un singolo dei Rats pubblicato nel 2012, primo e unico estratto dall'album omonimo.\nVideoclip.\nPer la promozione del singolo \u00e8 stato realizzato un videoclip che mostra la band mentre suona la canzone dal vivo."}
{"id": "5400605", "revid": "642594", "url": "https://it.wikipedia.org/wiki?curid=5400605", "title": "Werkverzeichnis Anton Bruckner", "text": ""}
{"id": "5400606", "revid": "599013", "url": "https://it.wikipedia.org/wiki?curid=5400606", "title": "Hjalmar Mellander", "text": "Biografia.\nNel 1906 prese parte ai Giochi olimpici intermedi dove conquist\u00f2 la medaglia d'oro nel pentathlon antico. Fu anche quarto nel salto in lungo e nel lancio del giavellotto stile libero, mentre fu eliminato nelle qualificazioni degli 800 metri."}
{"id": "5400607", "revid": "599013", "url": "https://it.wikipedia.org/wiki?curid=5400607", "title": "Herbert Smart", "text": "Biografia.\nSmart fu un calciatore inglese a cavallo tra gli anni dieci e gli anni venti del XX secolo. Allo scoppio della prima guerra mondiale si arruol\u00f2 nell'esercito britannico nella Royal Field Artillery. Smart fu testimone e partecipe alla tregua di Natale che coinvolse l'esercito britannico e quello tedesco. In una sua lettera pubblicata il 4 gennaio 1915 sul Northamptonshire Daily Echo descrive brevemente i fatti che si svolsero tra i due eserciti avversari il giorno di Natale e che strinse la mano e parl\u00f2 con un tedesco che lavorava in un hotel di Londra, arrivando a scambiare con lui sigarette e sigari.\nCalciatore.\nProveniente dal Bilston United, venne ingaggiato dall'Aston Villa nel gennaio 1914. Nella sua prima stagione con i \"Villans\", nella quale gioc\u00f2 un incontro, ottenne il secondo posto finale, alle spalle dei campioni del . Pur rimanendo con i \"Villans\" sino al dicembre 1919, Smart gioc\u00f2 solo altri tre incontri, segnando una rete, nel campionato di guerra inglese del 1918-1919. Negli anni della guerra milit\u00f2 anche nel Smethwick Carriage Works e nei Leicester Fosse.\nTerminata l'esperienza nei \"Villans\", fu ingaggiato dai Wolverhampton Wanderers."}
{"id": "5400608", "revid": "287204", "url": "https://it.wikipedia.org/wiki?curid=5400608", "title": "Associazione Sportiva Fanfulla 1920-1921", "text": "Questa voce raccoglie le informazioni riguardanti lAssociazione Sportiva Fanfulla nelle competizioni ufficiali della stagione 1920-1921.\nStagione.\nIl Segretario del Club, Marcello Ghisio, \u00e8 il grande protagonista della ripresa dell'attivit\u00e0 calcistica ufficiale del club lodigiano. Spezzettate in 4 e pi\u00f9 piccole squadrette morte e risorte durante e dopo la fine del conflitto, le forze giovanili lodigiane mancavano di una protagonista che calamitasse attorno a s\u00e9 le attenzioni e soprattutto gli entusiasmi. Con l'aiuto di Lucio Zanoncelli (capitano dell'Edera), Ghisio arriva alla fatidica fusione delle forze sportive il 20 giugno 1920.\nDall'Edera arrivano: Battista Bergamaschi (I) (detto \"Scon\"), Boffelli, Giuseppe Canevara (II), Catena, Corazza, Romeo Crosignani (I), Mascaretti (I) (detto \"Badila\"), Vittorio Mascaretti (II) (detto \"Totu\"), L. Meraldi, Cesare Omboni, Sabbia, Tavazzi, Antonio Zamproni (I) e Lucio Zanoncelli.\nDallo S.C. Savoia si aggiungono gli altri due fratelli Bergamaschi Luigi Antonio (II) (detto \"Dea\") e Mario (detto \"Schin\"), Cella, Croce ed Antonio Vegezzi.\nIl campo mancante, arriva la Dossenina.\nPerso il campo delle \"Due Chiavi\" perch\u00e9 espropriato nel 1917 dal legittimo proprietario, ed in seguito diventato terreno edificabile, non era pi\u00f9 disponibile e a norma un altro campo sportivo per poter affrontare il campionato di Promozione che richiedeva una metratura minima di 90x50. L'Edera aveva ovviato al problema ottenendo dal Comune la possibilit\u00e0 di giocare in Piazza d'Armi, e con quello aveva affrontato la stagione sportiva 1919-1920.\nIl direttivo fanfullino si d\u00e0 da fare e trova un altro terreno disponibile lungo la via per Sant'Angelo, ad un centinaio di metri dal \"vecchio\" Campo Verde inaugurato nella primavera del 1915, nei pressi della Cascina Dossenina (da qui il nome del campo Stadio Dossenina). Per acquistarlo servono circa 100.000 lire (15.000 metri quadrati a 7 lire al m.q.). I fondi vengono reperiti da Marcello Ghisio e dagli altri dirigenti Dossena, Rovida, Cornaggia e Mazza. Per costruire la sede sociale e le tribune viene costituita la \"Societ\u00e0 Anonima Stadio Fanfulla\" con capitale iniziale 75.000 lire e conferimenti pubblici. I lavori iniziarono nell'estate del 1921 mentre il campo, gi\u00e0 agibile per la disputa del campionato, fu inaugurato domenica 26 settembre 1920 incontrando il Crema (0-0).\nRosa.\nMarcatori :\nOrlandi 7 - Canevara 6 - Giovanni Crosignani e Lapini 4 - Salvatico, Zamproni e Omboni 3 - Zanoncelli, Vittorio Mascaretti e Luigi Mascaretti 1 rete.\nSeconda squadra (riserve):\nEgidio Malaspina; M. Arghenini, Virginio Boffelli; Luigi Meraldi (II), Biancardi, Luigi Zamproni (II)*; Annibale Ded\u00e8, Croce, Carlo Catena, Giovanni Crosignani (II), Plinio Moro.\nI boys sono nati dopo il 1\u00ba gennaio 1901, ma il Fanfulla ha schierato una sola squadra nel campionato regionale boys.\nPrima squadra boys:\nLuigi Crivelli; Bressani, Elio Bedoni; Bianchi, Sgariboldi, Giovanni Quirico; Ferrari, Giuseppe Canevara (II), Pietro Zamproni (III)*, Mario Bravi, Giuseppe Antonietti.\nSeconda squadra boys:\nGiovanni Simonetti; Sgariboldi, Mamoli; Francesco Coppa, Ardito Misani, Boerchio; Rossi, Presazzi, Giacomo Polenghi, Gorla, Bondioli.\nNota bene: * = fratelli."}
{"id": "5400610", "revid": "283141", "url": "https://it.wikipedia.org/wiki?curid=5400610", "title": "IEEE 1003", "text": ""}
{"id": "5400613", "revid": "600229", "url": "https://it.wikipedia.org/wiki?curid=5400613", "title": "Carlos de Seixas", "text": ""}
{"id": "5400614", "revid": "1372005", "url": "https://it.wikipedia.org/wiki?curid=5400614", "title": "Radbodo", "text": "Biografia.\nRadbodo, della stirpe dei Gerulfingi, era nipote di Gunterio, arcivescovo di Colonia, e studi\u00f2 in questa citt\u00e0, poi alla corte di Carlo il Calvo e di Luigi II di Francia. Divenne vescovo di Utrecht fra il 901 circa e il 917, anno della morte. \u00c8 autore di omelie e di componimenti poetici di argomento sacro e profano."}
{"id": "5400616", "revid": "287204", "url": "https://it.wikipedia.org/wiki?curid=5400616", "title": "Calciatori della nazionale macedone", "text": "In questa lista sono raccolti i calciatori che hanno rappresentato in almeno una partita la nazionale macedone. In grassetto i calciatori ancora in attivit\u00e0.\n\"Statistiche aggiornate al 14 ottobre 2020.\""}
{"id": "5400617", "revid": "278406", "url": "https://it.wikipedia.org/wiki?curid=5400617", "title": "Beach soccer ai I Giochi europei", "text": "Il beach soccer ai I Giochi europei si \u00e8 giocato durante la I edizione dei Giochi europei, che si \u00e8 svolta a Baku, in Azerbaigian, nel 2015."}
{"id": "5400620", "revid": "767487", "url": "https://it.wikipedia.org/wiki?curid=5400620", "title": "Piazza Garibaldi (film)", "text": "Piazza Garibaldi \u00e8 un documentario italiano di Davide Ferrario del 2011, che ripercorre l'itinerario dell'impresa dei Mille, toccando le tappe principali della spedizione in occasione del 150\u00ba anniversario.\nTrama.\nIl documentario si sviluppa come un road-movie partendo da Bergamo, citt\u00e0 che ha dato il maggior numero di volontari alla spedizione, passando per la Liguria e all'isola di Caprera, dove Garibaldi fu esiliato e su cui viene descritta la figura dell\"'eroe dei due mondi\".\nViene raggiunto il sud d'Italia con la Sicilia, partendo dalla citt\u00e0 di Marsala e il monumento incompiuto dello sbarco, vengono descritte le varie battaglie dei garibaldini e delle truppe borboniche fino ad arrivare in Campania passando per Calabria e la Basilicata. Durante il tragitto si viene a conoscenza dei \"neoborboni\", un movimento che esalta gli antichi fasti dei regnanti e che si sente parte offesa dello stato italiano, in quanto usurpatore e causa dell'arretratezza e sfacelo del tessuto sociale del meridione.\nViene affrontato il caso del sindaco di Capo d'Orlando, il quale nel 2008 prende a martellate la targa recante il nome di Garibaldi per cambiare il nome di una piazza e quello di un gruppo di ragazze, che passeggiano vicino a una stele in onore dei garibaldini senza averne mai letto l'iscrizione. Sempre nel Meridione vengono sottolineate le difficolt\u00e0 sociali, partendo dal brigantaggio postunitario, riproposto con alcune scene dello spettacolo del parco della Grancia a Brindisi di Montagna, alla rivolta degli immigrati in Campania in risposta alla Strage di Castel Volturno del 2008.\nIl documentario si conclude con \"La Traviata\" di Giuseppe Verdi, sottolineando la metafora con cui il popolo italiano si risveglia dal torpore e dallo status quo solo nei momenti pi\u00f9 difficili, quelli in cui l'intera societ\u00e0 rischia di essere cancellata e di rimanere solo come ricordo.\nCritica.\nPiazza Garibaldi si propone come spunto di riflessione dell'identit\u00e0 italiana e si interroga di cosa \u00e8 rimasto dopo l'impresa dei mille, mettendo in relazione valori e fatti tra passato e presente. La spedizione dei volontari, che diedero un'importante contributo all'unificazione dello stato italiano, viene alternata alla percezione di un Paese disilluso, in decrescita demografica e tendente alla disgregazione. Durante il documentario vengono riprodotte testimonianze, appunti dei garibaldini e riflessioni lette ed interpretate da attori quali Filippo Timi, Toni Servillo, Marco Paolini e Luciana Littizzetto."}
{"id": "5400621", "revid": "599013", "url": "https://it.wikipedia.org/wiki?curid=5400621", "title": "Gy\u00f6rgy Sztantics", "text": "Biografia.\nNel 1906 vinse la medaglia d'oro nella marcia 3000 metri ai Giochi olimpici intermedi che si tennero ad Atene. Arriv\u00f2 anche settimo nella marcia sulla distanza dei 1500 metri."}
{"id": "5400623", "revid": "1005847", "url": "https://it.wikipedia.org/wiki?curid=5400623", "title": "Elezioni generali in Sudan del 2000", "text": "Le elezioni generali in Sudan del 2000 si tennero tra il 13 e il 23 dicembre per l'elezione del Presidente e il rinnovo del Parlamento."}
{"id": "5400639", "revid": "287204", "url": "https://it.wikipedia.org/wiki?curid=5400639", "title": "Syst\u00e8me U", "text": "Syst\u00e8me U \u00e8 una societ\u00e0 cooperativa francese attiva nella grande distribuzione organizzata.\nGestisce una rete di 1559 punti vendita (ipermercati, supermercati e superette) distribuiti su tutto il territorio della Francia (ivi compresi i dipartimenti e i territori d'oltremare).\nAl 31 dicembre 2013 \u00e8 il quinto gruppo di grande distribuzione in Francia (alle spalle di Carrefour, Leclerc, Groupe Casino e Intermarch\u00e9), con una quota di mercato pari al 10,2%.\nStoria.\nLe origini.\nNel 1894 un droghiere di Savenay, Auguste Juhel, lanci\u00f2 la proposta di creare una federazione tra i commercianti dei Paesi della Loira, volta a costituire un fronte comune dinnanzi alla crescente concorrenza dei grandi magazzini. Quattro esercenti risposero all'appello e cofondarono cos\u00ec la centrale d'acquisto \"Le Pain Quotidien\".\nNel corso del primo anno di esistenza gli aderenti salirono a 9, ed all'inizio del XX secolo erano cresciuti a 35. Nel 1920 la centrale raggruppava 300 esercenti.\nUnion Commerciale, UNICO, Super U.\nNel febbraio 1922, 32 cooperative di dettaglianti (tra le quali vi era anche \"Le Pain Quotidien\") cofondarono la \"F\u00e9d\u00e9ration fran\u00e7aise des soci\u00e9t\u00e9s d'achats en commun\" (FFSAC, letteralmente \"Federazione francese delle centrali d'acquisto\"). Nel 1924 una delle cooperative, l\"Union alimentaire de l'Oise\" (nota anche come \"Union Commerciale\") ide\u00f2 e deposit\u00f2 il marchio \"UNICO\", ideato quale acronimo di \"Union Commerciale\" su intuizione di uno dei soci, che era solito fumare dei sigari di fabbricazione belga marcati \"Unico\".\nNel 1928 la FFSAC inizi\u00f2 ad adottare il marchio \"UNICO\" nella vendita di prodotti alimentari e detergenti. Nel frattempo, da centrale d'acquisto, la federazione and\u00f2 via via trasformandosi in rete di grande distribuzione, iniziando ad \"imporre\" l'etichetta \"UNICO\" ai prodotti di tutti gli esercenti consociati.\nNel 1929 circa negozi in tutta la Francia vendevano prodotti a marchio \"UNICO\".\nNel 1950 vendevano articoli a marchio \"UNICO\" 130 societ\u00e0 cooperative e circa esercenti..\nNel 1958, a seguito della fuoriuscita dalla federazione di alcuni soci, la federazione (che raggruppava ora 20 societ\u00e0 cooperative) assunse il nome di \"Union des commer\u00e7ants d\u00e9taillants ind\u00e9pendants\" (\"Groupe UNICO\").\nNel 1962 UNICO riuniva 70 societ\u00e0 cooperative e circa esercenti, che in questo periodo furono sollecitati ad adottare l'insegna \"UNICO\" per i propri negozi.\nNel 1967 i soci \"UNICO\" erano aumentati a 110 societ\u00e0 cooperative, che furono fatte oggetto di un processo di concentrazione e fusione: nel 1969 le societ\u00e0 si erano ridotte a 75. Nel medesimo periodo iniziarono ad apparire i primi supermercati ed ipermercati a marchio \"UNICO\"\nNel marzo 1972 il consiglio di amministrazione fu rinnovato e venne portato avanti il processo di accorpamento dei membri: nel mese di aprile successivo le societ\u00e0 consorziate erano calate a 47, mentre il numero degli esercenti era passato dai del 1967 a meno di nel 1972.\nNel 1973 il responsabile della gestione nelle regioni occidentali, Jean-Claude Jaunait, prese le redini del gruppo e acceler\u00f2 il processo di accentramento.\nNel 1975 fu creato il marchio \"Super U\", destinato ad essere adottato per i nuovi supermercati aperti dal consorzio. Il primo punto vendita con tale denominazione vide la luce a Maizi\u00e8res-l\u00e8s-Metz.\nSyst\u00e8me U.\nNel 1983 il gruppo cambi\u00f2 denominazione in \"Syst\u00e8me U\", scegliendo di tenere come logo una semplice U rossa. Contemporaneamente venne istituito il marchio \"Avenue\", destinato agli ipermercati con superficie superiore ai 2500 m\u00b2. Nel 1988 \"Avenue\" mut\u00f2 nome in \"Hyper U\".\nA partire dal 1991 le insegne \"March\u00e9 U\" (dedicata ai negozi con superficie superiore ai 400 m\u00b2) e \"Super U\" (per i supermercati) iniziarono a sostituire il marchio \"UNICO\". Parallelamente Syst\u00e8me U si riorganizz\u00f2 con cinque centri di coordinamento regionali, controllati da una centrale nazionale.\nNel febbraio 1991 71 negozi adottavano il marchio \"March\u00e9 U\" e 344 mantenevano l'insegna \"UNICO\". Entro il mese di dicembre i \"March\u00e9 U\" erano saliti a 150, mentre gli \"UNICO\" erano calati a 250.\nNel 1994 i centri di coordinamento regionale del gruppo furono ridotti a quattro: Ouest, Nord-Ouest, Est e Sud.\nTra il 1995 e il 1997 il marchio \"UNICO\" (ormai usato solo nelle superette e nei negozi di vicinato con superficie inferiore ai 400 m\u00b2) scomparve del tutto, sostituito dall'insegna \"Utile\".\nNel 1997 viene lanciato il programma di fidelizzazione a punti \"Carte U\": ogni 20 franchi veniva riconosciuto un punto (in giornate speciali anche due o tre). I punti accumulati potevano poi essere convertiti in premi o sconti.\nNel 1998 Syst\u00e8me U strinse un accordo con il gruppo E.Leclerc, che port\u00f2 alla formazione della centrale d'acquisto LUCIE (\"L\u2019Union des coop\u00e9rateurs ind\u00e9pendants europ\u00e9ens\"). Tale accord\u00f2 caus\u00f2 proteste e disaccordo all'interno dei due contraenti, che nel 2006 decisero di limitare la missione del LUCIE a un semplice partenariato economico in determinati settori.\nNel 2000 Syst\u00e8me U fattur\u00f2 un giro d'affari pari a miliardi di euro, in crescita del 13,75% in rapporto all'anno precedente.\nNel 2006 venne creato il servizio di autonoleggio \"location U\" (poi rinominato \"U location\"), dapprima dedicato ai soli veicoli commerciali, poi anche alle autovetture. Nello stesso anno Syst\u00e8me U fu condannato dal tribunale del commercio di Cr\u00e9teil al pagamento di una multa di 76,8 milioni di euro per pratiche commerciali scorrette.\nNel 2008 viene creata l'insegna \"U express\" e viene lanciato l'operatore virtuale di rete mobile \"U mobile\".\nNel 2009 Syst\u00e8me U attua un rebranding del proprio logo e dei marchi U Express e Utile. Nel frattempo l'insegna March\u00e9 U viene rimpiazzata da Super U o U Express.\nNel 2010 Syst\u00e8me U acquisisce i negozi di vicinato della cooperativa \"Le Mistral\" (240 punti vendita a marchio \"Coccinelle\" e \"Cocci Market\") e i supermercati e gli ipermercati di Coop Normandie-Picardie; nel 2012 acquisisce i punti vendita di Coop Atlantique.\nNel maggio 2011 Syst\u00e8me U acquisisce la societ\u00e0 di direct marketing Telemarket, ribattezzandola U-Telemarket; il 26 giugno 2013, tuttavia, U-Telemarket chiude l'attivit\u00e0.\nAl 31 dicembre 2012 Syst\u00e8me U gestisce pi\u00f9 di 1500 punti vendita in tutta la Francia, con una quota di mercato pari al 10%.\nL'11 settembre 2014 Syst\u00e8me U e Auchan annunciano la stipula di un accordo per contrattare congiuntamente l'acquisto di alcuni prodotti. Nel febbraio 2015 i due gruppi trattano un'estensione dell'accordo, che porterebbe gli ipermercati Hyper U ad assumere il marchio Auchan e i supermercati Simply Market ad essere rinominati Super U.\nOrganizzazione.\nLa direzione di Syst\u00e8me U ha sede a Rungis e coordina quattro centri direzionali regionali: la centrale \"Ouest\" ha sede a Carquefou, la \"Nord-Ouest\" a Caen, la \"Est\" a Mulhouse e Rumilly, la \"Sud\" a Vendargues.\nStrutture.\nSyst\u00e8me U, data la sua natura cooperativa, basa fortemente le sue attivit\u00e0 sul coinvolgimento diretto dei propri associati nei processi decisionali. Per favorire l'espansione della rete distributiva sono stati creati gli \"Expan U\", delle strutture gestite localmente che sostengono l'iniziativa imprenditoriale, elargiscono finanziamenti e contribuiscono all'apertura di nuovi punti vendita a marchio U. Vi sono poi i \"Groupes d'\u00c9changes et de Propositions\" (GEP - \"Gruppi di scambio e di proposte\") che riuniscono gli associati alle cooperative di un dato territorio allo scopo di costituire un think tank di nuove proposte a beneficio dell'intero consorzio. Per formare il personale nel 1991 \u00e8 stato creato l'istituto \"Force U\", avente sede a Carquefou, Saint-Br\u00e8s e Mulhouse. La struttura \"U emploi\" si occupa di gestire le offerte di posti di lavoro. Da ultimo vi \u00e8 la struttura \"Export U\", incaricata di approvvigionare i negozi siti nei dipartimenti e territori d'oltremare e di pianificare strategie di espansione all'estero.\nI punti vendita.\nSyst\u00e8me U al 2015 gestisce 1559 punti vendita su tutto il territorio nazionale francese, suddivisi in cinque categorie con altrettante denominazioni:\nAltri servizi.\nU location.\nU location (istituito nel 2006 come \"location U\") \u00e8 un servizio di autonoleggio, il primo in Francia ad essere gestito da un gruppo della grande distribuzione organizzata.\nU mobile.\nOperatore virtuale di rete mobile appoggiato a Orange, U mobile propone offerte prepagate per la telefonia mobile. Il servizio opera in sinergia col programma di fidelizzazione Carte U, i cui punti possono essere convertiti in credito telefonico.\nCoursesU.com/U-drive.\nServizio di e-commerce che consente di fare la spesa tramite internet, scegliendo poi se ritirarla di persona al punto vendita o farla recapitare a domicilio.\nU-Telemarket.\nTelemarket fu un servizio di direct marketing creato nel 1983 e operativo nella sola \u00cele-de-France. Acquistato nel 2011 da Syst\u00e8me U (che lo ribattezz\u00f2 U-Telemarket), cess\u00f2 l'attivit\u00e0 il 26 giugno 2013."}
{"id": "5400642", "revid": "1305772", "url": "https://it.wikipedia.org/wiki?curid=5400642", "title": "One Step Up", "text": "One Step Up \u00e8 il terzo singolo estratto da \"Tunnel of Love\", l'ottavo album in studio del cantautore statunitense Bruce Springsteen. \u00c8 stato pubblicato nel febbraio del 1988, arrivando alla posizione numero 13 della Billboard Hot 100 e al terzo posto della Hot Adult Contemporary Tracks. Ha inoltre raggiunto la seconda posizione della Mainstream Rock Songs, dando a Springsteen tre pezzi dallo stesso album nella top 3. Il singolo \u00e8 stato distribuito quasi esclusivamente in America.\nStoria.\nA differenza di gran parte dell'album \"Tunnel of Love\", \"One Step Up\" non \u00e8 stata registrata nello studio casalingo di Springsteen (il Thrill Hill East), ma presso gli A&amp;M Studios di Los Angeles, California. Le registrazioni si sono svolte tra il maggio e l'agosto del 1987. Springsteen suon\u00f2 tutti gli strumenti, mentre la futura moglie Patti Scialfa esegu\u00ec i cori di sottofondo. Nessun altro membro del gruppo spalla fisso del cantante, la E Street Band, prese parte alle registrazioni.\nCome molti altri brani dell'album, la canzone riflette la crisi matrimoniale vissuta da Springsteen e la sua moglie di allora Julianne Phillips prima del divorzio. Il testo si rivela poetico, sobrio, emozionale ed eloquente. La canzone inizia descrivendo l'immagine di una casa con un forno rotto e una macchina che non riesce a partire, servendo metafore che vengono usate per descrivere il difficile rapporto della coppia. Vengono anche citati un uccello che non vuole pi\u00f9 cantare e le campane di una chiesa che non suoneranno per una nuova sposa. Nonostante la coppia sia stata insieme per diverso tempo, non ha imparato dalle proprie esperienze e continua a combattere e a sbattere la porta. Il testo fa riferimento alla relazione tra i due come a una \"piccola guerra sporca\". Alla fine, il cantante si ritrova a guardare una ragazza in un bar, mentre gli viene in mente un sogno che aveva fatto la notte precedente in cui ballava con la moglie. \u00c8 in quel momento che si accorge di avere bisogno solo di quell'abbraccio che sul finire della storia si sovrappone al volto intenso di lui, che cerca conforto nei propri ricordi o nei propri sogni. L'uomo diventa abbastanza consapevole per riconoscere la sua parte di responsabilit\u00e0 nelle difficolt\u00e0 della coppia, come dimostrato in particolare dal verso: \"When I look at myself I don't see / The man I wanted to be\" (\"Quando mi guardo nello specchio non vedo / l'uomo che volevo essere\").\nLa musica dispone di un arrangiamento abbastanza nudo, a sottolineare l'introspettivit\u00e0 della canzone. Si tratta di una ballata tranquilla con una melodia ironicamente rassicurante. I cori di sottofondo forniscono un'eco inquietante al cantato solista di Springsteen. Ironia della sorte, dal momento che questa \u00e8 una canzone che descrive un matrimonio che va in frantumi, i cori vengono eseguiti dalla donna che si sarebbe rivelata la futura moglie del cantante, Patti Scialfa.\nVideo musicale.\nCome alcuni altri videoclip estratti dall'album \"Tunnel of Love\", tra cui \"Brilliant Disguise\", \"Tunnel of Love\" e \"Tougher Than the Rest\", il video di \"One Step Up\" \u00e8 stato diretto da Meiert Avis. Il clip alterna scene di Springsteen che canta la canzone con immagini che riflettono la narrativa del testo. Durante il video, si vede il cantante che invecchia lentamente, in modo da accentuare il passaggio del tempo e dei sentimenti che non cambiano.\nEsibizioni dal vivo.\nProbabilmente per via della sua natura altamente introspettiva, la canzone \u00e8 stata eseguita dal vivo in poche occasioni. Presente con regolarit\u00e0 solo durante il \"Tunnel of Love Express Tour\" nel 1988, il brano \u00e8 in seguito completamente sparito dalla scalette di Springsteen, prima di ricomparire brevemente per alcune esibizioni del \"Devil &amp; Dust Tour\" nel 2005. Il 6 maggio 2014, la canzone \u00e8 stata suonata per la prima volta in 26 anni con la E Street Band durante una data dell\"'High Hopes Tour\" a Houston, Texas.\nCover.\nLa canzone \u00e8 stata reinterpretata da Clive Gregson e Christine Collister, Kenny Chesney, Bad Radio, Martyn Joseph, The Seldom Scene, Paul Cebar e Eddie Vedder, insieme ad altri."}
{"id": "5400643", "revid": "182193", "url": "https://it.wikipedia.org/wiki?curid=5400643", "title": "Super U", "text": ""}
{"id": "5400644", "revid": "182193", "url": "https://it.wikipedia.org/wiki?curid=5400644", "title": "Hyper U", "text": ""}
{"id": "5400650", "revid": "182193", "url": "https://it.wikipedia.org/wiki?curid=5400650", "title": "March\u00e9 U", "text": ""}
{"id": "5400651", "revid": "22356", "url": "https://it.wikipedia.org/wiki?curid=5400651", "title": "Bootherium", "text": ""}
{"id": "5400654", "revid": "182193", "url": "https://it.wikipedia.org/wiki?curid=5400654", "title": "U express", "text": ""}
{"id": "5400655", "revid": "1069592", "url": "https://it.wikipedia.org/wiki?curid=5400655", "title": "Miami Open presented by Ita\u00fa 2015", "text": ""}
{"id": "5400658", "revid": "1656773", "url": "https://it.wikipedia.org/wiki?curid=5400658", "title": "Caterina Colonna", "text": "Biografia.\nEra la figlia di Lorenzo Onofrio Colonna, gran camerlengo del Regno di Napoli, e Sveva Caetani; era la sorella di Antonio, Prospero ed Odoardo Colonna e nipote di papa Martino V.\nDiscendenza.\nNel 1422 fu promessa in sposa a Filippo Maria Visconti, duca di Milano, ma spos\u00f2 Guidantonio da Montefeltro, conte di Urbino, dopo la morte della moglie Rengarda Malatesta nel 1423 in seguito a malattia. La coppia ebbe sei figli:"}
{"id": "5400661", "revid": "71832015", "url": "https://it.wikipedia.org/wiki?curid=5400661", "title": "Delitto colposo", "text": ""}
{"id": "5400662", "revid": "486946", "url": "https://it.wikipedia.org/wiki?curid=5400662", "title": "Sony Open Tennis", "text": ""}
{"id": "5400663", "revid": "162719", "url": "https://it.wikipedia.org/wiki?curid=5400663", "title": "ITALCON", "text": ""}
{"id": "5400669", "revid": "71832048", "url": "https://it.wikipedia.org/wiki?curid=5400669", "title": "Reato colposo", "text": ""}
{"id": "5400684", "revid": "162719", "url": "https://it.wikipedia.org/wiki?curid=5400684", "title": "Missione Libano 2", "text": ""}
{"id": "5400686", "revid": "600229", "url": "https://it.wikipedia.org/wiki?curid=5400686", "title": "Catalogo tematico", "text": ""}
{"id": "5400693", "revid": "125011403", "url": "https://it.wikipedia.org/wiki?curid=5400693", "title": "The Legend of Swordsman", "text": "The Legend of Swordsman, conosciuto anche come \"The Legend of Qin\" (in cinese: ) e \"Qin's Moon\", \u00e8 una serie televisiva d'animazione CG cinese scritta e diretta da Robin Shen (Shen Leping). La storia \u00e8 tratta dall'omonimo romanzo dello scrittore taiwanese Sayling Wen (Wen Shiren). \u00c8 la prima serie d'animazione 3D cinese wuxia, prodotto dallo Sparkly Key Animation Studio di Hangzhou.\nLa serie animata \u00e8 stata mandata in onda in Cina a partire dal 2007. In seguito, sono stati pubblicati dei DVD anche in Italia.\nLa versione italiana della sigla \u00e8 stata scritta da Fernando Fera e Fabio Malerba, Edizioni Numerotre S.r.l. - Milano e interpretata da Ilaria Della Bidia.\nTrama.\nLa serie \u00e8 ambientata al tempo della dinastia Qin, quando l'imperatore del Qin, Zheng conquist\u00f2 le altre 6 nazioni e unific\u00f2 tutta la Cina favorendo l'ascesa del re di Chu, Xiang Yu, che conquist\u00f2 la capitale, Xianyang.\nLa storia \u00e8 incentrata sul giovane protagonista, Jing Tianming che portando il sangue di un eroe si trasforma da ragazzo debole e ignorante in un grande eroe, il quale da solo cambier\u00e0 il processo della storia.\nAll'interno della serie sono presenti molti avvenimenti e riferimenti al periodo storico cinese."}
{"id": "5400694", "revid": "126257", "url": "https://it.wikipedia.org/wiki?curid=5400694", "title": "Doug Lawrence", "text": ""}
{"id": "5400696", "revid": "422900", "url": "https://it.wikipedia.org/wiki?curid=5400696", "title": "Qin's Moon", "text": ""}
{"id": "5400709", "revid": "486946", "url": "https://it.wikipedia.org/wiki?curid=5400709", "title": "Programmatore di computer", "text": ""}
{"id": "5400711", "revid": "767487", "url": "https://it.wikipedia.org/wiki?curid=5400711", "title": "Diego Vera", "text": "Caratteristiche tecniche.\nGioca come prima punta."}
{"id": "5400713", "revid": "729019", "url": "https://it.wikipedia.org/wiki?curid=5400713", "title": "Proaritmia", "text": "Proaritmia indica una condizione in cui il ritmo cardiaco esibisce una nuova alterazione o una aumentata frequenza di aritmie preesistenti, a causa della terapia antiaritmica. In questo senso la proaritmia \u00e8 un effetto collaterale che pu\u00f2 insorgere con la somministrazione di farmaci antiaritmici e farmaci prescritti per altre indicazioni. Occasionalmente la proaritmia pu\u00f2 essere letale e come tale deve essere prevenuta piuttosto che trattata solo al suo insorgere. Nel caso pi\u00f9 comune, rappresenta la possibilit\u00e0 di farmaci antiaritmici di facilitare nuove aritmie.\nTipi di proaritmia.\nSecondo la classificazione di Vaughan Williams (VW) di farmaci antiaritmici, ci sono 3 tipi principali di proaritmia durante il trattamento con diversi farmaci antiaritmici usati per aritmie atriali o ventricolari:\nAumento del rischio.\nLe seguenti condizioni aumentano il rischio di proaritmia:"}
{"id": "5400715", "revid": "3791", "url": "https://it.wikipedia.org/wiki?curid=5400715", "title": "Rudolf Montecuccoli degli Erri", "text": ""}
{"id": "5400728", "revid": "1100311", "url": "https://it.wikipedia.org/wiki?curid=5400728", "title": "Jonathan Schunke", "text": "Caratteristiche tecniche.\nGioca come difensore centrale."}
{"id": "5400729", "revid": "779824", "url": "https://it.wikipedia.org/wiki?curid=5400729", "title": "Amalario", "text": ""}
{"id": "5400732", "revid": "287204", "url": "https://it.wikipedia.org/wiki?curid=5400732", "title": "609 (numero)", "text": "Seicentonove (609) \u00e8 il numero naturale dopo il 608 e prima del 610."}
{"id": "5400734", "revid": "767487", "url": "https://it.wikipedia.org/wiki?curid=5400734", "title": "Mat\u00edas Rosso", "text": "Caratteristiche tecniche.\nGioca come seconda punta."}
{"id": "5400735", "revid": "6923", "url": "https://it.wikipedia.org/wiki?curid=5400735", "title": "Memory eXpansion Technology", "text": "Memory eXpansion Technology (MXT) \u00e8 una tecnologia hardware di gestione della memoria che sfrutta la compressione dati.\nImplementata nella famiglia IBM eServer, utilizza un algoritmo basato su LZ77."}
{"id": "5400736", "revid": "1793900", "url": "https://it.wikipedia.org/wiki?curid=5400736", "title": "Henson Recording Studios", "text": "Gli Henson Recording Studios (un tempo A&amp;M Studios) sono degli studi discografici situati a Los Angeles, in California. Sono stati inaugurati nel 1966.\nNel 1985, il singolo di successo e il video di \"We Are the World\" del supergruppo USA for Africa vennero registrati presso gli A&amp;M Studios. Tra gli artisti coinvolti c'erano Michael Jackson, Lionel Richie, Bob Dylan, Kenny Rogers, Stevie Wonder e Bruce Springsteen. Negli anni, molte stelle dell'industria musicale hanno registrato album e video in questi studio, tra i molti The Rolling Stones, John Lennon, George Harrison, Van Morrison, The Doors, Eric Clapton, Styx, The Carpenters, The Police, The Moody Blues, Oingo Boingo, Soundgarden, U2, Kiss, Tom Petty, Metallica, No Doubt, Rage Against the Machine, Dr. Dre, Daft Punk, Shakira, Pearl Jam, Lady Gaga, Juanes, Justin Timberlake ed Elisa.\nVi sono stati filmati anche i video musicali di \"Every Breath You Take\" dei Police e \"Ghostbusters\" di Ray Parker Jr..\nNel febbraio 2000, gli studi hanno cambiato nome nella denominazione attuale, diventando gli Henson Recording Studios.\nNel 2011, la rock band Van Halen ha registrato il suo album di ritorno \"A Different Kind of Truth\" presso lo Henson Studio C con il produttore John Shanks. Il 1\u00ba febbraio 2012, il gruppo ha suonato dal vivo presso gli Henson Studios per pochi ospiti speciali."}
{"id": "5400737", "revid": "729019", "url": "https://it.wikipedia.org/wiki?curid=5400737", "title": "Bibbie di Beecher", "text": "Bibbie di Beecher era il soprannome dato ai fucili a retrocarica Sharps forniti agli immigrati antischiavisti in Kansas.\nStoria.\nIl nome \"Bibbie di Beecher\" con riferimento alle carabine e ai fucili Sharps fu ispirato dall'attivit\u00e0 abolizionista nell'ambito della New England Emigrant Aid Society del pastore presbiteriano Henry Ward Beecher. A proposito di un suo intervento durante un incontro pubblico in chiesa, un articolo del \"New York Tribune\" dell'8 febbraio 1856 scriveva:\nLe armi acquistate da associazioni antischiaviste furono, almeno in una occasione, spedite in casse di legno classificate come \"Libri\", malgrado non esista evidenza accertata di armi da fuoco inviate in custodie con etichetta recante la scritta \"Bibbie\". La New England Emigrant Aid Society camuff\u00f2 partite di armi dirette in Kansas sotto la marca \"Attrezzi\" e forse anche in casse contrassegnate come \"Macchinari\" e \"Bauli di immigranti tedeschi\". Lo stesso Beecher contribu\u00ec a finanziare l'acquisto delle carabine Sharps e, a seguito dell'intercettazione del carico da parte degli schiavisti, si dice abbia distribuito bibbie e carabine indirizzate ad abolizionisti diretti in Kansas.\nLe armi erano destinate ai conflitti combattuti per la schiavit\u00f9 nel territorio, che raggiunsero l'apice quando il Kansas divenne uno Stato federato. Come sancito dal Kansas-Nebraska Act, la questione della schiavit\u00f9 nel nuovo stato doveva essere regolata dalla sovranit\u00e0 popolare. Sarebbero stati i colonizzatori locali a decidere se il Kansas sarebbe diventato uno stato libero o schiavista. Questo ingener\u00f2 un'ondata di violenze tra abolizionisti e antiabolizionisti per tutto il Kansas. La famiglia Beecher spiccava tra le pi\u00f9 importanti abolizioniste della regione; la sorella di Henry Ward, Harriet Beecher Stowe, aveva pubblicato nel 1852 il classico antischiavista \"La capanna dello zio Tom\"."}
{"id": "5400738", "revid": "432055", "url": "https://it.wikipedia.org/wiki?curid=5400738", "title": "A&amp;M Studios", "text": ""}
{"id": "5400750", "revid": "869733", "url": "https://it.wikipedia.org/wiki?curid=5400750", "title": "Episodi di Canterbury's Law", "text": "La prima stagione della serie televisiva Canterbury's Law \u00e8 stata trasmessa in prima visione negli Stati Uniti d'America dal 10 marzo 2008 al 18 aprile 2008. In Italia \u00e8 stata trasmessa in prima visione da Joi dal 16 maggio 2009."}
{"id": "5400752", "revid": "300067", "url": "https://it.wikipedia.org/wiki?curid=5400752", "title": "Hinesville (Georgia)", "text": ""}
{"id": "5400753", "revid": "767487", "url": "https://it.wikipedia.org/wiki?curid=5400753", "title": "Preludio allo spazio", "text": "Preludio allo spazio (\"Prelude to Space\") \u00e8 un romanzo di fantascienza del 1951 di Arthur C. Clarke.\nAmbientato nel 1978 (27 anni nel futuro), narra gli antefatti immaginari del lancio della prima navicella spaziale del mondo capace di atterrare sulla Luna, la \"Prometheus\". Fu pubblicato dieci anni prima dell'annuncio del programma Apollo (1961) e 18 anni prima dell'autentico allunaggio dell'uomo nel corso della missione Apollo 11 (1969).\nStoria editoriale.\nScritto ne 1947, fu pubblicato solo nel 1951 nel terzo numero della rivista \"Galaxy Science Fiction\". La storia fu ripubblicata da Sidgwick &amp; Jackson in forma di romanzo per i lettori britannici nel 1953 e l'anno successivo fu pubblicata negli Stati Uniti in brossura dalla Gnome Press e come tascabile da Ballantine Books. La prima edizione in italiano fu pubblicata nel 1953 da Mondadori nella collana Urania n. 19, con traduzione di Armando Silvestri; dopo essere stato pi\u00f9 volte ristampato, il romanzo venne ritradotto nel 1989 da Lidia Lax e Diana Georgiacodis sempre per Mondadori.\nTrama.\n1978. Scienziati, ingegneri e amministratori mostrano al dottor Dirk Alexson come \u00e8 stata pianificata la missione della \"Prometheus\", la prima destinata a portare l'uomo sulla Luna, e come funzioner\u00e0 la sua tecnologia. Alexson \u00e8 lo storico designato a preparare la storia ufficiale della missione lunare; rappresenta il punto di vista sofisticato e immaginativo, ma non tecnico, del lettore.\nLa missione \"Prometheus\" consiste di due componenti, battezzati Alpha e Beta. Alpha \u00e8 la vera navicella spaziale, progettata per il viaggio dall'orbita terrestre alla Luna e ritorno. Non \u00e8 capace di volo atmosferico indipendente. Beta \u00e8 un'ala volante a propulsione atomica che trasporta Alpha in orbita. Beta usa un reattore nucleare per surriscaldare sia l'aria (quando vola nella parte dell'atmosfera pi\u00f9 bassa e densa) sia una propria alimentazione interna a metano (nei tratti superiori dell'atmosfera e nello spazio) per ottenere la spinta necessaria. Beta funziona cos\u00ec efficacemente come statoreattore nella bassa atmosfera, e quindi deve essere avviata utilizzando una rampa di lancio elettrica. Il viaggio di ritorno verso la Luna procede quindi come segue: Beta trasporta Alpha in orbita. Alpha si separa da Beta e si rifornisce di carburante da serbatoi precedentemente posti in orbita da Beta. Alpha vola e atterra sulla Luna, mentre Beta rimane in orbita attorno alla Terra. Alpha ritorna nell'orbita terrestre e l'equipaggio ritorna sulla Terra a bordo di Beta; Alpha rimane in orbita in attesa del volo successivo.\nLa narrazione si conclude con il lancio della \"Prometheus\".\nContesto storico e tecnologico.\n\"Preludio allo spazio\" fu scritto molti anni prima che le missioni Apollo eseguissero l'allunaggio con equipaggio e propone l'idea che il viaggio nello spazio sia realizzabile e alla portata della popolazione. Clarke scrisse una nuova prefazione nel 1976, in cui ammette di avere avuto qualche obiettivo propagandistico nello scrivere la storia: egli era un membro influente della comunit\u00e0 astronautica quando l'idea di razzi che lasciano l'atmosfera terrestre era ancora derisa da molti scienziati.\nTutta la tecnologia immaginata in \"Preludio allo spazio\" \u00e8 fattibile, anche se non sono mai stati sviluppati motori nucleari per viaggiare nell'atmosfera e nello spazio, se non come prototipi.\nAccoglienza e critica.\nIl critico Groff Conklin caratterizz\u00f2 \"Preludio allo spazio\" come \"un libro magnifico\". Boucher e McComas elogiarono il romanzo, dicendo che Clarke gestisce il dettaglio scientifico \"con una cos\u00ec sensibile comprensione poetica che questa semplice narrazione dei fatti \u00e8 pi\u00f9 coinvolgente rispetto all'epica galattica tracciata nel modo pi\u00f9 elaborato.\" P. Schuyler Miller lo recens\u00ec favorevolmente, citando la sua \"qualit\u00e0 documentaria\" e \"molte delle briciole poetiche\" che segnano l'opera di Clarke."}
{"id": "5400755", "revid": "1543377", "url": "https://it.wikipedia.org/wiki?curid=5400755", "title": "Nuage articul\u00e9", "text": "Nuage articul\u00e9 (\"Nube articolata\") \u00e8 un oggetto surrealista realizzato con la tecnica dell'assemblage da Wolfgang Paalen nel 1937. Ne esistono due versioni, la prima delle quali \u00e8 conservata presso il Museo dell'arte moderna di Stoccolma, mentre la seconda appartiene ad una collezione privata di Berlino. Esposto frequentemente in diverse localit\u00e0, fra cui Amsterdam (1938), Cambridge (1938) e Citt\u00e0 del Messico (1940), \u00e8 considerato uno degli oggetti di maggior rilievo presenti all'Esposizione internazionale surrealista di Parigi del 1938. Ne esistono molte riproduzioni fotografiche, fra le quali una ad opera di Man Ray.\nStoria.\nLa definizione originale dell'oggetto surrealista deriva dalle metafore utilizzate dal poeta francese Lautr\u00e9amont nei Canti di Maldoror per descrivere la bellezza, paragonata ad un \"incontro fortuito su un tavolo di dissezione di una macchina da cucire e di un ombrello\". Paalen \u00e8 fra gli artisti invitati nel 1937 da Andr\u00e9 Breton a contribuire con le proprie illustrazioni alla pubblicazione, prevista per l'anno successivo, dell'opera completa di Lautr\u00e9amont da parte di Gallimard, e propone due disegni, dei quali Breton sceglie \"Viel oc\u00e9an\", che viene posto accanto al testo appropriato.\nL'ombrello ha sempre costituito una metafora virile nell'immaginario dei surrealisti. Breton apprezza particolarmente il disegno di \"Nuage articul\u00e9\" che Paalen progetta per l'Esposizione internazionale surrealista di Parigi del 1938. \nL'oggetto viene esposto pi\u00f9 volte; Alfred Barr lo apprezza particolarmente ma sceglie di non acquistarlo per il MoMA di New York soltanto per la fragilit\u00e0 e la difficolt\u00e0 di trasporto. Quando Paalen si trasferisce in Messico, ormai in periodo bellico, \"Nuage articul\u00e9\" viene custodito dalla cognata Geo Dupin, perch\u00e9 durante la guerra non \u00e8 possibile esportare opere da Parigi. Pi\u00f9 tardi ne viene pubblicata una riproduzione sulla rivista \"London Bulletin\", insieme ad un testo di Andr\u00e9 Breton tradotto da Samuel Beckett, secondo il quale l'ombrello di spugna assume una connotazione politicizzata in quanto rievoca l'ombrello di Neville Chamberlain alla Conferenza di Monaco del 1938 ed il fallimento della politica britannica dell'appeasement. Nel 1970 l'opera viene infine acquistata da Pontus Hult\u00e9n per il Museo d'arte moderna di Stoccolma.\nDescrizione.\nL'opera \u00e8 costituita da un classico ombrello nero da uomo ricoperto di spugna verdastra rasata, essiccata ed incollata sulla stoffa, sul manico e sull'impugnatura.\nInterpretazioni dell'opera.\nI surrealisti ed il loro pubblico sempre pi\u00f9 vasto riconoscono le connotazioni erotiche di \"Nuage articul\u00e9\", che incarnano un senso dinamico di contraddizione: fiore con gambo, spugna quale simbolo della natura ma anche accessorio femminile, ombrello come simbolo virile e protezione dalle forze naturali.\n\"Se le metamorfosi si traggono frequentemente dal regno animale, le trasformazioni di oggetti sono forse pi\u00f9 sconcertanti. Il \"Nuage articul\u00e9\" (1938) di Paalen, il D\u00e9jeuner en fourrure (1936) di Meret Oppenheim o il \"Veston aphrodisiaque\" di Dal\u00ed sono quasi entrati nella leggenda. L'oggetto \u00e8 perfettamente identificabile ma un semplice rivestimento (di sughero, di pelliccia o di vetro) gli fa perdere la propria funzionalit\u00e0. Cambiando pelle, l'oggetto muta il proprio essere\".\nEsposizioni.\nIl progetto nasce nel 1937 per l'Esposizione internazionale surrealista di Parigi del 1938, anno nel quale \"Nuage articul\u00e9\" viene esposto ripetutamente in diverse citt\u00e0, fra cui Amsterdam e Cambridge.\nPer l'Esposizione internazionale surrealista di Citt\u00e0 del Messico del 1940 Paalen, dopo il suo arrivo in esilio nell'autunno del 1939, realizza una seconda versione dell'oggetto con dieci segmenti, e ne richiede stavolta la sistemazione su di un piedistallo, anzich\u00e9 appeso al soffitto, come era stato nelle precedenti presentazioni. Tale seconda versione viene custodita da Ines Amor, la gallerista ed organizzatrice della mostra; in seguito fu restaurata da Paalen in 1956 dopo essere danneggiata durante un trasporto \u00e0 San Diego. Nel 2008 diviene parte di una collezione privata a Berlino e viene esposta pi\u00f9 volte: nel 2011 a Francoforte, nel 2012 a Halmstad, nel 2013 presso il Centro Georges Pompidou. in 2015 l\u00b4architetto Italiano Giuseppe Boezi realizza una calotta in plexiglas con dieci lati in forma prismatica per l\u00b4oggetto di Paalen."}
{"id": "5400764", "revid": "310175", "url": "https://it.wikipedia.org/wiki?curid=5400764", "title": "Hybrid (album Tiago della Vega)", "text": ""}
{"id": "5400765", "revid": "1305772", "url": "https://it.wikipedia.org/wiki?curid=5400765", "title": "I'm Not the Only One", "text": ""}
{"id": "5400769", "revid": "1543377", "url": "https://it.wikipedia.org/wiki?curid=5400769", "title": "Tachikawa Hik\u014dki", "text": "La , abbreviata come Tachikawa Hik\u014dki K.K., tradotta spesso nella bibliografia anglofona come Tachikawa Aircraft Company e conosciuta semplicemente come Tachikawa, fu un'azienda aeronautica giapponese attiva nel periodo che va dagli anni venti alla fine della seconda guerra mondiale. Nei suoi stabilimenti, situati nella citt\u00e0 di Tachikawa, prefettura di Tokyo, venivano prodotti velivoli militari per conto del Servizio aeronautico dell'Esercito imperiale (Dai-Nippon Teikoku Rikugun K\u014dk\u016b Hombu).\nStoria.\nL'azienda ebbe origine nel novembre 1924, quando i Cantieri Ishikawajima, che in seguito sarebbero diventati la IHI Corporation, crearono una compagnia sussidiaria per la costruzione di velivoli, la presso l'aeroporto di Tachikawa, uno dei primi aeroporti a essere costruiti nel paese e che sarebbe stato per un breve periodo l'aeroporto principale dell'area di Tokyo.\nNel 1936 l'Esercito imperiale prese il controllo dell'azienda, dandole la denominazione finale, perch\u00e9 costruisse velivoli per il proprio uso, inizialmente aerei da addestramento per poi diversificare la produzione su diversi modelli, sia di propria progettazione che costruiti su licenza di altre aziende giapponesi o estere.\nLa produzione rimase relativamente ridotta fino al 1941, quando gli stabilimenti vennero grandemente ampliati. Nel 1942 venne aperto un nuovo stabilimento aggiuntivo a Okayama e nel 1944 un altro a K\u014dfu. Si calcola che la Tachikawa produsse oltre 6\u00a0000 velivoli durante il periodo bellico, circa il 9% dell'intera produzione giapponese.\nGli stabilimenti e l'area dell'aeroporto vennero semidistrutti dai bombardamenti sul finire della seconda guerra mondiale e con l'occupazione alleata l'aeroporto venne per molti anni utilizzato dall'Aviazione militare statunitense come base aerea per i propri aerei da trasporto. La maggior parte degli ingegneri e delle maestranze superstiti furono impiegati presso altre aziende del settore automobilistico, ma fu comunque fatta una riconversione industriale di ci\u00f2 che rimaneva per la costruzione di autoveicoli con il marchio \"Fuji\", in seguito ridenominato , in onore del principe ereditario Akihito. L'azienda ebbe un discreto successo finch\u00e9 venne assorbita nel 1966 dalla Nissan Motor, che continu\u00f2 la produzione dei suoi modelli.\nNel 1949, dopo che gli occupanti avevano tolto il divieto per i giapponesi di produrre aeromobili, stabilito dopo la guerra, fu fatto un tentativo di ricostruire l'azienda come , che progett\u00f2 e cerc\u00f2 di mettere in produzione i primi aerei giapponesi dalla fine della guerra, ma lo scarso successo costrinse l'azienda nel 1955 a diversificare completamente la produzione cambiando nome in , a significare l'avvenuto definitivo distacco dal settore aeronautico."}
{"id": "5400770", "revid": "124685569", "url": "https://it.wikipedia.org/wiki?curid=5400770", "title": "Framatome", "text": "Framatome (ex \"Areva NP\", ex \"Framatome ANP\") \u00e8 un'azienda francese dell'industria nucleare specializzata in concezione, costruzione, manutenzione e sviluppo di reattori nucleari, in concezione e fabbricazione dei componenti, del combustibile nucleare e in servizi destinati ai reattori nucleari.\nStoria.\nLa Framatome (\"Franco-am\u00e9ricaine de constructions atomiques\") \u00e8 creata nel 1958 da Schneider et Cie, Merlin Gerin e Westinghouse Electric con l'obiettivo di usare la licenza Westinghouse del reattore nucleare ad acqua pressurizzata. Tra il 1962 e il 1967, Framatome, ACEC e Westinghouse \u2013 riuniti nel consorzio A/F/W \u2013 realizzano il primo reattore nucleare ad acqua pressurizzata (PWR) nella centrale nucleare di Chooz.\nTra il 1963 e il 1967, Framatome realizza i tre reattori nucleari ad uranio naturale grafite gas (GCR/UNGG) delle centrali di Bugey e Saint-Laurent. Tra il 1970 e il 1982, Framatome in due partenariati \u2013 \"ACLF\" (-Creusot-Loire-Framatome) e \"FRAMACECO\" (Framatome-ACEC-Cockerill) \u2013 realizza tre reattori nucleari PWR nelle centrali di Doel e Tihange, in Belgio.\nNel 1975, Framatome \u00e8 scelta come unico costruttore delle centrali elettronucleari in Francia; in 31 anni (dal 1971 al 2002) realizza 58 reattori nucleari PWR in 19 centrali nucleari in Francia. Nel 1976, \u00e8 creata la \"Soci\u00e9t\u00e9 fran\u00e7aise d'ing\u00e9nierie \u00e9lectronucl\u00e9aire et d'assistance \u00e0 l'exportation\" (SOFINEL), una filiale di EDF e Framatome per sviluppare l'attivit\u00e0 relativa alla costruzione di centrali nucleari all'estero: Koeberg in Sudafrica (1976), Hanul in Corea del Sud (1983), Daya Bay e Ling Ao in Cina (1987 e 1995).\nNel 1983 Framatome \u00e8 posseduta, in parti uguali, da due azionisti: Creusot-Loire e Commissariat \u00e0 l'\u00e9nergie atomique; in seguito Creusot-Loire cede le sue azioni al CEA e Framatome diventa un'azienda al 100% pubblica. Nel dicembre 1983, \u00e8 creata la \"Soci\u00e9t\u00e9 des participations industrielles du commissariat \u00e0 l'\u00e9nergie atomique\" (CEA Industrie, raggruppante tutte le partecipazioni del CEA nelle attivit\u00e0 industriali e commerciali (Cogema, Framatome, Technicatome, ecc.).\nNel 1985, il capitale di Framatome appartiene in maggioranza al settore pubblico: Compagnie G\u00e9n\u00e9rale d'Electricit\u00e9 (40%), CEA (35%), EDF (10%), il rimanente 15% appartiene al gruppo Dumez (12%) e ai dipendenti (3%). Nel 1989 la Framatome acquista la societ\u00e0 statunitense \"Babcock &amp; Wilcox Nuclear Technologies\" (BWNT), che era una filiale di Babcock &amp; Wilcox per le attivit\u00e0 di nucleare civile.\nNel 1989 Framatome e Siemens fondano la societ\u00e0 \"Nuclear Power International\" (NPI), per sviluppare il futuro reattore nucleare di generazione III+ \"EPR\". Nel 1992 cambia l'azionista principale di Framatome: il 42% \u00e8 detentuto da Alcatel-Alsthom, il 36% dal CEA e il rimanente 22% da EDF e Cr\u00e9dit Lyonnais. Nel 1993 la Framatome acquista la societ\u00e0 francese \"Jeumont-Schneider Industrie\", che era fu una filiale di Schneider et Cie, ad Alstom. Nel 1999 la Cogema diventa l'azionista principale di Framatome, in sostituzione di Alcatel; lo Stato francese, attraverso diverse societ\u00e0 ne detiene circa 80%.\n1999-2001, le attivit\u00e0 nucleari di Framatome e Siemens si fondono in una nuova societ\u00e0 chiamata \"Framatome ANP\" (\"Advanced Nuclear Power\"), controllata da Framatome (66%) e Siemens (34%). Nel 2001 le filiali di CEA Industrie (filiale del Commissariat \u00e0 l'\u00e9nergie atomique): Cogema, Framatome e Technicatome si fondono in una nuova societ\u00e0 chiamata \"Topco\", tre mesi dopo quest'ultima \u00e8 rinominata \"Areva\". Nel 2003 sigla del contratto con la Teollisuuden Voima Oyj (TVO) per la costruzione di due reattori di tipo EPR sulla centrale nucleare di Olkiluoto in Finlandia; il secondo reattore \u00e8 stato poi cancellato nel 2014.\nNel 2006, Framatome ANP \u00e8 rinominata \"Areva NP\" (per \"Nuclear Power\"), le altre due filiali principali di Areva prendono i nomi di \"Areva NC\" (per \"Nuclear Cycle\", ex Cogema) e \"Areva TA\" (per \"Technic Atome\", ex Technicatome). Nel 2006 \"Areva NP\" acquista la societ\u00e0 Sfarsteel, uno dei primi produttori mondiali di grandi pezzi metallici forgiati a France Essor. Nel 2007 \"Areva NP\" e \u00c9lectricit\u00e9 de France (EDF) siglano un contratto per la costruzione di un reattori di tipo EPR sulla centrale nucleare di Flamanville in Francia. Nel 2007 \"Areva NP\" e \"Taishan Nuclear Power Company\" (TNPJVC) siglano un contratto per la costruzione di due reattori di tipo EPR sulla centrale nucleare di Taishan in Cina.\nNel 2007 \"Areva NP\" e Mitsubishi Heavy Industries creano la joint-venture ATMEA, per sviluppare il reattore di III+ generazione ATMEA1, un reattore nucleare ad acqua pressurizzata da 1.150-1.200MWe e 3.300MWth. Nel 2009 \"Areva NP\" e EDF diventano azionisti di CORYS, azienda francese specializzata nelle formazione e nella simulazione dei settori dell'energia, fondata nel 1989. Nel 2011 Siemens cede il suo 34% in \"Areva NP\" ad Areva, per 1,62 miliardi di euro, che detiene quindi il 100% di \"Areva NP\". Nel 2011 e Areva, attraverso le loro rispettive sussidiarie SGTC e (poi Areva NP), creano la joint-venture CNNC AREVA Shanghai Tubing Company Limited (CAST)\nNel luglio 2015 Areva ed EDF siglano un protocollo di accordo di modo che EDF acquisti tra 51% e il 75% del capitale di \"Areva NP\". Nel settembre 2016 Areva sigla con EDF e Nuclear New Builds Generation Company (NNB, joint-venture tra EDF e CGNC) i contratti per la costruzione di due reattori di tipo EPR, la fornitura di controllo-comando e gli assemblaggi di combustible per la centrale nucleare di Hinkley Point nel Regno Unito. Nel novembre 2016 EDF e Areva siglano degli accordi per la cessione delle attivit\u00e0 di \"Areva NP\" conferenti ad EDF il controllo eclusivo della nuova societ\u00e0 \u00abNew NP\u00bb; questa raggruppa le attivit\u00e0 industriali di progettazione e fornitura di reattori nucleari e di equipaggiamenti, di assemblaggi di combustibile e di servizi ai reattori.\nNel 2017 \"Areva Expansion\", filiale di \"Areva TA\" (51%) e di \"Areva NP\" (49%), diventa ARCYS. Nel 2017 Areva \u00e8 riorganizzata, in vista di un piano di salvataggio, aumento di capitale, ristrutturazione e cessione di filiali per evitare il fallimento; il gruppo Areva \u00e8 cos\u00ec rioganizzato in due nuove \"newco\": la \"vecchia\" \"Areva S.A.\" (per completare la centrale nucleare di Olkiluoto), la \"nuova\" \"New Areva\" (o \"NewCo\", per raggruppare tutte le attivit\u00e0 legate al ciclo del combustibile nucleare) e \"New NP\" (per le attivit\u00e0 legate ai reattori nucleari).\nNel 2017 nel contesto del piano di salvataggio di Areva, le filiali \"Areva TA\" e \"Areva NP\" sono cedute e ritrovano rispettivamente i loro nomi precedenti: \"Technicatome\" [APE (50,32%), CEA (20,32%), Naval Group (20,32%) e EDF (9,03%))] e \"Framatome\" [EDF (75,5%), MHI (19,5%), Assystem (5%)]. Nel dicembre 2017, \u00e8 finalizzata la cessione del capitale di \u00abNew NP\u00bb ad EDF che diventa l'azionista maggioritario dell'azienda con il 75,5%; Mitsubishi Heavy Industries e Assystem possiedono rispettivamente il 19,5% e il 5%.\nL'8 gennaio 2018 \u00abNew NP\u00bb, filiale di \"Areva NP\", diventa \"Framatome\". Il 23 gennaio, Areva e \"Areva NC\" (quest'ultima rimasta nel gruppo Areva) sono rinominate rispettivamente Orano e Orano Cycle. Nel gennaio 2018 Framatome e Lightbridge Corporation lanciano la joint venture \"Enfission\" per commercializzare dei combustibili nucleari innovativi. Nel febbraio 2018 Framatome finalizza l'acquisizione dell'attivit\u00e0 di controllo-comando (I&amp;C) nucleare di Schneider Electric.\nIl 6 giugno 2018 il reattore EPR n\u00b0 1 di Taishan ha raggiunto la prima reazione di fissione nucleare controllata prolungata; il 29 giugno 2018 esso \u00e8 connesso alla rete elettrica ed \u00e8 il primo reattore EPR operativo al mondo. Il , le filiali e le joint ventures di Framatome in Cina cambiano nome: \"Areva Dongfang Joint Venture\" (con Dongfang Electric Corporation) diventa \"Framatome Dongfang Joint Venture\" (DFJV) e la filiale \"Areva China Nuclear Services\" (ACNS) diventa \"Framatome Nuclear Services\" (FNS).\nAttivit\u00e0.\nFramatome \u00e8 specializzata in:\nLe attivit\u00e0 di Framatome (al 2018) sono organizzate in 6 settori:\nOrganizzazione.\nGoverno d'impresa.\nLa \"governance\" di Framatome \u00e8 assicurata da un \"Comit\u00e9 Ex\u00e9cutif\" (\"comitato esecutivo\" o \"comitato di direzione\") composto da 9 membri, sotto la direzione del \"pr\u00e9sident du directoire\" (\"presidente del direttorio\") che svolge anche le funzioni di Chief Executive Officer.\nPresenza nel mondo.\nFramatome (al 2018) \u00e8 presente in 6 Paesi:\nFiliali.\nSegue un elenco di filiali di Areva NP / Framatome al 31 dicembre 2016:"}
{"id": "5400776", "revid": "76963", "url": "https://it.wikipedia.org/wiki?curid=5400776", "title": "Colin Woodell", "text": "\u00c8 conosciuto per il ruolo di Ethan in \"Devious Maids - Panni sporchi a Beverly Hills\" e per quello di Aiden in \"The Originals\".\nBiografia.\n\u00c8 cresciuto a Burlingame, in California. Ha una sorella, Keelin Woodell, anche lei un'attrice. Debutta in televisione nella serie \"Criminal Minds\". Successivamente interpreta un ruolo principale in \"Devious Maids - Panni sporchi a Beverly Hills\", dove recita nei panni di Ethan, un ragazzo della piscina che si innamora di Valentina (Edy Ganem), una delle protagoniste. Dopodich\u00e9 inizia a recitare come personaggio ricorrente in \"The Originals\", dove interpreta la parte del licantropo Aiden. . Attualmente ha una relazione con Danielle Campbell, conosciuta sul set di The Originals."}
{"id": "5400789", "revid": "287204", "url": "https://it.wikipedia.org/wiki?curid=5400789", "title": "Tachikawa Hikoki", "text": ""}
{"id": "5400803", "revid": "785616", "url": "https://it.wikipedia.org/wiki?curid=5400803", "title": "Skirt, Hirari", "text": ""}
{"id": "5400804", "revid": "827882", "url": "https://it.wikipedia.org/wiki?curid=5400804", "title": "Succo di pomodoro", "text": "Il succo di pomodoro \u00e8 una bevanda a base di pomodori spesso usata come ingrediente per preparare cocktail. \nStoria.\nLa bevanda conosciuta come \"succo di pomodoro\" venne ideata nel 1917 da Louis Perrin al French Lick Springs Hotel, nel sud dell'Indiana. Dopo essere rimasto senza arance, Perrin fu costretto ad usare un ingrediente sostitutivo da servire agli ospiti che erano giunti nell'albergo, e prepar\u00f2 una miscela di pomodori spremuti, zucchero e una salsa da lui inventata. Grazie al passaparola che fecero gli uomini d'affari di Chicago, il succo di pomodoro divenne celebre in tutti gli USA."}
{"id": "5400805", "revid": "1343317", "url": "https://it.wikipedia.org/wiki?curid=5400805", "title": "Pomodoro blu", "text": "I pomodori blu (o pomodori neri, o pomodori viola; blue/black/purple tomato nella letteratura scientifica internazionale) sono cultivar di pomodoro prodotte mediante tecniche di selezione e miglioramento genetico al fine di ottenere, dai frutti, la produzione di grandi quantit\u00e0 di antociani, una classe di pigmenti idrosolubili appartenente alla famiglia dei flavonoidi, responsabili della colorazione scura di molti frutti blu o viola, come le more, i mirtilli, e i frutti di aronia.\nL'interesse alimentare per specie vegetali ricche di antociani deriva dal fatto che esistono ricerche scientifiche che sembrano suggerire l'esistenza di benefici alla salute umana dovuti alle propriet\u00e0 degli antiossidanti. Uno studio pubblicato nel 2008 su \"Nature Biotechnology\" ha correlato il consumo di pomodori ad alto tenore di antocianine con un incremento del 30% nell'aspettativa di vita di topi resi inclini al cancro a seguito di privazione della proteina TRP53.\nAlcune di queste variet\u00e0 di pianta hanno gi\u00e0 raggiunto il mercato, con vari nomi commerciali, come \"Indigo Rose\" e \"SunBlack\". \"SunBlack, in particolare, \u00e8 nato dal progetto \"Tom-Antho\", risultato di una collaborazione tra la Scuola Superiore Sant'Anna di Pisa, l'Universit\u00e0 degli Studi della Tuscia di Viterbo, l'Universit\u00e0 di Modena e Reggio Emilia, e l'Universit\u00e0 di Pisa.\nCultivar ottenute con sistemi convenzionali di miglioramento genetico.\nSebbene i pomodori, in genere, siano in possesso dei geni per produrre antocianine, di solito tali geni non sono espressi nei frutti delle variet\u00e0 commerciali. Il risultato \u00e8 che la presenza dei pigmenti \u00e8 limitata a foglie e steli, cio\u00e8 a parti non edibili della pianta, che non possono fornire apporti e benefici alla salute umana attraverso l'alimentazione. \nProprio per questo motivo, un gruppo di ricerca della Oregon State University ha prodotto pomodori blu attraverso tecniche convenzionali di miglioramento genetico, attraverso l'impollinazione incrociata di pomodori domesticati con variet\u00e0 selvatiche che posseggono l'allele Aft (\"Anthocyanin fruit\"). \nGi\u00e0 dalla stagione agricola del 2012, i semi di tali piante ottenuti dalla Oregon State University sono stati resi disponibili sul mercato sotto il nome di \"Indigo Rose\". Il colore blu \u00e8 dovuto soprattutto alla presenza dell'antocianina petunidina sull'esterno del pomodoro, laddove il frutto \u00e8 esposto a luce solare diretta Le parti del frutto schermate dalla luce solare sono verdi quando il frutto \u00e8 acerbo, rosse quando giunge a maturazione, mentre l'interno \u00e8 rosso o rosa intenso. I frutti sono piccoli, del diametro di circa 5 centimetri, rotondi, e crescono in gruppi di da 6 a 8 pomodori. Il sapore \u00e8 descritto come acidulo. Le piante sono definite di portamento indeterminato ma compatto e resistenti alle malattie. Nonostante la concentrazione di antocianine sia molto bassa se paragonata a quella dei frutti di altre piante, come i mirtilli, i pigmenti migliorano la resistenza del frutto al fungo Botrytis cinerea.\nScienziati israeliani hanno anche ottenuto un variet\u00e0 di pomodoro colorato da antocianina, chiamata Black Galaxy, utilizzando tecniche convenzionali\nVariet\u00e0 ottenute con tecniche di ingegneria genetica.\nLe cultivar dal frutto scuro ottenute con tecniche convenzionali sono simili alle variet\u00e0 blu sviluppate presso il John Innes Centre, nel Regno Unito, utilizzando tecniche di ingegneria genetica del DNA ricombinante, introducendo geni provenienti da Antirrhinum majus (bocche di leone) e Arabidopsis (arabetta) per aumentare i livelli di antocianina Mentre sia le cultivar tradizionali, sia quelle OGM, esibiscono espressione genica alterata dello stesso fattore di trascrizione della classe MYB che controlla la biosintesi delle antocianine, la variet\u00e0 transgenica ha la caratteristica di produrre i pigmenti anche nella polpa del frutto oltre che sulla buccia. Ne risulta una concentrazione di cento volte pi\u00f9 alta di antocianine nei frutti OGM rispetto a quelli ottenuti con tecniche tradizionali.\nGli inventori del pomodoro blu transgenico, Jonathan Jones e Cathie Martin, per commercializzare variet\u00e0 commerciali da utilizzare in agricoltura, hanno fondato una societ\u00e0 chiamata \"Norfolk Plant Sciences\", spin-off del John Innes Centre e del Sainsbury Laboratory. Attraverso incroci, si \u00e8 provveduto a incrociare i tratti genetici ottenuti con una cultivar commerciale di pomodoro: la scelta \u00e8 caduta sulla variet\u00e0 denominata \"Ohio 8243\", scelta per la sua adattabilit\u00e0 alla coltivazione sia in Ohio sia in California e perch\u00e9 ben adatta all'estrazione del succo e altri processi di lavorazione agroalimentari.\nHanno poi stabilito una partnership con una societ\u00e0 canadese chiamata \"New Energy Farms\" al fine di portare avanti un vasto raccolto di pomodoro blu OGM dal quale ottenere succo di pomodoro in quantit\u00e0 sufficiente a poter condurre dei test clinici al fine di ottenere una regolare approvazione.\nDifferenze da altre cultivar scure.\nI pomodori contenente antociani non vanno confusi con molte altre cultivar di pomodoro i cui nomi sottolineano l'aspetto esteriore di colore scuro: tra queste variet\u00e0, vi sono il Nero di Crimea e il Cherokee purple.\nLe colorazioni di questo tipo, tuttavia, sono il risultato di un processo del tutto differente, nel quale la clorofilla non \u00e8 degradata in modo efficiente, con conseguente accumulo del pigmento feofitina nel frutto. Questo pigmento, combinato con altri carotenoidi nel frutto, compreso il beta-carotene e il licopene, conferisce un colore nero o marrone al frutto.\nCollegamenti esterni.\nBlu"}
{"id": "5400808", "revid": "919135", "url": "https://it.wikipedia.org/wiki?curid=5400808", "title": "Diagramma di Argand", "text": ""}
{"id": "5400816", "revid": "36426", "url": "https://it.wikipedia.org/wiki?curid=5400816", "title": "Istituto tecnico industriale &quot;Leonardo da Vinci&quot;", "text": ""}
{"id": "5400817", "revid": "36426", "url": "https://it.wikipedia.org/wiki?curid=5400817", "title": "Scuola militare aeronautica &quot;Giulio Douhet&quot;", "text": ""}
{"id": "5400819", "revid": "188402", "url": "https://it.wikipedia.org/wiki?curid=5400819", "title": "Progetto Tor", "text": ""}
{"id": "5400820", "revid": "584834", "url": "https://it.wikipedia.org/wiki?curid=5400820", "title": "Istituto Statale d'Arte &quot;Filippo Palizzi&quot;", "text": ""}
{"id": "5400821", "revid": "36426", "url": "https://it.wikipedia.org/wiki?curid=5400821", "title": "Scuola militare &quot;Nunziatella&quot;", "text": ""}
{"id": "5400823", "revid": "36426", "url": "https://it.wikipedia.org/wiki?curid=5400823", "title": "Istituto &quot;alle Stimate&quot;", "text": ""}
{"id": "5400825", "revid": "1305772", "url": "https://it.wikipedia.org/wiki?curid=5400825", "title": "Convenzione di Ginevra sulla circolazione stradale", "text": "La Convenzione di Ginevra sulla circolazione stradale, firmata il 19 settembre 1949 a Ginevra, rappresent\u00f2 un momento di pacificazione e cooperazione internazionale che nel secondo dopoguerra permise di superare due differenti atti analoghi firmati in Europa e negli Stati Uniti d'America.\nTesa a regolamentare la circolazione veicoli fra tutti i Paesi aderenti alle Nazioni Unite, la stessa fu in seguito superata dall'analoga convenzione di Vienna nel 1968.\nContesto storico.\nLa convenzione fu siglata a Ginevra quale atto finale della \"conferenza delle Nazioni Unite sui trasporti stradali ed i trasporti automobilistici\" e assieme ad essa vennero altres\u00ec firmati due protoccolli relativi l'uno \"ai Paesi e Territori occupati\" e l'altro \"alla segnalazione stradale\".\nLa convenzione, entrata in vigore il 26 marzo 1952, consent\u00ec di abolire, mediante l'apposito articolo 30, la convenzione di Parigi del 1926 e la convenzione \"inter-americana\" di Washington del 1943.\nRispetto ai precedenti trattati, il primo dei quali fu la \"Convenzione internazionale relativa alla circolazione della automobili\" firmata anch'essa a Parigi nel 1909, la convenzione di Ginevra si focalizz\u00f2 particolarmente sugli aspetti relativi alla sicurezza nella circolazione stradale.\nIl documento sottoscritto dai 95 Paesi interessati fu superato nel 1968 dalla convenzione di Vienna, che ne consent\u00ec di fatto un aggiornamento e approfondimento.\nIn seguito, il 1\u00ba maggio 1971, la citt\u00e0 di Ginevra fu nuovamente sede di firma di una convenzione internazionale sulla circolazione stradale, questa volta limitata all'ambito europeo, integrazione della convenzione di Vienna."}
{"id": "5400826", "revid": "36426", "url": "https://it.wikipedia.org/wiki?curid=5400826", "title": "Scuola federale della Sassonia - Sant'Afra", "text": ""}
{"id": "5400827", "revid": "339392", "url": "https://it.wikipedia.org/wiki?curid=5400827", "title": "Antocianina", "text": ""}
{"id": "5400828", "revid": "71842509", "url": "https://it.wikipedia.org/wiki?curid=5400828", "title": "Pomodoro nero", "text": ""}
{"id": "5400831", "revid": "486946", "url": "https://it.wikipedia.org/wiki?curid=5400831", "title": "Novhorod-Siverskyi", "text": ""}
{"id": "5400837", "revid": "767487", "url": "https://it.wikipedia.org/wiki?curid=5400837", "title": "Uomini e no (film)", "text": "Uomini e no \u00e8 un film del 1980 diretto da Valentino Orsini.\nTrama.\nIl film, tratto liberamente dal romanzo omonimo di Elio Vittorini, \u00e8 ambientato a Milano nel 1944, durante l'occupazione nazifascista. Un comandante gappista che ha assunto il nome di battaglia di \u00abEnne 2\u00bb incontra casualmente su un tram Berta, una donna a cui \u00e8 stato legato in passato e con la quale ha interrotto i rapporti tre anni prima, dopo essere stato condannato al carcere. Per sfuggire a una retata, Enne 2, seguito da Berta, si rifugia nell'alloggio di Selva, un'anziana partigiana. Rimasti soli, Berta informa Enne 2 di essere sposata da un anno.\nPi\u00f9 tardi Enne 2 partecipa a una riunione ristretta di partigiani. Si viene informati che, per rappresaglia dell'uccisione di tre repubblichini, quella sera stessa si sarebbe riunito il tribunale speciale che avrebbe sancito la condanna a morte di trenta antifascisti. Enne 2 propone di assalire il tribunale prima che sia emessa la sentenza e uccidere \u00abCane nero\u00bb, il capo dei fascisti; la proposta viene accettata. L'assalto alla sede del tribunale viene eseguita: si hanno perdite nelle file dei partigiani e dei repubblichini; ma Cane nero riesce a salvarsi.\nEnne 2 e Berta si incontrano nuovamente a casa di lui: Berta \u00e8 disposta a rimettersi insieme a Enne 2, ma deve prima spiegare al marito i motivi della sua decisione. Pi\u00f9 tardi Enne 2 guida una nuova azione contro Cane nero e i suoi uomini; ma il capo fascista se la cava ancora una volta e riconosce Enne 2 fra gli assalitori. Berta decide la propria linea di condotta e dichiara al proprio marito di lasciarlo per unirsi a chi ha pi\u00f9 bisogno di lei. Sui giornali appare una foto di Enne 2, con l'indicazione di una taglia per chi ne favorisca la cattura. I partigiani organizzano perci\u00f2 il trasferimento di Enne 2: attraverso Lorena gli ordinano di partire l'indomani per Torino e gli consigliano, per prudenza, di lasciare immediatamente la sua abitazione. Enne 2 dichiara di accettare il trasferimento da Milano, ma rifiuta di lasciare la propria abitazione, verosimilmente perch\u00e9 teme che Berta non sappia pi\u00f9 come raggiungerlo.\nNel frattempo, un lattaio ha riconosciuto Enne 2 e ne parla ai suoi clienti. Un giovane vicino di casa di Enne 2 si reca dal partigiano per metterlo in guardia sui rischi nei quali pu\u00f2 incorrere per la leggerezza del lattaio. Poco dopo lo stesso vicino si accorge che i repubblichini, guidati da Cane nero, stanno circondando il palazzo. Enne 2 rifiuta di mettersi in salvo e decide di compiere un attentato suicida contro Cane nero; Berta giunge nei pressi dell'abitazione di Enne 2 in tempo per assistere alla morte dell'amato. Il vicino di casa di Enne 2, che su invito di quest'ultimo \u00e8 entrato nell'organizzazione partigiana, non riuscir\u00e0 a eseguire l'ordine di uccidere un militare tedesco."}
{"id": "5400840", "revid": "228587", "url": "https://it.wikipedia.org/wiki?curid=5400840", "title": "Polinomio trigonometrico", "text": "In matematica, un polinomio trigonometrico \u00e8 una combinazione lineare finita di funzioni formula_1 e formula_2 per alcuni valori di formula_3 interi positivi. Una serie di Fourier troncata \u00e8 un polinomio trigonometrico.\nI polinomi trigonometrici sono usati, per esempio, nell'interpolazione trigonometrica usata per interpolare funzioni periodiche e nella trasformata di Fourier discreta.\nIl termine \"polinomio trigonometrico\" deriva dall'analogia dell'uso delle funzioni formula_1 e formula_2 a una base di monomi per i polinomi.\nDefinizione formale.\nUna funzione formula_6 della forma\ncon formula_8 per formula_9 e almeno uno tra formula_10 e formula_11 diverso da zero, \u00e8 detta polinomio trigonometrico complesso di grado formula_12. Usando la formula di Eulero il polinomio pu\u00f2 essere riscritto come\nAnalogamente, se formula_14 per formula_9 e almeno uno tra formula_10 e formula_11 diverso da zero, la funzione\n\u00e8 detta polinomio trigonometrico reale di grado formula_12."}
{"id": "5400841", "revid": "1573940", "url": "https://it.wikipedia.org/wiki?curid=5400841", "title": "Allozelotes", "text": "Allozelotes \u00e8 un genere di ragni appartenente alla famiglia Gnaphosidae.\nDistribuzione.\nLe quattro specie note di questo genere sono diffuse in Cina.\nTassonomia.\nNon sono stati esaminati esemplari di questo genere dal 2012.\nAttualmente, ad aprile 2015, si compone di quattro specie:"}
{"id": "5400853", "revid": "118367343", "url": "https://it.wikipedia.org/wiki?curid=5400853", "title": "Ruslan Provodnikov", "text": "Soprannominato il Rocky Siberiano, \u00e8 stato campione nella categoria dei Pesi welter leggeri con la WBO.\nBiografia.\nRuslan Mikhailovich Provodnikov nasce a Beryozovo, un piccolo villaggio in Siberia da padre etnicamente Russo e madre etnicamente mansi. Abitualmente viaggiava 10 ore per recarsi in una palestra ad Ekaterinburg per allenarsi. Da dilettante ha vinto dai 130 ai 150 incontri. Ad Ekaterinburg fu scoperto dal suo attuale manager e promoter che lo port\u00f2 con s\u00e9 negli USA.\nCarriera.\nProvodnikov ha combattuto diverse volte in eventi televisivi importanti come il Friday Fight Night di EPSN2. Si \u00e8 guadagnato un'ottima reputazione maturata negli incontri contro DeMarcus Corley e Mauricio Herrero. Il suo manager e promoter Vadim Kornilov lo ha avvicinato all'allenatore Freddie Roach, il quale nota del potenziale in lui. Dal 2012 si allena nella Wild Card Gym di Roach, facendo alcune sessioni di sparring con il campione Manny Pacquiao."}
{"id": "5400854", "revid": "110157", "url": "https://it.wikipedia.org/wiki?curid=5400854", "title": "Putyvl'", "text": "Putyvl' (, ), \u00e8 un'antica citt\u00e0 dell'Ucraina che si trova nella Oblast' di Sumy. Nel 2001, la popolazione della citt\u00e0 era di circa 17.000 abitanti.\nStoria.\nFondata nel 989. \nAll'epoca della Russia imperiale, Putyvl' era una cittadina del governatorato di Kursk, poi, dal 16 ottobre 1925, a seguito dell'abolizione di tutti i governatorati del passato regime, era entrata a far parte della Repubblica Socialista Sovietica Ucraina, una delle repubbliche sovietiche. Da allora e fino agli anni 1950, quando si giunse a una sistemazione amministrativa e territoriale definitiva, l'Ucraina \u00e8 stata progressivamente divisa in 24 oblast', che geograficamente corrispondono solo in parte alle province che hanno soppiantato."}
{"id": "5400855", "revid": "287204", "url": "https://it.wikipedia.org/wiki?curid=5400855", "title": "Rui Nascimento", "text": "Biografia.\nCompose prevalentemente problemi diretti, soprattutto in due mosse, ma anche di aiutomatto. \nEra uno specialista dei problemi \"figurativi\" o \"simbolici\": con questo tema ha composto lavori dedicati a varie personalit\u00e0, tra cui Paganini, Einstein e Papa Giovanni Paolo II. Ide\u00f2 un tema basato su matti multipli, a cui diede il nome \"Margarida\" in memoria di sua figlia maggiore, morta a 25 anni in un incidente stradale in Brasile.\nNel 2000 ricevette il titolo di Maestro Onorario della composizione.\nDirettore per molti anni della \"Revista Portuguesa de Xadrez\", fu redattore della sezione problemi del quotidiano \"Correio da Manha\" dal 1979 al 1991, e autore delle voci di scacchi della \"Grande Enciclop\u00e9dia Portuguesa e Brasileira\".\nFece parte del consiglio direttivo della Federazione scacchistica portoghese (\"Federa\u00e7\u00e3o Portuguesa de Xadrez\") e rappresent\u00f2 il Portogallo nel congresso della PCCC che si tenne ad Alicante e Benidorm nel 1990.\nColtiv\u00f2 molti interessi al di fuori degli scacchi, tra cui la musica (era un ottimo suonatore di violino e direttore del coro \"Orfe\u00e3o Cet\u00f3briga\") e il teatro (scrisse le operette \"Filtro de Amor\" e \"Cobras e Lagartos\")."}
{"id": "5400861", "revid": "752526", "url": "https://it.wikipedia.org/wiki?curid=5400861", "title": "RTCN", "text": ""}
{"id": "5400864", "revid": "28592", "url": "https://it.wikipedia.org/wiki?curid=5400864", "title": "Accademia delle Scienze ucraina", "text": ""}
{"id": "5400867", "revid": "71843168", "url": "https://it.wikipedia.org/wiki?curid=5400867", "title": "Ruggero di Trani", "text": ""}
{"id": "5400873", "revid": "599013", "url": "https://it.wikipedia.org/wiki?curid=5400873", "title": "Duane Starks", "text": "Biografia.\nDopo avere giocato al college a Miami, Starks fu scelto come decimo assoluto nel Draft NFL 1998 dai Baltimore Ravens. Vi gioc\u00f2 per quattro stagioni mettendo a segno 20 intercetti nella stagione regolare. Il pi\u00f9 famoso per\u00f2 fu ai danni di Kerry Collins nel Super Bowl XXXV che ritorn\u00f2 in touchdown, chiudendo le limitate speranze di rimonta dei Giants e laureandosi campione NFL. Nel 2001 firm\u00f2 come free agent con gli Arizona Cardinals. Fu scambiato coi New England Patriots dopo la stagione 2004 e chiuse la carriera disputando le ultime due annate (2006-2007) con gli Oakland Raiders."}
{"id": "5400874", "revid": "92723", "url": "https://it.wikipedia.org/wiki?curid=5400874", "title": "Novhorod-Sivers'kyj", "text": "Novhorod-Sivers'kyj (; ) \u00e8 una citt\u00e0 dell'Ucraina, nell'oblast' di \u010cernihiv. Fondata nel 989, nel 2010 aveva una popolazione di circa 14.000 abitanti."}
{"id": "5400876", "revid": "76963", "url": "https://it.wikipedia.org/wiki?curid=5400876", "title": "Ernest John Moeran", "text": "Biografia.\nFiglio del reverendo Joseph William Moeran, un presbitero irlandese, e di sua moglie Ada Esther Whall, la famiglia si spost\u00f2 varie volte in diverse citt\u00e0 a causa dell'attivit\u00e0 del padre assegnato a diverse parrocchie. Infine si stabilirono a Bacton sulla costa del Norfolk.\nMoeran studi\u00f2 violino e pianoforte sin da bambino, a casa sotto la guida di una istitutrice. All'et\u00e0 di dieci anni venne inviato alla \"Suffield Park Preparatory School\" di Cromer nel nord Norfolk. Nel 1908 entr\u00f2 alla Uppingham School dove rimase per i successivi cinque anni. Studi\u00f2 musica con il direttore Robert Sterndale Bennett (nipote di Sir William Sterndale Bennett), che incoraggi\u00f2 molto il suo talento emergente. Lasciata Uppingham nel 1913, studi\u00f2 pianoforte e composizione musicale al Royal College of Music con Charles Villiers Stanford. Fu anche membro del prestigioso Oxford &amp; Cambridge Musical Club.\nCon lo scoppio della prima guerra mondiale venne arruolato nell'esercito britannico e venne ferito a Bullecourt nel 1917. Dopo la guarigione non torn\u00f2 pi\u00f9 al fronte.\nDopo la fine della guerra torn\u00f2 per alcuni mesi alla Uppingham School, dove divenne insegnante di musica, ma non soddisfatto dell'impiego fece ritorno al Royal College of Music per riprendere lo studio della composizione, con John Ireland, che era stato allievo di Charles Villiers Stanford.\nLe sue prime composizioni mature, canzoni e musica da camera, risalgono a quest'epoca. Inizi\u00f2 a raccogliere e arrangiare musica del Norfolk e altre regioni, collezionando oltre 150 canzoni popolari del Norfolk e Suffolk. Il suo metodo preferito era sedersi in un pub di campagna e attendere che un vecchio iniziasse a cantare. Egli annotava la melodia e poi chiedeva altre informazioni. Secondo la biografia \"The Music of E.J. Moeran\" di Geoffrey Self (1986), pass\u00f2 molto tempo a vivere con gli zingari, ma non si conoscono dettagli pi\u00f9 approfonditi. Pass\u00f2 diverso tempo, dopo la fine della guerra, a Kington.\nDalla met\u00e0 degli anni 1920, divenne amico intimo di Peter Warlock e vissero per alcuni anni assieme a Eynsford, nel Kent, noti tra i locali per le loro frequenti baldorie da ubriachi. Per il resto della vita, Moeran ebbe problemi di alcolismo, giungendo successivamente ad una vera e propria instabilit\u00e0 mentale. Dopo la morte di Warlock nel 1930, si interess\u00f2 alle sue radici irlandesi trascorrendo molto tempo a Kenmare nella Contea di Kerry.\nCome persona, E.J. Moeran sub\u00ec grande influenza da numerosi amici. Comunque, fu il tempo passato con Peter Warlock a Eynsford che ebbe un grande impatto sulla sua vita. Mentre Warlock era apparentemente in grado di bere alcol in eccesso senza effetti evidenti a lungo termine, Moeran svilupp\u00f2 una dipendenza che lo handicapp\u00f2 per il resto della sua vita. I suoi problemi successivi sono stati attribuiti alla sua ferita di guerra alla testa, ma questo non \u00e8 corretto. Nel 1930 Moeran era diventato un alcolizzato.\nAnche se inglese e di classe media, Moeran si trovava suo agio in un bar circondato da personaggi provenienti da aziende agricole locali. Infatti, fino al 2007, il \"Bar Moeran\" dell'hotel in cui visse a Kenmare, mantenne il suo nome. Era guardato con affetto da tutti coloro che lo conoscevano, e la sua personalit\u00e0 imbranata nascondeva un carattere molto arguto, pronto a imparare e intraprendere nuovi approcci alla musica. Aveva anche una conoscenza enciclopedica di treni e orari ferroviari.\nSpos\u00f2 la violoncellista Peers Coetmore il 26 luglio 1945 e anche se il matrimonio non fu molto felice, ispir\u00f2 due delle ultime composizioni di Moeran, il Concerto e la Sonata per violoncello.\nMor\u00ec improvvisamente, probabilmente per emorragia cerebrale, a Kenmare all'et\u00e0 di 55 anni. Venne trovato nel fiume Kenmare e in un primo momento si ipotizz\u00f2 che fosse annegato. Tuttavia, un'inchiesta in seguito stabil\u00ec che era morto prima di cadere in acqua.\nLa musica di Moeran.\nMoeran giunse tardi nel canone degli ultimi grandi compositori britannici, fortemente influenzato dal canto popolare e appartiene quindi alla tradizione lirica di compositori come Delius, Vaughan Williams e John Ireland. L'influenza della natura e dei paesaggi del Norfolk e dell'Irlanda \u00e8 spesso evidente nella sua musica. Alcune delle sue pi\u00f9 lunghe composizioni per orchestra sono state composte (o almeno concepite), mentre camminava per le colline dell'Inghilterra occidentale, in particolare dell'Herefordshire, e in Irlanda, dove la grandezza delle catene montuose del Kerry lo ispir\u00f2 molto. Moeran era in grado di trasmettere una vasta gamma di emozioni attraverso la sua musica e non aveva paura di scrivere in un linguaggio pi\u00f9 scuro e pi\u00f9 duro, quando gli faceva comodo. Il suo stile \u00e8 conservatore, ma non imitativo\nAi suoi tempi, tuttavia, tale stile fu gi\u00e0 visto come un po' datato e non fece mai grandi passi avanti come compositore, nonostante il successo della cupa \"Sinfonia in sol minore\" (1934-1937), generalmente considerata come il suo capolavoro. La Sinfonia si trova, insieme alla Sinfonia n. 1 di Sir William Walton come una delle due sinfonie pi\u00f9 controllate provenienti dalle isole britanniche tra le due guerre. Il lavoro di Moeran dimostra una forma sonata robusta nel primo movimento, con una discussa struttura armonica, che, ad un primo esame, pu\u00f2 apparire ortodossa, ma che ad un'analisi pi\u00f9 approfondita indica la dicotomia dell'intervallo di quinta (che \u00e8 diatonico europeo) con l'intervallo di quarta, che \u00e8 sia il completamento del quinto europeo, ma introduce anche la dimensione irlandese, in cui quello di quarta pu\u00f2 essere l'intervallo predominante.\nAnche se in un primo tempo ricevette favorevole attenzione critica per la sua musica da camera e continu\u00f2 a comporre opere significative in questo genere, i suoi pi\u00f9 grandi successi, in generale, sono da ricercarsi tra le sue poche grandi opere orchestrali, tra cui un \"Concerto per violino\", un \"Concerto per violoncello\", la \"Sinfonietta\" e la \"Serenade\".\nMoeran fu molto interessato alla musica popolare e utilizz\u00f2 per le sue composizioni una vasta collezione di canzoni che aveva annotate nei pub del Norfolk. Fece anche grande uso della musica irlandese. Il materiale del Norfolk pu\u00f2 essere percepito nelle opere pianistiche dei primi anni 1920. L'influenza irlandese \u00e8 presente nel secondo movimento del Concerto per violino (Puck Fair a Killorglin?) e ancora di pi\u00f9 nel secondo movimento del \"Quartetto per archi in Mi bemolle\", cos\u00ec come nel \"Concerto per violoncello\", in cui frammenti di musica irlandese, in particolare \"The Star of County Down\" (utilizzati anche da Ralph Vaughan Williams nel suo \"Five Variants of Dives and Lazarus\"), sono evidenti.\nUn altro aspetto della musica di Moeran \u00e8 il madrigale. Una volta dichiar\u00f2 ad un amico che se fosse mai stato arrestato e quindi costretto a dichiarare la sua professione, avrebbe dovuto dire che era quella di essere un madrigalista. Moeran era capace di incredibili invenzioni armoniche mentre lavorava all'interno della forma del madrigale - in \"Spring the Sweet Spring\" le armonie passanoe da quelle del madrigale a quelle di uno stile jazzistico che ricorda Duke Ellington; piene di contraddizioni e aggiunta di accordi. In \"Serenade\", un lavoro orchestrale, si intravedono armonie madrigaliste rielaborate da Moeran in uno stile stringente in cui modelli tonali ed armonici aspri si innestano sulla base madrigalista per produrre musica di freschezza eccezionale e originalit\u00e0 che pongono sicuramente Moeran nel genere della musica inventiva del XX secolo, piuttosto che nella \"scuola pastorale inglese\", che, di per s\u00e9, \u00e8 forse un termine improprio.\nAnche se non fu affatto un compositore di musica sacra, i suoi servizi in Re e Mi bemolle sono ancora eseguiti oggi.\nRecentemente, c'\u00e8 stato maggior interesse e sono state realizzate molte registrazioni di opere di Moeran, ma alcuni di esse, come le canzoni su poesie di A. E. Housman e James Joyce, rimangono ancora relativamente sconosciute.\nPi\u00f9 di 40 dei suoi manoscritti, compreso quello incompiuto della sua Seconda sinfonia in Mi bemolle, sono stati donati dalla vedova Peers Coetmore al Victorian College of the Arts, ora parte della Universit\u00e0 di Melbourne.\nIl direttore d'orchestra Martin Yates ha completato la Sinfonia n. 2 utilizzando gli schizzi lasciati da Moeran. Una registrazione dell'opera con Yates alla guida della Royal Scottish National Orchestra \u00e8 stata pubblicata nell'ottobre 2011 per l'etichetta discografica Dutton Epoch (assieme alla iniziale Overture basata sulla Sinfonia in Sol maggiore, assieme all'orchestrazione di Yates di \"Sarnia\" di John Ireland)."}
{"id": "5400890", "revid": "599013", "url": "https://it.wikipedia.org/wiki?curid=5400890", "title": "Annalisa Zanierato", "text": "Carriera.\nGiocava ruolo di playmaker ed occasionalmente di guardia. Cresce nelle giovanili del Pavia e fa il suo esordio in serie A2 a 15 anni, nella stagione 1993-1994 e nella stagione 1995-1996 in serie A1, sempre con il Pavia, con il quale disputa anche il successivo campionato di A1. Si trasferisce in seguito all'Alessandria, con cui disputa tre campionati prima in A2 e poi in A1. Veste poi le maglie di Taranto, Caserta, Sulmona, tra la serie A2 e la B. Torna in A1 per la stagione 2004-2005, tesserata per l'Alessandria, prima di chiudere la carriera con le ultime stagioni marchigiane e abruzzesi ad Ancona, Porto Sant'Elpidio, Sulmona e Civitanova Marche.\nNel 1998-1999 vince il campionato di serie A2 (girone A) con la Copra Alessandria, nel 2001 quello di serie A2 (girone B) con il Cras Taranto e nel 2005-2006 quello di serie B con la Sisa Ancona. Nel 1996 fa parte della Nazionale juniores e nel 1999 e vince l\"'All Star Game\" con le migliori giocatrici di Serie A.\nDopo il ritiro.\nDopo aver lasciato lo sport, lavora per la Pantera Film, una societ\u00e0 di distribuzione cinematografica internazionale di film, documentari e serie tv, della quale nel 2015 diventa responsabile della produzione cinematografica e nel 2019 amministratrice delegata.. Nel 2020 viene scelta per far parte della giuria del San Diego International Film Festival."}
{"id": "5400892", "revid": "300067", "url": "https://it.wikipedia.org/wiki?curid=5400892", "title": "Luis Grajeda", "text": "Carriera.\nCon il ha disputato una edizione dei Mondiali (1963), due dei Giochi olimpici (1964 e 1968), oltre ai Giochi panamericani 1967 in cui ha conquistato l'argento."}
{"id": "5400895", "revid": "599013", "url": "https://it.wikipedia.org/wiki?curid=5400895", "title": "Tra Thomas", "text": "Biografia.\nDopo avere giocato al college a Florida State, Thomas fu scelto come 11\u00ba assoluto nel Draft NFL 1998 dai Philadelphia Eagles. Vi gioc\u00f2 fino al 2008, venendo convocato per tre Pro Bowl e raggiungendo il Super Bowl nel 2004, perso contro i New England Patriots. Il 9 marzo 2009 firm\u00f2 come free agent coi Jacksonville Jaguars. Fu svincolato dopo una sola stagione il 10 febbraio dell'anno successivo. Il 9 giugno 2010 firm\u00f2 un contratto annuale coi San Diego Chargers, ma un'operazione chirurgica in artroscopia al ginocchio durante il training camp lo costrinse a chiudere la carriera."}
{"id": "5400897", "revid": "109651", "url": "https://it.wikipedia.org/wiki?curid=5400897", "title": "A.D. (miniserie televisiva)", "text": ""}
{"id": "5400898", "revid": "76963", "url": "https://it.wikipedia.org/wiki?curid=5400898", "title": "Dante Di Loreto", "text": "Biografia.\nFiglio di Silvio di Loreto, conosciuto come \"Godfather of Real Estate\" per la sua attivit\u00e0 nel settore immobiliare. \u00c8 cresciuto a Santa Barbara, California, dove ha studiato presso l'Universit\u00e0 della California, Santa Barbara, ottenendo un \"Bachelor of Arts\". Nel 1991 ha inoltre conseguito un \"Master of Fine Arts\" alla AFI Conservatory, scuola di cinema dell'American Film Institute.\nVerso la met\u00e0 degli anni Ottanta cerca di intraprendere la carriera di attore, partecipando al film \"Toccato!\" e ottenendo piccoli ruoli in serie televisive come \"Avvocati a Los Angeles\" e \"Cin cin\". Nei primi anni Novanta inizia l'attivit\u00e0 di produttore. Di Loreto ha supervisionato le produzioni cinematografiche e teatrali per la Bill Kenwright Ltd., la pi\u00f9 grande societ\u00e0 di produzione nel Regno Unito. Nel corso degli anni ha prodotto diversi progetti per la televisione e il cinema; i suoi crediti di produzione includono \"Non per sport... ma per amore\", \"Temple Grandin - Una donna straordinaria\", \"Viva Cuba\" e \"Piccole bugie travestite\". Quest'ultimo ha vinto il \"Gran Premio della Giuria\" al Sundance Film Festival 2003.\nDi Loreto ha collaborato con Ryan Murphy alla realizzazione di numerosi progetti, tra i pi\u00f9 noti le serie televisive \"Glee\" e \"American Horror Story\" e il film TV \"The Normal Heart\". Ha inoltre lavorato a \"The New Normal\" e \"The Glee Project\". Ha debuttato alla regia nella sesta stagione di \"Glee\", dirigendo l'episodio \"Transitioning\".\nDi Loreto attualmente vive a Los Angeles ed \u00e8 Presidente della Ryan Murphy Television."}
{"id": "5400903", "revid": "1305772", "url": "https://it.wikipedia.org/wiki?curid=5400903", "title": "Blauwbrug", "text": "Il Blauwbrug (\"Ponte blu\"; pron. /blawbr\u00f8x/) \u00e8 un celebre ponte in pietra sul fiume Amstel, ad Amsterdam, realizzato nel 1883 da Bastiaan de Greef e Willem Springer sul modello del ponte Alessandro III di Parigi.\nL'edificio \u00e8 classificato come \"rijksmonument\" nr. 518352.\nDescrizione.\nIl Blauwbrug si trova lungo l'Amstelstraat, nel tratto nord-orientale della Cerchia dei Canali Est, nella parte meridionale della citt\u00e0: \u00e8 situato ad est della Rembrandtplein e a sud-ovest dalla Waterlooplein, nei pressi dello Herengracht e del Museo Willet-Holthuysen.\nIl ponte \u00e8 decorato con sculture raffiguranti pesci con la corona imperiale di Amsterdam, barche veneziane e lampade ornamentali simili a quelle del ponte Alessandro III di Parigi.\nIl ponte ha tre aperture per il passaggio delle imbarcazioni.\nStoria.\nIl ponte fu realizzato nel 1883 in occasione dell'Esposizione Mondiale. Sostitu\u00ec un preesistente ponte in legno risalente al 1555: a questo ponte in legno, che era colorato di blu, si deve anche il nome del ponte attuale."}
{"id": "5400904", "revid": "767487", "url": "https://it.wikipedia.org/wiki?curid=5400904", "title": "Breaking Point (gruppo musicale)", "text": "I Breaking Point sono stati un gruppo musicale hard rock statunitense originario di Memphis e attivo dal 1999 al 2007."}
{"id": "5400920", "revid": "767487", "url": "https://it.wikipedia.org/wiki?curid=5400920", "title": "M-Flo", "text": "Gli M-Flo sono un gruppo musicale hip hop giapponese formato dal DJ Taku Takahashi e dal rapper Verbal.\nDel gruppo ha fatto anche parte, dal 1997 al 2002, la cantante Lisa. Nel 2008 il gruppo si \u00e8 preso una pausa per progetti paralleli durata fino al 2012, anno in cui sono riprese le attivit\u00e0 a nome M-Flo."}
{"id": "5400922", "revid": "767487", "url": "https://it.wikipedia.org/wiki?curid=5400922", "title": "Jaci Velasquez", "text": "Biografia.\nDi origini anche spagnole e messicane, \u00e8 un'esponente del genere contemporary Christian music. Ha debuttato ufficialmente nel 1996 con l'album \"Heavenly Place\". Ha vinto diversi premi tra cui sette Dove Awards e lavora occasionalmente anche come attrice."}
{"id": "5400924", "revid": "1318658", "url": "https://it.wikipedia.org/wiki?curid=5400924", "title": "Friedrich Chlubna", "text": "Biografia.\nCominci\u00f2 a comporre problemi di scacchi a 13 anni, inizialmente guidato da suo padre e poi dal compositore austriaco Josef Halumbirek.\nHa pubblicato circa 530 problemi di vari generi, dai classici problemi diretti in due e tre mosse agli aiutomatti e ai \"Fairy\".\nLa IFCC gli attribu\u00ec i titoli di Maestro Internazionale della Composizione (1971) e Giudice Internazionale per la Composizione (1979) . \nRedattore per molti anni della sezione problemi della rivista austriaca \"Schach Aktiv\", dal 1983 fu anche redattore della sezione problemi della rivista tedesca \"Deutschen Schachbl\u00e4tter\". \nPubblic\u00f2 diversi libri sulla composizione di problemi, tra cui: \nDi professione tecnico di una compagnia elettrica, dal 1980 divent\u00f2 critico di musica classica per varie riviste. Dal 1992 pubblic\u00f2 anche recensioni di CD di musica classica. Chlubna visse sempre da scapolo assieme con la madre a Vienna.\nDue suoi problemi:"}
{"id": "5400926", "revid": "1543377", "url": "https://it.wikipedia.org/wiki?curid=5400926", "title": "Tougher Than the Rest", "text": "Tougher Than the Rest \u00e8 il quarto singolo estratto da \"Tunnel of Love\", l'ottavo album in studio del cantautore statunitense Bruce Springsteen. \u00c8 stato pubblicato in diversi paesi, ma non negli Stati Uniti. Ha raggiunto il terzo posto in Svizzera, ed \u00e8 inoltre entrato nella top 20 delle classifiche di Regno Unito, Paesi Bassi e Austria.\nStoria.\nCome gran parte dell'album \"Tunnel of Love\", \"Tougher Than the Rest\" \u00e8 stata registrata nello studio casalingo di Springsteen, chiamato Thrill Hill East, tra il gennaio e il maggio del 1987 con alcuni membri della E Street Band. In questa canzone, Springsteen ha suonato diversi strumenti ed \u00e8 stato accompagnato dall'organo di Danny Federici e dalla batteria di Max Weinberg. Nonostante sia stato concepito originariamente come brano rockabilly, la versione finale si contraddistingue per un ritmo pi\u00f9 lento e metodico.\nAll'interno dell'album, \"Tougher Than the Rest\" rappresenta la seconda traccia in scaletta, seguendo l'acustica \"Ain't Got You\", e introducendo le atmosfere che caratterizzeranno il resto del disco. Il suono del sintetizzatore \u00e8 stratificato e melodico, mentre la batteria si rivela cupa, pesante e minacciosa. La voce di Springsteen \u00e8 anch'essa minacciosa e vanagloriosa quando canta i semplici, ma eleganti, versi che descrivono la sua sensazione di innamoramento.\nAmbientata durante un sabato sera, la canzone descrive una coppia di innamorati in cerca di riscatto dopo alcune delusioni avute da relazioni precedenti. Il cantante riconosce di non essere un \"\"handsome Dan\" (prestante Dan) o un \"sweet talking Romeo\" (persuadente Romeo) e ammette di aver gi\u00e0 varcato quella strada almeno una volta. Egli non \u00e8 infastidito dall'idea che anche la donna abbia potuto provare le stesse sensazioni in passato. Anche se \u00e8 consapevole di come l'amore possa rivelarsi confuso e difficile, il cantante afferma di essere pronto a questo, ma insiste sul fatto che la donna deve dimostrarsi altrettanto disposta a correre dei rischi. La canzone rimanda per certi versi a uno dei primi brani di Springsteen, \"Thunder Road\", in cui egli cantava di voler fuggire assieme alla propria amata. Ma a differenza di allora, qui gli obiettivi di Springsteen sono pi\u00f9 realistici \u2013 piuttosto che cercare la fuga con la sua donna, il cantante si accontenta adesso di chiedere a lei di ballare insieme a lui. Nel contesto di questa canzone, la frase: \"There's another dance / All you gotta to do is say yes\"\" (\"Ecco un altro ballo, tutto ci\u00f2 che devi fare \u00e8 dire s\u00ec\") \u00e8 un'allusione all'opportunit\u00e0 di innamorarsi nuovamente.\nSpringsteen ha dichiarato di aver composto questa canzone pensando alle dolci armonie vocali degli Everly Brothers e alla chitarra con effetto \"twang\" di Duane Eddy. La versione utilizzata nel video musicale differisce nell'arrangiamento da quella presente nell'album, e si caratterizza per la presenza dei fiati arrangiati da Little Steven.\nVideo musicale.\nIl video musicale della canzone presenta riprese di un concerto dal vivo inframezzate da vignette che mostrano coppie di innamorati durante il \"Tunnel of Love Express Tour\". Il video immortala Springsteen e la corista Patti Scialfa che cantano mentre si guardano intensamente negli occhi, quasi a simboleggiare la coppia che all'epoca stavano per diventare nelle vita reale. Come alcuni altri videoclip estratti dall'album \"Tunnel of Love\", tra cui \"Brilliant Disguise\", \"Tunnel of Love\" e \"One Step Up\", il video di \"Tougher Than the Rest\" \u00e8 stato diretto da Meiert Avis.\nEsibizioni dal vivo.\n\"Tougher Than the Rest\" si \u00e8 rivelata abbastanza popolare nei concerti dal vivo. Accanto a \"Brilliant Disguise\" e \"Tunnel of Love\", si tratta del terzo e unico brano dell'album che \u00e8 stato suonato diverse volte nel corso degli anni. Durante il \"Tunnel of Love Express Tour\", la canzone aveva solitamente il compito di aprire il secondo set in scaletta. Una versione dal vivo del brano, registrata presso il Los Angeles Memorial Sports Arena il 27 aprile 1988, \u00e8 stata pubblicata nell'EP \"Chimes of Freedom\".\nCover.\nEmmylou Harris ha registrato la cover di maggior successo di questa canzone. Una versione registrata da Chris LeDoux ha raggiunto la posizione numero 67 della Hot Country Songs nel 1995. Altre cover sono state incise da Title Tracks, Everything but the Girl, Greg Hawks, The Mendoza Line, Darren Hayes, Travis Tritt e Camera Obscura. Cher ha cantato il brano durante il suo \"Heart of Stone Tour\" e l'ha incluso come traccia bonus nel DVD \"Live at the Mirage\" estratto da quel tour."}
{"id": "5400928", "revid": "599013", "url": "https://it.wikipedia.org/wiki?curid=5400928", "title": "Jason Peter", "text": "Biografia.\nDopo avere giocato al college a Nebraska dove vinse due campionati NCAA e fu premiato come All-American, Peter fu scelto come 14\u00ba assoluto nel Draft NFL 1998 dai Carolina Panthers. Vi gioc\u00f2 per quattro stagioni con un massimo di 4,5 sack nel 1999, dopo di che fu costretto a un prematuro ritiro per un problema ricorrente a un nervo del collo."}
{"id": "5400929", "revid": "830939", "url": "https://it.wikipedia.org/wiki?curid=5400929", "title": "Evagora", "text": ""}
{"id": "5400942", "revid": "729019", "url": "https://it.wikipedia.org/wiki?curid=5400942", "title": "Mario Savi", "text": "Biografia.\nNativo di Casalmaggiore (CR) ma cresciuto nel Mantovano a Sabbioneta, Savi entr\u00f2 nel settore giovanile del nel 1990 e da l\u00ec percorse tutte le tappe fino alla prima squadra, in parallelo alla sua attivit\u00e0 professionale di responsabile vendite di un'impresa del luogo.\nEsordiente in campionato (Serie B) nel 1992, con la squadra fu promosso dapprima in A2, poi in A1 e infine nel Super 10, che si aggiudic\u00f2 da capitano nel 2001-02 a Rovigo in finale contro il .\nSavi fu convocato in Nazionale italiana nel 2004 a trent'anni anche in ragione del suo tardivo passaggio al professionismo.\nDebuttante a Bucarest contro la nel 2004 disput\u00f2 in totale tre incontri, l'ultimo durante il Sei Nazioni 2005 a Twickenham contro l'.\nRitiratosi dall'attivit\u00e0 nel 2007, dal 2014 \u00e8 vicepresidente del ."}
{"id": "5400943", "revid": "1310927", "url": "https://it.wikipedia.org/wiki?curid=5400943", "title": "Diego Mendoza", "text": "Caratteristiche tecniche.\nGioca come punta centrale."}
{"id": "5400952", "revid": "1100311", "url": "https://it.wikipedia.org/wiki?curid=5400952", "title": "Rafael Delgado", "text": "Caratteristiche tecniche.\nGioca come terzino sinistro ma pu\u00f2 essere impiegato anche nella fascia opposta."}
{"id": "5400956", "revid": "767487", "url": "https://it.wikipedia.org/wiki?curid=5400956", "title": "Mat\u00edas Presentado", "text": "Caratteristiche tecniche.\nGioca come difensore centrale."}
{"id": "5400957", "revid": "1305772", "url": "https://it.wikipedia.org/wiki?curid=5400957", "title": "Tunnel of Love (singolo Bruce Springsteen)", "text": "Tunnel of Love \u00e8 il secondo singolo estratto da \"Tunnel of Love\", l'eponimo ottavo album in studio del cantautore statunitense Bruce Springsteen. \u00c8 stato pubblicato nell'ottobre del 1987, arrivando alla posizione numero 9 della Billboard Hot 100. Come il precedente singolo estratto dall'album, \"Brilliant Disguise\", \"Tunnel of Love\" ha raggiunto il primo posto della Mainstream Rock Songs. La canzone ha tuttavia avuto meno successo commerciale in altri paesi. \u00c8 stato eletto miglior singolo dell'anno da \"Rolling Stone\".\nStoria.\nCome gran parte dell'album \"Tunnel of Love\", la \"title track\" \u00e8 stata registrata nello studio casalingo di Springsteen, chiamato Thrill Hill East, tra il gennaio e il maggio del 1987 con alcuni membri della E Street Band. In questa canzone, Springsteen ha suonato diversi strumenti ed \u00e8 stato accompagnato dai sintetizzatori di Roy Bittan, dalla chitarra solista di Nils Lofgren e dalla batteria di Max Weinberg. La futura moglie del cantante, Patti Scialfa, ha eseguito i cori di sottofondo. La canzone \u00e8 introdotta dal suono speciale di un ottovolante di Point Pleasant, in New Jersey.\nViene usata la figura della giostra impazzita come metafora del matrimonio. Il rapporto descritto nella canzone ha tre principi: il cantante, la moglie, e tutte le cose di cui questi hanno paura. Springsteen sente che il matrimonio dovrebbe essere semplice (\"Man meets woman and they fall in love\" - \"Un uomo incontra una donna e i due si innamorano\"), ma riconosce che lungo il percorso il tragitto pu\u00f2 diventare difficile e imprevedibile. La canzone prende atto che \u00e8 fin troppo facile per due individui perdersi a vicenda dentro il tunnel dell'amore.\nLa musica del brano riecheggia il contenuto del testo. La melodia \u00e8 complessa e viene suonata da met\u00e0 della E Street Band. Il crescente suono di chitarra di Nils Lofgren \u00e8 stato rapportato alla coppia litigiosa, mentre le percussioni e il sintetizzatore forniscono il clima carnevalesco. Il brano si rivela uno dei pi\u00f9 avventurosi e futuristi mai pubblicati da Springsteen, lontano anni luce dalle atmosfere che avevano caratterizzato la discografia passata del cantautore. Il ponte vocale della canzone prende in prestito la melodia utilizzata nel brano \"New Horizons\" dell'album \"Seventh Sojourn\" registrato dai Moody Blues nel 1972.\nIl lato B originale del singolo, \"Two for the Road\", \u00e8 una breve canzone eseguita da Springsteen solista alla chitarra (acustica ed elettrica). Si tratta di un pezzo d'amore, nel cui testo il cantante fa dolcemente la corte a una ragazza conosciuta dopo un concerto.\nVideo musicale.\nCome alcuni altri videoclip estratti dall'album \"Tunnel of Love\", tra cui \"Brilliant Disguise\", \"One Step Up\" e \"Tougher Than the Rest\", il video di \"Tunnel of Love\" \u00e8 stato diretto da Meiert Avis. Il clip \u00e8 stato girato nei pressi di Asbury Park, con Springsteen che esegue la canzone all'interno di un vecchio palazzo abbandonato. Vengono inoltre mostrate immagini di un luna park e delle sue giostre, in linea con i versi della canzone.\n\u00c8 stato candidato come \"Video dell'anno\" per gli MTV Video Music Awards 1988, perdendo in favore di \"Need You Tonight\" degli INXS.\nEsibizioni dal vivo.\nNonostante la sua natura introspettiva, la canzone \u00e8 stata eseguita dal vivo diverse volte. \u00c8 apparsa regolarmente durante il \"Tunnel of Love Express Tour\" nel 1988, ed \u00e8 stata ripescata in alcune date del \"Magic Tour\" nel biennio 2007-08, mettendo in mostra il cantato di Patti Scialfa e il lavoro di chitarra di Nils Lofgren."}
{"id": "5400971", "revid": "300067", "url": "https://it.wikipedia.org/wiki?curid=5400971", "title": "Miguel Arellano", "text": "Carriera.\nCon il ha disputato una edizione dei Mondiali (1967), due dei Giochi olimpici (1964 e 1968), oltre ai Giochi panamericani 1967 in cui ha conquistato l'argento."}
{"id": "5400974", "revid": "767487", "url": "https://it.wikipedia.org/wiki?curid=5400974", "title": "Gabriel Seijas", "text": "Caratteristiche tecniche.\nGioca come esterno di centrocampo."}
{"id": "5400981", "revid": "300067", "url": "https://it.wikipedia.org/wiki?curid=5400981", "title": "Arturo Guerrero", "text": "Carriera.\nCon il ha disputato due edizioni dei Mondiali (1967, 1974), due dei Giochi olimpici (1968 e 1976), oltre ai Giochi panamericani 1967, in cui ha conquistato l'argento, e ai Campionati americani 1980."}
{"id": "5400982", "revid": "546932", "url": "https://it.wikipedia.org/wiki?curid=5400982", "title": "Stuart Elliott (musicista)", "text": "Biografia.\n\u00c8 stato per lungo tempo membro del gruppo progressive rock The Alan Parsons Project. Ha collaborato anche con Kate Bush, Kenny Rogers, Demis Roussos, Justin Hayward, Lucio Battisti, Lucio Battisti, Anna Oxa, Eros Ramazzotti, Marcella Bella, Gianni Bella, Mietta, Paul McCartney, Renato Zero, Claudio Baglioni. Nel 1984 partecip\u00f2 al progetto Keats di Alan Parsons, nel 1986 suona con gli Zeno nell'album di debutto.\nDiscografia.\nThe Alan Parsons Project.\n\u00b0 accreditato come disco solista di Eric Woolfson\nClaudio Baglioni.\nLucio Battisti \"Una giornata uggiosa\""}
{"id": "5400988", "revid": "599013", "url": "https://it.wikipedia.org/wiki?curid=5400988", "title": "Eulalio \u00c1vila", "text": "Carriera.\nCon il ha disputato una edizione dei Mondiali (1967) e due dei Giochi olimpici (1960 e 1964)."}
{"id": "5400992", "revid": "287204", "url": "https://it.wikipedia.org/wiki?curid=5400992", "title": "Eulalio Avila", "text": ""}
{"id": "5400999", "revid": "287204", "url": "https://it.wikipedia.org/wiki?curid=5400999", "title": "Crecimos juntos", "text": "Crecimos Juntos \u00e8 il quinto album di inediti tratto dalla telenovela argentina \"Violetta\". Pubblicato in Argentina il 20 marzo 2015, arriva in Italia il 7 aprile 2015."}
{"id": "5401001", "revid": "300067", "url": "https://it.wikipedia.org/wiki?curid=5401001", "title": "Rafael Heredia", "text": "Carriera.\nCon il ha disputato due edizioni dei Mondiali (1963, 1967), due dei Giochi olimpici (1964 e 1968), oltre ai Giochi panamericani 1967 in cui ha conquistato l'argento."}
{"id": "5401002", "revid": "599013", "url": "https://it.wikipedia.org/wiki?curid=5401002", "title": "Alberto Almanza", "text": "Carriera.\nCon il ha disputato due edizioni dei Giochi olimpici (1960 e 1964), oltre ai Giochi panamericani 1959."}
{"id": "5401003", "revid": "287204", "url": "https://it.wikipedia.org/wiki?curid=5401003", "title": "Casetta in Canada", "text": ""}
{"id": "5401005", "revid": "1305772", "url": "https://it.wikipedia.org/wiki?curid=5401005", "title": "Brilliant Disguise", "text": "Brilliant Disguise \u00e8 il primo singolo estratto da \"Tunnel of Love\", l'ottavo album in studio del cantautore statunitense Bruce Springsteen. \u00c8 stato pubblicato nell'ottobre del 1987, arrivando alla posizione numero 5 della Billboard Hot 100 e al primo posto della Mainstream Rock Songs. Il singolo successivo, \"Tunnel of Love\", raggiunger\u00e0 anch'esso il primo posto della Mainstream Rock Songs, dando a Springsteen due numero 1 consecutivi.\nStoria.\nCome gran parte dell'album \"Tunnel of Love\", \"Brilliant Disguise\" \u00e8 stata registrata nello studio casalingo di Springsteen, chiamato Thrill Hill East, tra il gennaio e il maggio del 1987 con alcuni membri della E Street Band. In questa canzone, Springsteen ha suonato diversi strumenti ed \u00e8 stato accompagnato dalle tastiere di Roy Bittan, dall'organo di Danny Federici e dalla batteria di Max Weinberg.\nIl testo della canzone rappresenta una confessione d'insicurezza da parte di Springsteen. Vengono descritte emozioni che comprendono gelosia, confusione e ansia da parte del cantante sul fatto che sua moglie sia per lui diventata un estraneo. Il testo fa riferimento alle maschere indossate dalle persone e all'amarezza che pu\u00f2 scaturire quando ci si rende conto dell'oscurit\u00e0 celata dietro alle maschere stesse.\nIl ritmo tranquillo della canzone aumenta progressivamente. Il sound \u00e8 ridimensionato dal tipico stile della E Street Band. Il cantante ammette di avere fatica nel fare le cose per bene, ma ci\u00f2 non aiuta. Egli non pu\u00f2 fidarsi n\u00e9 di s\u00e9 stesso, n\u00e9 di sua moglie. Sia Springsteen che la donna continuano a svolgere i rispettivi ruoli\u00a0\u2013 lui del \"\"faithful man\" (uomo fedele), lei della \"loving woman\" (donna innamorata), ma il cantante \u00e8 comunque devastato dalla propria insicurezza.\nUn verso chiave a met\u00e0 canzone recita: \"I wanna know if it's you I don't trust / Because I damn sure don't trust myself\"\" (\"Voglio sapere se \u00e8 di te che non mi fido / perch\u00e9 proprio non mi fido di me stesso\"). Queste parole sintetizzano le emozioni che risuonano in tutta la canzone e, probabilmente, nell'intero secondo lato dell'album \"Tunnel of Love\".\nSpringsteen stesso ha ammesso riguardo al brano:\nLa copertina originale del singolo \u00e8 una foto scattata da Pamela Springsteen, sorella di Bruce.\nVideo musicale.\nCome alcuni altri videoclip estratti dall'album \"Tunnel of Love\", tra cui \"Tunnel of Love\", \"One Step Up\" e \"Tougher Than the Rest\", il video di \"Brilliant Disguise\" \u00e8 stato diretto da Meiert Avis.\nIl video, girato interamente in bianco e nero, riflette efficacemente le emozioni descritte nel testo della canzone. L'ambientazione \u00e8 una cucina a tre pareti ricreata su una spiaggia del New Jersey, al cui interno viene mostrato Springsteen seduto a disagio sul bordo di una sedia. Egli suona la sua chitarra mentre canta di cosa significa fidarsi di qualcuno, guardando dritto nella telecamera senza battere ciglio, mentre l'inquadratura va restringendosi sempre di pi\u00f9 sul suo primo piano. Questa esibizione molto personale riflette efficacemente i temi della canzone.\nIl clip intensamente personale di \"Brilliant Disguise\" ha introdotto un territorio nuovo per MTV, in quanto strutturato su un'unica ripresa per tutta la sua durata. Il video presenta inoltre una traccia vocale ri-registrata dal vivo durante le riprese, tecnica ai tempi molto rara nei videoclip e riusata in seguito da Springsteen per \"Streets of Philadelphia\" e \"Lonesome Day\".\nEsibizioni dal vivo.\nNonostante la sua natura introspettiva, la canzone \u00e8 stata eseguita dal vivo diverse volte, principalmente nelle esibizioni di Springsteen da solista piuttosto che in quelle con la E Street Band."}
{"id": "5401020", "revid": "278830", "url": "https://it.wikipedia.org/wiki?curid=5401020", "title": "Kim Yun-jin", "text": ""}
{"id": "5401025", "revid": "599013", "url": "https://it.wikipedia.org/wiki?curid=5401025", "title": "Armando Herrera", "text": "Carriera.\nCon il disput\u00f2 una edizione dei Mondiali (1959), due dei Giochi olimpici (1960 e 1964), oltre a due partecipazioni ai Giochi panamericani (1955, 1959)."}
{"id": "5401026", "revid": "1543377", "url": "https://it.wikipedia.org/wiki?curid=5401026", "title": "Spare Parts (singolo)", "text": "Spare Parts \u00e8 il quinto e ultimo singolo estratto da \"Tunnel of Love\", l'ottavo album in studio del cantautore statunitense Bruce Springsteen. \u00c8 stato pubblicato nell'ottobre del 1987, raggiungendo la posizione numero 28 della Mainstream Rock Songs. \u00c8 inoltre entrato nella top 40 delle classifiche di Regno Unito, Irlanda e Svezia.\nStoria.\nCome gran parte dell'album \"Tunnel of Love\", \"Spare Parts\" \u00e8 stata registrata nello studio casalingo di Springsteen, chiamato Thrill Hill East, tra il gennaio e il maggio del 1987 con alcuni membri della E Street Band. Il pezzo dispone di una delle maggiori band di supporto utilizzate nell'album. In questa canzone, Springsteen ha suonato diversi strumenti ed \u00e8 stato accompagnato dall'organo di Danny Federici, dalla batteria di Max Weinberg, dal basso di Garry Tallent e dall'armonica di James Wood (quest'ultimo come membro esterno all'E Street Band).\n\"Spare Parts\" \u00e8 la canzone rock pi\u00f9 frizzante presente in \"Tunnel of Love\", ma manca della delicatezza e della sobriet\u00e0 che mette in evidenza la maggior parte dell'album, anche se il tema dell'amore come menzogna caratterizza la parte centrale del disco. Musicalmente, la canzone presenta una feroce, coinvolgente parte di chitarra e un propulsivo ritmo di batteria. I temi trattati nel testo includono l'alienazione e il terrore in amore. \u00c8 una storia di responsabilit\u00e0 pi\u00f9 che di amore. Nel complesso, la canzone si rivela straziante, tetra, abrasiva e tenace.\nIl pungente testo della canzone racconta di una giovane madre che viene abbandonata dal suo amante, ricevendo nient'altro che vuote promesse. I primi versi sono stridenti, rivelando lo stato d'animo della donna: \"Bobby said he'd pull out / Bobby stayed in / Janey had a baby / It wasn't any sin / They were set to marry on a summer's day / Bobby got scared and ran away\" (\"Bobby disse che si sarebbe tirato fuori / Bobby rest\u00f2 / Janey ebbe un bambino / non era peccato / Furono pronti a sposarsi in un giorno d'estate / Ma Bobby ebbe paura e fugg\u00ec\"). Lei cerca di mantenere il bambino da sola, tanto da arrivare a scambiare l'anello d'oro e l'abito nuziale per del \"good cold cash\" (freddo e buon denaro). La donna sente parlare di un'altra giovane madre che ha commesso l'infanticidio, gettando il proprio pargolo nelle acque di un fiume. Nonostante valuti inizialmente l'idea di compiere la stessa cosa nei confronti di suo figlio, la donna alla fine accetta la propria responsabilit\u00e0, decidendo di contro di battezzare il bambino.\nVideo musicale.\nA differenza degli altri videoclip estratti dall'album \"Tunnel of Love\", il video di \"Spare Parts\" non \u00e8 stato diretto da Meiert Avis, ma da Carol Dodds. Il clip \u00e8 stato girato dal vivo allo stadio Bramall Lane di Sheffield, in Inghilterra, durante un concerto del \"Tunnel of Love Express Tour\" il 9 luglio 1988."}
{"id": "5401027", "revid": "300067", "url": "https://it.wikipedia.org/wiki?curid=5401027", "title": "Mario Pe\u00f1a", "text": "Carriera.\nCon il ha disputato una edizione dei Mondiali (1963) e una dei Giochi olimpici (1964)."}
{"id": "5401028", "revid": "287204", "url": "https://it.wikipedia.org/wiki?curid=5401028", "title": "Mario Pena", "text": ""}
{"id": "5401043", "revid": "300067", "url": "https://it.wikipedia.org/wiki?curid=5401043", "title": "Ra\u00fal Duarte", "text": "\u00c8 il fratello di Enrique, Luis e Ricardo Duarte.\nCarriera.\nVenne scelto al 12\u00ba giro del Draft NBA 1969 (160\u00aa chiamata complessiva) dai San Diego Rockets.\nCon il ha disputato due edizioni dei Mondiali (1963, 1967) e i Giochi olimpici del 1964."}
{"id": "5401045", "revid": "436907", "url": "https://it.wikipedia.org/wiki?curid=5401045", "title": "Showdown (Pendulum)", "text": "Showdown \u00e8 un singolo del gruppo musicale australiano Pendulum, pubblicato il 5 gennaio 2009 come quarto estratto dal secondo album in studio \"In silico\".\nVideo musicale.\nIl videoclip, reso disponibile per la visione il 27 gennaio 2009 attraverso il canale YouTube del gruppo, mostra una ragazza che, in seguito al suo rapimento da parte di alcuni uomini, \u00e8 costretta a combattere contro un'altra ragazza. Terminato il combattimento, dove \u00e8 risultata vincitrice, la ragazza riesce a fuggire a bordo di un'automobile."}
{"id": "5401046", "revid": "637991", "url": "https://it.wikipedia.org/wiki?curid=5401046", "title": "Piacenza Football Club 1919-1920", "text": "Questa pagina raccoglie le informazioni riguardanti il Piacenza Football Club nelle competizioni ufficiali della stagione 1919-1920.\nStagione.\nNella stagione 1919-1920 il Piacenza ha disputato il girone emiliano del campionato di Promozione. Con 13 punti ha vinto il torneo davanti al Parma; le prime quattro classificate sono state ammesse al campionato di Prima Categoria."}
{"id": "5401051", "revid": "124037000", "url": "https://it.wikipedia.org/wiki?curid=5401051", "title": "Un uomo finito", "text": "Un uomo finito \u00e8 un'opera di Giovanni Papini, pubblicata per i tipi della Libreria della Voce nel 1913.\nL'opera costituisce un'autobiografia intellettuale scritta all'et\u00e0 di 30 anni. In una lettera all'amico pittore Ardengo Soffici lo stesso Papini scriveva, a proposito del libro: \u00abHo cominciato ieri una specie di romanzo tratto dalla mia vita, e sento d'esser cos\u00ec pieno di cose e di ricordi poetici che verr\u00e0 certo una bella cosa\u00bb. Papini si definisce uno spirito \u00abnato con la malattia della grandezza\u00bb. Nelle parole dello stesso autore: \u00abQui dentro c'\u00e8 un uomo disposto a vender cara la sua pelle e che vuol finire pi\u00f9 tardi che sia possibile\u00bb.\nIl libro \u00e8 diviso in sei movimenti e 50 capitoli. Dopo aver rievocato l'infanzia e la formazione, vi vengono ricordate l'amicizia con Giuseppe Prezzolini e l'avventura della rivista \"Leonardo\", le riunioni intellettuali a casa di Adolfo De Carolis e in una stanzetta di Palazzo Davanzati. In quest'opera \u00e8 stato individuato l'inizio di quel percorso che lo avrebbe portato alla conversione al cattolicesimo, primo passo di un percorso esistenziale che si apre con \"Un uomo finito\" e si chiude con \"Storia di Cristo\".\nIl romanzo ebbe successo tra i giovani degli anni '20 e anni '30. Nel corso degli anni l'opera \u00e8 stata tradotta in varie lingue, tra le quali il russo, il tedesco, l'inglese, il francese, il romeno e il turco. Tra gli altri, il giovane Mircea Eliade fu profondamente impressionato dal testo di Papini, e a esso dedic\u00f2 un capitolo del romanzo giovanile pubblicato postumo \"Il romanzo dell'adolescente miope\"."}
{"id": "5401055", "revid": "1543377", "url": "https://it.wikipedia.org/wiki?curid=5401055", "title": "Quentovic", "text": "Quentovic era, nell'Alto Medioevo, un porto-emporio franco situato sulla Manica.\nIl nome, variamente trascritto, significherebbe \"porto sulla Canche\", fiume che sfocia a sud di Boulogne. L'insediamento non esiste pi\u00f9, e a partire da met\u00e0 Ottocento, soprattutto per interesse di archeologi britannici, lo si \u00e8 cercato in pi\u00f9 siti, nella valle della Canche da Montreuil fin sulla costa a \u00c9taples e Le Touquet.\nScavi archeologici dei primi anni settanta del Novecento, rinvenendo resti gallo-romani, merovingi e carolingi, lo hanno localizzato con una certa sicurezza a est di \u00c9taples, nel territorio del comune di La Calotterie.\nQuentovic costituiva un importante luogo di scambio per il popolo franco e collegava col suo porto il continente europeo all'Inghilterra, specie alla costa sudorientale del Kent. Da quanto sappiamo, Quentovic venne fondato da un re di Neustria alla fine del V o all'inizio del VI secolo e fu con Dorestad uno dei pi\u00f9 importanti porti franchi del nord, fino all'abbandono conclusosi probabilmente nell'XI secolo. I mercanti vi accorrevano per via del limitato numero di luoghi di scambio dell'epoca, e Quentovic era anche il punto di sbarco preferito per i pellegrini in viaggio dalle isole britanniche verso Roma e per i monaci anglosassoni diretti all'evangelizzazione del continente.\nScarseggiando i resti fisici, alcune delle testimonianze pi\u00f9 importanti sulla storia di Quentovic derivano dai documenti fiscali, specie dall'attivit\u00e0 della zecca locale: sono state infatti ritrovate monete coniate durante le dinastie merovingia e carolingia.\nPeriodo merovingio.\nQuentovic potrebbe essere stata fondata tra la fine del V e l'inizio del VI secolo; di certo le prime monete coniatevi datano al VI secolo.\nLa ragione che ne mosse la fondazione probabilmente ebbe a che fare con la volont\u00e0 dei Franchi di accrescere il proprio commercio a lungo raggio, e la posizione del porto di Quentovic era per di pi\u00f9 ideale per il controllo delle frontiere dell'impero recentemente consolidato. Nei suoi primi anni Quentovic era probabilmente nient'altro che una semplice sede di mercato dove avvenivano scambi tra i commercianti del continente e quelli dell'Inghilterra sudorientale; i mercanti basati a Quentovic saranno stati soprattutto franchi, sassoni, o frisoni, e in un luogo di commercio del genere avranno fondato proprie sedi permanenti con magazzini e alloggi. Il commercio con gli Anglosassoni, specie del Kent e forse dell'Hampshire, era vitale per la comunit\u00e0: le esportazioni verso l'Inghilterra saranno state soprattutto tessuti, ma anche vino e materiali da costruzione; nel Kent sono stati del resto scoperti oggetti di vasellame, vetri, tessuti e monete d'oro dell'inizio dell'VIII secolo di produzione franca; anche schiavi e altri beni potevano essere scambiati a Quentovic.\nLa prima menzione di Quentovic in un testo scritto si riteneva tradizionalmente contenuta in una carta di Dagoberto I, riguardante alcuni mercanti in viaggio per la fiera di Saint-Denis, ma il documento \u00e8 oggi riconosciuto come un falso del tardo IX secolo.\nBeda il Venerabile \u00e8 la prima fonte sicura a menzionare Quentovic, nella sua \"Historia ecclesiastica gentis Anglorum\": in essa si afferma che re Ecgberht del Kent invi\u00f2 Raedfrid in Francia con Teodoro di Canterbury, nel 668. Poco dopo l'inizio del viaggio, Teodoro cadde malato e dovette riposare; Raedfrid fu costretto a chiedere a Ebroino, maggiordomo di palazzo della Neustria e della Burgundia, l'autorizzazione ad entrare a Quentovic. Ebroino viene menzionato anche da Stefano di Ripon nell'unico altro testo del periodo che nomina Quentovic: nella \"Vita Sancti Wilfrithi\" il vescovo Vilfrido di York si mette in viaggio per Roma nel 678, per appellarsi al Papa contro la divisione della sua diocesi; gli oppositori di Vilfrido inviano doni a Ebroino e a Teodorico III, re di Neustria, per convincerli a catturare il rivale; i due decidono di intercettarlo a Quentovic, ma per errore rapiscono al posto suo il vescovo Winfrido di Lichfield. Quentovic era dunque chiaramente un punto d'ingresso strategico dall'Inghilterra nel regno franco. Nel 716 Ceolfrid, abate di Wearmouth-Jarrow, era tenuto a possedere lettere d'ingresso a Quentovic, per il suo viaggio attraverso la Francia: ci\u00f2 dimostra anche che Quentovic era sorvegliata da vicino dalle autorit\u00e0, e tale sorveglianza crebbe ulteriormente una volta che i carolingi ebbero preso il controllo della Francia nel 751.\nPeriodo carolingio.\nNel periodo carolingio Quentovic era ancora uno dei principali snodi del commercio franco con l'Inghilterra, e c'\u00e8 una chiara evidenza che in quel periodo l'autorit\u00e0 pubblica vi si rafforz\u00f2: i mercanti erano infatti costretti a pagare imposte su molti beni, in contrasto col fatto che nella maggioranza dell'impero i mercanti, designati complessivamente \"fideles\", dipendenti diretti, del sovrano, ne fossero esentati (gli unici posti dove erano richieste imposte di commercio erano alcuni passi alpini e i due porti di Dorestad e Quentovic). Il dazio, al suo livello massimo, tocc\u00f2 a Quentovic il 10%, costituendo una delle pi\u00f9 importanti fonti di entrate per l'amministrazione franca; senza le tasse riscosse ai porti, Carlo Magno avrebbe avuto difficolt\u00e0 nell'istituire e mantenere il suo enorme esercito.\nQuentovic era anche il porto da cui gli ambasciatori franchi partivano per recarsi in missione presso re Offa di Mercia. Durante il regno di Carlo Magno, diversi monasteri vollero creare propri depositi in citt\u00e0 o nei paraggi; tra gli altri si ricordano Saint-Vaast, Saint-Riquier, San Bertino, Saint-Germain-des-Pr\u00e9s, Saint-Wandrille de Fontenelle, Ferri\u00e8res. Nel 779 Carlo Magno accord\u00f2 all'abbazia di Saint-Germain-des-Pr\u00e9s l'esenzione dai dazi in atto a Quentovic.\nCarlo Magno voleva rafforzare il proprio controllo fiscale, e non esitava a servirsi di vescovi e abati per garantire il funzionamento della propria macchina statale: Geroaldo, abate di Fontenelle, venne nominato intendente dei porti sulla Manica, e in particolare dell'emporio di Quentovic, con l'incarico di riscuotere i tributi.\nLa zecca di Quentovic.\nLa pi\u00f9 ricca testimonianza su Quentovic risiede oggi nelle monete che vi furono coniate, le prime attorno alla met\u00e0 del VI secolo. La zecca di Quentovic produsse nella prima met\u00e0 del VII secolo dei trienti d'oro, recanti un'immagine del sovrano e il nome del monetiere. Nel 670 circa non vi si produceva pi\u00f9 moneta d'oro ma si usava l'argento per quelli che i franchi chiamavano \"sceatta\", coniati a Quentovic nel tardo VII secolo e nel primo VIII. Tale attivit\u00e0 di conio sembra indicare un periodo di prosperit\u00e0: la moneta sarebbe stata usata soprattutto a fini commerciali, pi\u00f9 che per scopi fiscali. Quando si insedi\u00f2 la dinastia carolingia, nel 751, a Quentovic si continu\u00f2 a battere moneta sotto Pipino il Breve. Dopo Pipino la situazione cambi\u00f2 improvvisamente, e le monete battute a Quentovic durante il regno di Carlo Magno e quello di Ludovico il Pio sono molto rare, il che suggerirebbe un declino economico rispetto al secolo precedente; all'opposto le zecche di Melle, Chartres, Parigi, Orl\u00e9ans, e Reims erano all'epoca molto pi\u00f9 attive.\nMolti storici hanno affermato che nella seconda met\u00e0 del IX secolo Quentovic aveva imboccato la via del declino: l'editto di Pistres dell'864 \u00e8 l'ultimo redatto con riferimento a Quentovic; sembra comunque che l'editto abbia comportato alcuni benefici per l'economia cittadina poich\u00e9 successivamente ad esso, nel ventennio tra l'860 e l'880 ossia durante il regno di Carlo il Calvo, l'attivit\u00e0 di conio aument\u00f2 rispetto ai decenni precedenti, e nelle monete aument\u00f2 il titolo d'argento. Nel X secolo nuovamente le monete di produzione locale scarseggiano: ci\u00f2, e il fatto che le fonti scritte non ne facciano menzione, ha indotto gli storici a supporre che il porto attraversasse un nuovo periodo di declino. Le ultime monete conosciute battute a Quentovic sono datate al 980.\nScomparsa.\n\u00c8 difficile determinare quando Quentovic sia stata completamente abbandonata: la citt\u00e0 fu saccheggiata dai Normanni nell'842, e rimase in mano ai Franchi solo perch\u00e9 Carlo il Calvo accett\u00f2 di pagare un tributo. Altre incursioni seguirono nei decenni successivi, ma Quentovic riusc\u00ec a risollevarsi nonostante il possibile concomitante declino dell'autorit\u00e0 carolingia. I continui raid devono averne duramente colpita l'economia, lentamente i mercanti l'abbandonarono in cerca di luoghi pi\u00f9 protetti, e nel X secolo Quentovic sembra sia stata rimpiazzata da porti pi\u00f9 accessibili dall'Inghilterra e meglio fortificati, quali Montreuil-sur-Mer e Saint-Omer.\nManca comunque un'evidenza sull'effettiva data di abbandono di Quentovic, sebbene scavi archeologici abbiano portato alla luce vasellame datato al pi\u00f9 al X secolo, e frammenti di vetro potassico, di solito datato alla fine del millennio. Fra gli altri possibili fattori che contribuirono al declino si ipotizzano un'inondazione, o l'innalzarsi del livello del mare, o le difficolt\u00e0 che le navi, di dimensioni sempre crescenti, potrebbero aver incontrato ad attraccare in porto. La fine di Quentovic rimane un mistero, sebbene sia largamente accettato che pi\u00f9 che una caduta repentina si sia trattato di un graduale abbandono destinato a concludersi al principio dell'XI secolo."}
{"id": "5401071", "revid": "729019", "url": "https://it.wikipedia.org/wiki?curid=5401071", "title": "Organo della chiesa di Sant'Antonio Abate a Milano", "text": "L'organo della chiesa di Sant'Antonio Abate a Milano \u00e8 un pregevole strumento storico, costruito dai Brunelli nel XVIII secolo e successivamente pi\u00f9 volte oggetto di modifiche e restauro; Wolfgang Amadeus Mozart lo suon\u00f2 nel 1773, nell'ambito del suo terzo soggiorno a Milano.\nStoria.\nL'attuale chiesa di Sant'Antonio Abate, originariamente affidata ai chierici regolari teatini, venne costruita tra il 1582 e il 1584 su progetto di Dionigi Campazzo e, nel corso dei due secoli successivi, fu oggetto di diverse campagne di decorazione interna.\nL'organo venne costruito dalla famiglia organaria Brunelli nel XVIII secolo; tra il 1806 e il 1818, Paolo Chiesa oper\u00f2 un primo intervento di restauro dello strumento. Nel 1864, il monzese Livio Tornaghi, ricevette l'incarico di \"riformare\" lo strumento secondo i canoni musicali dell'epoca, per adattarlo alle nuove esigenze organistiche; il lavoro venne portato a termine nel 1865 e l'organaro contrassegn\u00f2 l'organo con il numero d'opera 106. Nuovamente, nel 1881 Giuseppe Bernasconi apport\u00f2 diverse modifiche, sostituendo alcuni registri con nuovi.\nMuto dalla met\u00e0 del XX secolo, in occasione dell'anno mozartiano 2006 (nel 250\u00ba anniversario della nascita di Wolfgang Amadeus Mozart), l'organo \u00e8 stato restaurato a cura della Soprintendenza per i Beni Architettonici e per il Paesaggio di Milano, dalla ditta Inzoli-Bonizzi. Il concerto inaugurale \u00e8 stato tenuto il 18 ottobre 2006 dall'organista Lorenzo Ghielmi.\nDescrizione.\nL'organo a canne \u00e8 situato sulla cantoria lignea in controfacciata; il materiale fonico \u00e8 integralmente racchiuso all'interno di una cassa, anch'essa in legno, risalente al restauro di Paolo Chiesa (1806-1818); essa \u00e8 decorata con dorature che sottolineano gli elementi architettonici, e dipinti monocromi raffiguranti, sulle due lesene laterali, degli strumenti musicali. Al centro, vi \u00e8 una grande apertura con sommit\u00e0 ad arco a tutto sesto, all'interno della quale vi \u00e8 la mostra, composta da 29 canne di registro principale, disposte in cuspide unica con ali laterali, con bocche \"a mitria\" allineate orizzontalmente; caratteristico il semicatino con decorazione pittorica a cassettoni posto alle spalle delle canne, tipico degli organi costruiti nella seconda met\u00e0 del XVIII secolo dagli organari pavesi Amati.\nLo strumento \u00e8 a trasmissione integralmente meccanica e dispone di 29 registri per un totale di 1109 canne. La consolle \u00e8 a finestra ed \u00e8 posta al centro della parete anteriore della cassa, al di sotto della mostra; essa ha un'unica tastiera di 58 note con prima ottava cromatica estesa (\"Do\"-\"La\", divisione Bassi/Soprani: \"Si\"-\"Do\"), con i tasti diatonici in ebano e quelli cromatici placcati in osso, e pedaliera a leggio di 17 note con prima ottava cromatica estesa (\"Do\"-\"Mi\", con estensione reale di 12 note, \"Do\"-\"Si\"), costantemente unita al manuale; seguono i due pedali per la \"Terza mano\" e il \"Rollante\", mentre alla destra della pedaliera vi sono i due pedaloni del \"Tirapieno\" e della \"Combinazione libera alla lombarda\". I registri sono azionati da manette a scorrimento manuale verso sinistra, poste su due colonne alla destra della consolle, secondo il seguente ordine:"}
{"id": "5401076", "revid": "367445", "url": "https://it.wikipedia.org/wiki?curid=5401076", "title": "Montagnana pistoiese", "text": ""}
{"id": "5401081", "revid": "1543377", "url": "https://it.wikipedia.org/wiki?curid=5401081", "title": "Scherma ai Giochi della XV Olimpiade - Spada a squadre maschile", "text": "La competizione della spada a squadre maschile di scherma ai Giochi della XV Olimpiade si tenne i giorni 25 e 26 luglio 1952 ai campi da tennis di Espoo presso Helsinki.\nRisultati.\n1\u00ba Turno.\nSi \u00e8 disputato il 25 luglio. Sei gruppi, le prime due squadre classificate accedevano al secondo turno.\n2\u00ba Turno.\nSi \u00e8 disputato il 25 luglio. Tre gruppi, le prime due squadre classificate accedevano alle semifinali.\nSemifinali.\nSi sono disputate il 26 luglio. Due gruppi, le prime due squadre classificate accedevano al girone finale.\nGirone finale.\nSi \u00e8 disputato il 26 luglio."}
{"id": "5401092", "revid": "72396", "url": "https://it.wikipedia.org/wiki?curid=5401092", "title": "Damm", "text": ""}
{"id": "5401110", "revid": "110157", "url": "https://it.wikipedia.org/wiki?curid=5401110", "title": "Congresso per la Democrazia e il Progresso", "text": "Il Congresso per la Democrazia e il Progresso () \u00e8 un partito politico burkinab\u00e9 fondato nel 1996 da Blaise Compaor\u00e9, Presidente della Repubblica e dittatore dal 1987 al 2014.\nEsponente dell\"'Organizzazione per la Democrazia Popolare - Movimento del Lavoro\", Compaor\u00e9 si insedi\u00f2 dopo il colpo di Stato ordito in danno di Thomas Sankara. Fu costretto alle dimissioni dalle proteste di piazza scoppiate in seguito a un tentativo di modifica della Costituzione, volta a consentirgli di correre per un ulteriore mandato alle elezioni presidenziali.\nStoria.\nIl partito si afferm\u00f2 dalla confluenza di dieci distinti soggetti politici:"}
{"id": "5401111", "revid": "838137", "url": "https://it.wikipedia.org/wiki?curid=5401111", "title": "Eduard Tubin", "text": "Biografia.\nTubin nacque nella contea di Tartu, nel governatorato della Livonia, allora parte dell'Impero russo. Entrambi i genitori erano appassionati di musica e il padre suonava il trombone nella banda del villaggio. Il suo primo contatto con la musica avvenne a scuola mentre imparava a suonare il flauto. In seguito il padre baratt\u00f2 una mucca per un pianoforte, e il giovane Eduard divenne ben presto noto in paese per il suo modo di suonare; suon\u00f2 anche il flauto nell'orchestra villaggio.\nTubin entr\u00f2 all'istituto magistrale di Tartu nel 1920, quando l'Estonia divenne indipendente dalla Russia, e inizi\u00f2 ad interessarsi alla composizione musicale. Nel 1924 venne ammesso al conservatorio di Tartu, dove inizi\u00f2 a studiare con il compositore estone Heino Eller. Si spos\u00f2 con una compagna di studi, Linda Pirn, nel 1930 e due anni dopo nacque il loro figlio Rein. Tubin inizi\u00f2 a lavorare come direttore d'orchestra al teatro Vanemuine e diresse uno dei pi\u00f9 noti cori maschili con cui fece diversi viaggi all'estero. Nel 1938 conobbe Zolt\u00e1n Kod\u00e1ly in Ungheria, che lo incoraggi\u00f2 ad approfondire l'interesse per le canzoni popolari. Nel 1941 spos\u00f2 la danzatrice Erika Saarik, dalla quale nel 1942 ebbe il figlio Eino.\nIn seguito all'occupazione dell'Estonia da parte dell'Unione Sovietica nel 1944, Tubin si trasfer\u00ec a Stoccolma con la moglie Erika e i figli Rein e Eino, e divenne cittadino svedese nel 1961. Quando venne ripristinato il teatro dell'operaal castello di Drottningholm gli venne offerto il posto di direttore d'orchestra, consentendolgi di dedicarsi alla composizione. In questa veste scrisse la maggior parte delle sue composizioni, comprendente due opere, le sinfonie dalla 5 alla 10, un secondo concerto per violino, un concerto per contrabbasso e uno per balalaica, un concertino per pianoforte, molta musica per violino e pianoforte, canzoni e musica corale. Verso gli ultimi anni di vita, Tubin lentamente cominci\u00f2 a ottenere riconoscimento, in particolare dopo che il direttore d'orchestra Neeme J\u00e4rvi, anch'egli un estone, fugg\u00ec negli Stati Uniti nel 1980. Nel suo ultimo anno di vita la sua decima sinfonia fu eseguita in cinque concerti dalla Boston Symphony Orchestra. Tubin ricevette diversi premi musicali svedesi e fu eletto membro dell'Accademia reale svedese di musica. Dopo una lunga malattia mor\u00ec il 17 novembre 1982 a Stoccolma.\nStile.\nTubin us\u00f2 spesso la musica popolare estone nelle sue opere, per esempio nella \"Sinfonietta su motivi estoni\". Il suo balletto \"Kratt\" \u00e8 interamente basato su melodie popolari. Nel 1938 Tubin aveva visitato l'isola estone Hiiumaa per raccogliere canti popolari. Egli era anche un ottimo orchestratore, e ci\u00f2 pu\u00f2 essere rilevato in particolare nella Terza e Quarta sinfonia.\nAlla fine del 1940 avvenne un cambiamento nello stile di Tubin; la musica divenne armonicamente pi\u00f9 stringente. Il finale della settima sinfonia fa molto uso di un tema dodecafonico, anche se tonale. Il passaggio ad uno stile meno nazionalista e pi\u00f9 internazionale avvenne dopo che Tubin era fuggito in Svezia.\nTubin \u00e8 forse meglio conosciuto per il suo trasferimento in Svezia. Anche se l'Estonia lo rivendica come uno dei loro pi\u00f9 grandi compositori, la maggior parte delle sue composizioni vennero create in Svezia, che non gli diede l'attenzione che gli era dovuta. Tubin sta ottenendo il riconoscimento, tuttavia, in particolare per le sue ultime sinfonie e per la Seconda Sonata per pianoforte, che sono riconosciuti come capolavori. La maggior parte delle sue opere sono state registrate (ci sono due registrazioni complete delle sue sinfonie, dirette da Neeme J\u00e4rvi e Arvo Volmer). Nel giugno 2005 la citt\u00e0 di Tallinn ha celebrato il centenario della sua nascita con una festa in cui sono state eseguite tutte le sue sinfonie e gran parte del suo repertorio di pezzi per pianoforte e di musica da camera. Una sua statua \u00e8 stata eretta a Tartu.\nUn Museum Tubin \u00e8 stato aperto presso il Castello Alatskivi vicino alla sua citt\u00e0 natale nel 2011. Si tratta di una mostra sul compositore e gli altri membri della \"scuola di Tartu\", musicisti che hanno studiato sotto Heino Eller, tra cui Alfred Karindi, Eduard Oja, Roots Olav e Karl Leichter.\nLa \"International Eduard Tubin Society\" venne fondata in Estonia nel 2000 ed il suo scopo principale \u00e8 quello di raccogliere una edizione delle sue opere, operazione in corso di attuazione."}
{"id": "5401112", "revid": "1442080", "url": "https://it.wikipedia.org/wiki?curid=5401112", "title": "Mark Deklin", "text": "Ha recitato nella breve serie televisiva \"Lone Star\" e \"Amiche nemiche\". Nel 2014 ottiene un ruolo principale al fianco di Ana Ortiz in \"Devious Maids - Panni sporchi a Beverly Hills\", nel quale interpreta Nicholas Deering.\nVita privata.\nMark \u00e8 nato a Pittsburgh, in Pennsylvania. Si \u00e8 laureato alla \"Thomas Jefferson High School\" nel 1986. Ha conseguito un BA in inglese e Storia della Pennsylvania, e un MFA in recitazione presso l'Universit\u00e0 di Washington a Seattle.\nCarriera.\nAttore di teatro con formazione classica, Deklin ha fatto molte apparizioni a Broadway. In televisione, ha avuto ruoli ricorrenti come il Dottor Matthew Shaw nella serie Fox Justice 2006-2007, e come Elliott Mayer nella sitcom della CBS The Ex List nel 2008. Inoltre ha avuto ruoli vocali in diversi videogiochi, come Call of Duty 3, Metal Gear Solid: Peace Walker, e God of War: Ghost of Sparta, e co-protagonista nel film Riverworld, la lista dei desideri, e The Wedding Chapel.\nHa recitato in due serie di breve durata, la Fox dramma primetime Lone Star come Trammell Thatcher nel 2010, e nella commedia di ABC sapone GCB, come Blake Reilly nel 2012. Ha anche numerosi ruoli guest star in serie televisive, tra le quali \"Sex and the City\" e \"Frasier\". Nel 2014, Deklin ottiene un ruolo regolare nella serie \"Devious Maids - Panni sporchi a Beverly Hills\"."}
{"id": "5401115", "revid": "436907", "url": "https://it.wikipedia.org/wiki?curid=5401115", "title": "Hold Your Colour (Bipolar Vocal Mix)", "text": "Hold Your Colour (Bipolar Vocal Mix) \u00e8 un singolo del gruppo musicale australiano Pendulum, pubblicato il 13 febbraio 2006 come terzo estratto dal primo album in studio \"Hold Your Colour\".\nIl brano \u00e8 stato in seguito remixato dai Noisia ed inserito nell'album di remix \"The Reworks\" del 2018.\nTracce.\nTesti e musiche di Rob Swire."}
{"id": "5401121", "revid": "1005847", "url": "https://it.wikipedia.org/wiki?curid=5401121", "title": "Organizzazione per la Democrazia Popolare - Movimento del Lavoro", "text": ""}
{"id": "5401131", "revid": "767487", "url": "https://it.wikipedia.org/wiki?curid=5401131", "title": "Trauma (C\u0153ur de Pirate)", "text": "Trauma \u00e8 un album di cover anglofone della cantante quebecchese C\u0153ur de Pirate uscito il 14 gennaio 2014 in Canada e il 27 gennaio in Francia ed in Belgio.\n\u00c8 stato realizzato in collaborazione con la violoncellista Chlo\u00e9 Dominiguez e il musicista Renaud Bastien, che gi\u00e0 aveva collaborato con la cantante per i suoi due primi album: \"C\u0153ur de Pirate\" e \"Blonde\". Pi\u00f9 melodrammatiche, queste cover sono in contrasto con il loro genere pi\u00f9 rock d'origine. Ad esempio il primo clip dell'album, You Know I'm No Good, non lascia intendere che un duo piano-voce."}
{"id": "5401132", "revid": "599013", "url": "https://it.wikipedia.org/wiki?curid=5401132", "title": "Florent de Hainaut", "text": "Biografia.\nSuccedette al padre come governatore della Zelanda; poi \u00e8 andato nell'Italia meridionale, a servizio di Carlo II d'Angi\u00f2, re di Napoli, e divenne conestabile del regno di Napoli.\nIl 16 settembre 1289 si \u00e8 sposato con Isabella di Villehardouin, principessa di Acaia, figlia di Guglielmo II Villehardouin e Anne Angel, e vedova di Filippo d'Angi\u00f2 (1256 - 1277).\nLa coppia si stabil\u00ec a Morea e Fiorenzo ha negoziato il trattato di Glarentsa con l'Impero bizantino nel 1290. In effetti, dopo che gli Angioini erano stati cacciati dalla Sicilia (1282), la riconquista dell'Impero latino di Costantinopoli era divenuta illusoria: nessuno stato europeo avrebbe mandato un esercito per la difesa di quelle terre e la situazione per i Franchi in Grecia era senza speranza. Anche l'interesse del nuovo principe era quello di porre fine alla guerra che aveva rovinato il principato.\nMa la pace restava precaria e i Greci occuparono Calamata nel 1293. Fiorenzo invi\u00f2 un'ambasciata in segno di protesta a Andronico II Paleologo e l'imperatore restitu\u00ec Kalamata. Nel 1296, l'esercito bizantino per\u00f2 occup\u00f2 il castello di San Giorgio in Arcadia. Florent assedi\u00f2 il castello, ma mor\u00ec durante l'assedio il 23 gennaio 1297.\nFiorenzo e Isabella hanno avuto una sola figlia, Matilde (1293 - 1331), principessa di Achaia, sposatasi quattro volte:\n\"Florent de Hainaut\" \u00e8 uno degli eroi del \"Le Tournoi de Chauvency\", opera del trovatore Jacques Bretel."}
{"id": "5401135", "revid": "465169", "url": "https://it.wikipedia.org/wiki?curid=5401135", "title": "Svenska hockeyligan 2013-2014", "text": "La Svenska hockeyligan 2013-2014 \u00e8 il 90\u00ba massimo campionato svedese di hockey su ghiaccio, il 39\u00ba disputato dalla nascita della Svenska hockeyligan. La stagione regolare inizi\u00f2 il 14 settembre 2013 e si concluse l'8 marzo 2014. I playoff iniziarono il 15 marzo 2014 e terminarono il 21 aprile 2013. Questo fu il primo campionato ad essere disputato con la nuova denominazione \"Svenska hockeyligan\" dopo aver abbandonato il nome \"Elitserien\". Fu introdotta una fase di pre-playoff per le squadre dal 7\u00ba al 10\u00ba posto dopo la stagione regolare.\nIl campionato fu vinto dallo Skellefte\u00e5 AIK dopo la finale vinta per 4-0 contro il F\u00e4rjestads BK: per lo Skellefte\u00e5 si tratt\u00f2 del terzo titolo nella sua storia, il secondo consecutivo. Al termine del torneo di qualificazione delle Kvalserien l'\u00d6rebro HK mantenne il proprio posto in SHL mentre il Djurg\u00e5rdens IF sostitu\u00ec l'AIK retrocesso in HockeyAllsvenskan.\nSquadre.\nLe squadre militanti in Svenska hockeyligan nella stagione 2013-2014 sono le seguenti:\nStagione regolare.\nLa stagione regolare ha avuto inizio il 14 settembre 2013 ed \u00e8 terminata l'8 marzo 2014.\nClassifica.\nLegenda:\nNote:\nKvalserien.\nLa 40\u00ba edizione della Kvalserien dur\u00f2 dal 17 marzo al 7 aprile 2014. Vi presero parte le ultime due classificate della Svenska hockeyligan e le migliori quattro formazioni della HockeyAllsvenskan. Al termine di un doppio girone all'italiana le prime due classificate si qualificarono per la stagione successiva in Svenska Hockeyligan, mentre le altre sarebbero andate in HockeyAllsvenskan.\nClassifica.\nLegenda:\nNote:\nPlayoff.\nI playoff hanno avuto inizio il 15 marzo e si sono conclusi il 21 aprile 2014. Dopo il primo turno, gli accoppiamenti vengono riorganizzati in base alla posizione in regular season delle squadre qualificate."}
{"id": "5401137", "revid": "767487", "url": "https://it.wikipedia.org/wiki?curid=5401137", "title": "Unione Sportiva Sanremese 1940-1941", "text": "Questa pagina raccoglie i dati riguardanti l'Unione Sportiva Sanremese nelle competizioni ufficiali della stagione 1940-1941."}
{"id": "5401141", "revid": "3791", "url": "https://it.wikipedia.org/wiki?curid=5401141", "title": "Alfred von Montenuovo", "text": ""}
{"id": "5401145", "revid": "310175", "url": "https://it.wikipedia.org/wiki?curid=5401145", "title": "SENT (protocollo)", "text": ""}
{"id": "5401152", "revid": "310175", "url": "https://it.wikipedia.org/wiki?curid=5401152", "title": "Macedoni (Greci)", "text": ""}
{"id": "5401153", "revid": "1149807", "url": "https://it.wikipedia.org/wiki?curid=5401153", "title": "Dengeki G's Comic", "text": " \u00e8 stata una rivista giapponese mensile di manga seinen pubblicata dalla ASCII Media Works. La rivista, nata in formato digitale il 9 agosto 2012, dall'aprile 2013 all'aprile 2014 \u00e8 diventata bisettimanale, per poi tornare ad essere mensile con la pubblicazione del primo numero in formato cartaceo, venduto il 30 aprile 2014.\nLa rivista \u00e8 stata chiusa il 30 marzo 2019 e le serie manga in corso sono state spostate sui siti web ComicWalker e Niconico Seiga."}
{"id": "5401163", "revid": "436907", "url": "https://it.wikipedia.org/wiki?curid=5401163", "title": "Simon (album)", "text": "Simon \u00e8 un album di Bruno Lauzi, pubblicato dalla Numero Uno nell'ottobre del 1973.\nTracce.\nTutti i brani composti da \"Simon\" (Paul Simon), testi italiani di Bruno Lauzi."}
{"id": "5401168", "revid": "547034", "url": "https://it.wikipedia.org/wiki?curid=5401168", "title": "Associazione Calcio Carpi 1940-1941", "text": "Questa pagina raccoglie le informazioni riguardanti l'Associazione Calcio Carpi nelle competizioni ufficiali della stagione 1940-1941.\nStagione.\nNella stagione 1940-41 il Carpi ha disputato il girone E del campionato di Serie C, con 29 punti ha ottenuto il quinto posto in classifica, il campionato \u00e8 stato vinto dal Prato con 49 punti che gli ha permesso di disputare i gironi finali e di conquistare la Serie B con la Pro Patria, la Fiumana ed il Pescara."}
{"id": "5401172", "revid": "599013", "url": "https://it.wikipedia.org/wiki?curid=5401172", "title": "Antonio Ayala", "text": "Carriera.\nCon il ha disputato due edizioni dei Mondiali (1967, 1974), due dei Giochi olimpici (1968 e 1976), oltre ai Giochi panamericani 1967 in cui ha conquistato l'argento."}
{"id": "5401173", "revid": "767487", "url": "https://it.wikipedia.org/wiki?curid=5401173", "title": "Very Good Girls", "text": "Very Good Girls \u00e8 un film diretto da Naomi Foner con protagoniste Dakota Fanning e Elizabeth Olsen. La pellicola, presentata al Sundance Film Festival il 22 gennaio 2013, esce nei cinema nel giugno 2014.\nTrama.\nLe migliori amiche Lilly e Gerry, tornate a New York per l'estate, fanno un patto per perdere la loro verginit\u00e0 prima di partire per il college. Ma entrambe s'innamorano dello stesso fascinoso artista, David, e quando Lilly inizia a vederlo in segreto la loro lunga amicizia viene messa a dura prova.\nIncassi.\nNel Nord America la pellicola ha raccolto 6.940 dollari."}
{"id": "5401174", "revid": "599013", "url": "https://it.wikipedia.org/wiki?curid=5401174", "title": "Fernando Tiscare\u00f1o", "text": "Carriera.\nCon il ha disputato una edizione dei Mondiali (1967), una dei Giochi olimpici (1968), oltre ai Giochi panamericani 1967 in cui ha conquistato l'argento."}
{"id": "5401175", "revid": "287204", "url": "https://it.wikipedia.org/wiki?curid=5401175", "title": "Fernando Tiscareno", "text": ""}
{"id": "5401178", "revid": "1566286", "url": "https://it.wikipedia.org/wiki?curid=5401178", "title": "Jochen Nickel", "text": "Vita privata.\n\u00c8 stato sposato dal 1995 al 2003 con l'attrice Frauke-Ellen Moeller da cui ha avuto una figlia, Lu-Lana (1995).\nVive in Spagna con la sua compagna, l'attrice Sonja Kirchberger."}
{"id": "5401179", "revid": "599013", "url": "https://it.wikipedia.org/wiki?curid=5401179", "title": "Alejandro Guzm\u00e1n", "text": "Carriera.\nCon il ha disputato una edizione dei Mondiali (1967), una dei Giochi olimpici (1968), oltre ai Giochi panamericani 1967 in cui ha conquistato l'argento."}
{"id": "5401181", "revid": "287204", "url": "https://it.wikipedia.org/wiki?curid=5401181", "title": "Alejandro Guzman", "text": ""}
{"id": "5401192", "revid": "729019", "url": "https://it.wikipedia.org/wiki?curid=5401192", "title": "Damm (azienda)", "text": "La Sociedad An\u00f3nima Damm, meglio nota come Damm, \u00e8 un'azienda spagnola produttrice di birra. Fu fondata a Barcellona nel 1876 dai cugini alsaziani August Kuentzmann Damm e Joseph Damm, che erano emigrati nella citt\u00e0 catalana nel 1871 a causa della guerra franco-prussiana.\nL'azienda, oltre alla produzione di birra sotto vari marchi (tra cui Estrella Damm, Voll-Damm, Xibeca ed Estrella de Levante), si occupa anche della distribuzione di acque minerali ed altre bevande alimentari."}
{"id": "5401193", "revid": "767487", "url": "https://it.wikipedia.org/wiki?curid=5401193", "title": "Unione Sportiva Carrarese &quot;Pietrino Binelli&quot; 1940-1941", "text": "Questa voce raccoglie le informazioni riguardanti l'Unione Sportiva Carrarese \"Pietrino Binelli\" nelle competizioni ufficiali della stagione 1940-1941."}
{"id": "5401201", "revid": "110157", "url": "https://it.wikipedia.org/wiki?curid=5401201", "title": "Coppa Italia 1994-1995 (turni eliminatori)", "text": "I turni eliminatori della Coppa Italia 1994-1995 iniziarono il 21 agosto 1994 e terminarono il 27 ottobre 1994. Parteciparono a questa prima fase della competizione tutti i 48 club: 8 di essi si qualificarono alla fase finale, conclusasi con una doppia finale."}
{"id": "5401202", "revid": "117619339", "url": "https://it.wikipedia.org/wiki?curid=5401202", "title": "Mario Richter", "text": "Biografia.\nOrdinario di Lingua e Letteratura francese dal 1972, ha insegnato nelle Universit\u00e0 di Lecce, Parma, Milano (Universit\u00e0 Cattolica del Sacro Cuore) e infine, per un trentennio (1977-2007), alla Facolt\u00e0 di Lettere e Filosofia dell'Universit\u00e0 degli Studi di Padova, nella cattedra appartenuta a Diego Valeri. Dal 1962 al 1964 \u00e8 stato lettore all'Universit\u00e0 di Grenoble.\nLe sue principali indagini vertono sulla poesia francese e italiana, in particolare su quella del Cinquecento (Giovanni Della Casa, Th\u00e9odore de B\u00e8ze, Jean de Sponde) e dell'Otto-Novecento (Baudelaire, Rimbaud, Apollinaire, Breton, Soffici)."}
{"id": "5401204", "revid": "203463", "url": "https://it.wikipedia.org/wiki?curid=5401204", "title": "Nguy\u00ean Ngoc Truong Son", "text": ""}
{"id": "5401219", "revid": "247222", "url": "https://it.wikipedia.org/wiki?curid=5401219", "title": "Lauzi oggi", "text": "Lauzi oggi \u00e8 un album di Bruno Lauzi, pubblicato dalla Numero Uno nel novembre del 1974 (come indicato sull'etichetta del vinile)."}
{"id": "5401221", "revid": "247222", "url": "https://it.wikipedia.org/wiki?curid=5401221", "title": "Albo d'oro della Coppa dei Campioni d'Europa", "text": ""}
{"id": "5401228", "revid": "1304445", "url": "https://it.wikipedia.org/wiki?curid=5401228", "title": "Futbolo Klubas Riteriai", "text": "Il Futbolo Klubas Riteriai, meglio noto come Riteriai, \u00e8 una societ\u00e0 calcistica lituana con sede nella citt\u00e0 di Vilnius. Milita nella A Lyga, la massima serie del campionato lituano di calcio. Fondato nel 2005 come \"FK Trakai\", nel 2019 ha cambiato denominazione in \"FK Riteriai\".\nStoria.\nIl club \u00e8 stato fondato nel 2005 come FK Trakai, un ente avente l'obiettivo di migliorare le condizioni per il tempo libero e per lo sport per i bambini, i giovani e la societ\u00e0 in generale. Nel 2006 venne formata la squadra che venne iscritta al campionato di 3 Lyga, il quarto livello del campionato lituano di calcio. Nel biennio 2009-2010 il Trakai ha raggiunto prima la 2 Lyga e poi la 1 Lyga, il secondo livello nazionale. Nell'estate 2011 il club ha organizzato dei campi scuola in collaborazione con il Milan, che, in cambio di una quota annuale spediva allenatori del settore giovanile. Al termine della stagione 2011 grazie al terzo posto conquistato nel campionato di 1 Lyga \u00e8 stato ammesso in A Lyga, la massima serie nazionale, per la stagione 2012.\nCon la promozione in A Lyga il Trakai spost\u00f2 il suo campo da gioco allo Stadio LFF, lo stadio della federazione lituana a Vilnius, dotato di manto artificiale. Nel 2014 la prima stagione in A Lyga si concluse con il quarto posto finale, che valse al Trakai una storica qualificazione alla UEFA Europa League per l'edizione 2015-2016, conclusasi con l'eliminazione al secondo turno preliminare. Nelle due stagioni successive (2015 e 2016) il Trakai ha conquistato il secondo posto finale in campionato dietro allo \u017dalgiris Vilnius, e qualificandosi in entrambe le stagioni alla UEFA Europa League. Il Trakai raggiunse la finale della Lietuvos Taur\u0117 2015-2016, venendo sconfitto dallo \u017dalgiris Vilnius dopo i tempi supplementari. Sia nel 2016 sia nel 2017 il Trakai ha disputato la finale della Supercoppa lituana, venendo in entrambi i casi sconfitto sempre dallo \u017dalgiris Vilnius.\nAl termine della stagione 2017 si \u00e8 qualificato per i preliminari della UEFA Europa League 2018-2019. Nel primo turno i lituani hanno affrontato i gallesi del Cefn Druids, battendoli con un 1-0 in casa dopo un pareggio in trasferta; nel secondo il Trakai ha avuto la meglio anche sull'Ertis grazie a una vittoria in terra kazaka dopo un pareggio senza reti in casa; mentre nel terzo turno \u00e8 stato sconfitto dal Partizan, perdendo per 1-0 in trasferta e pareggiando per 1-1 in casa.\nNel gennaio 2019 il club ha cambiato denominazione in FK Riteriai.\nStatistiche.\nStatistiche nelle competizioni UEFA.\nTabella aggiornata alla fine della stagione 2019-2020.\nOrganico.\nRosa 2020.\nAggiornata al 27 settembre 2020."}
{"id": "5401244", "revid": "773636", "url": "https://it.wikipedia.org/wiki?curid=5401244", "title": "Storia della Societ\u00e0 Sportiva Juve Stabia", "text": "Dalle origini al dopoguerra.\nLa storia sportiva della Juve Stabia inizia nel 1907 quando i fratelli Romano e Pauzano Weiss fondano lo Stabia Sporting Club che inizialmente nel circondario costiero era un embrione di polisportiva che comprendeva varie discipline quali scherma, ciclismo, podismo, canottaggio e nuoto. Quattro anni dopo, nel 1911 nacque anche una sezione calcistica che diede inizio al calcio nella citt\u00e0 di Castellammare di Stabia.\nIl 12 febbraio 1911, gli stabiesi giocarono il loro primo incontro a Torre Annunziata contro la locale formazione dello S.F.A., terminata con il punteggio di 3 a 0 per gli stabiesi, poi, quattro anni dopo il 3 febbraio 1914 lo Stabia gioc\u00f2 la sua prima trasferta a Caserta contro la Casertana terminata con una schiacciante sconfitta per 14 a 0.\nIn quello stesso anno, inoltre, venne inaugurato anche il nuovo stadio disputando un'amichevole contro la squadra \"C\" del Naples il cui risultato finale sar\u00e0 fissato sullo 0 a 0. La formazione dello Stabia di allora, era composta da: Dell\u2019Aquila, Schettino, Celoro, De Rosa, il capitano Laugeri, Amato, Weiss, Pauzano, Romano I\u00b0, Romano II\u00b0 e Cappa.\nNel 1916, poi, la squadra stabiese si affili\u00f2 alla F.I.G.C. iscrivendosi al campionato di Terza Categoria dove venne eliminata dal Savoia nelle semifinali con il punteggio di 5 a 1, poi, dopo la pausa bellica causata dalla Prima Guerra Mondiale, il 21 aprile 1919, la societ\u00e0 venne rifondata grazie all'avv. Vincenzo Bonifacio disputando una gara amichevole contro una compagine di marinai inglesi chiamata \"War Lion\", conclusasi con un secco 6 a 0 per gli stabiesi, inoltre, sempre nello stesso anno, nel mese di agosto fu fondato un nuovo sodalizio che si chiamava Sport Club War, che nell\u2019anno seguente (1920) si fonder\u00e0 con lo Stabia affiliato alla F.G.C.I. Lega Sud.\nIn quegli anni, il percorso sportivo per gli stabiesi era molto frenetico, infatti, in una sfortunata annata, i giallobl\u00f9 persero una gara di qualificazione per la Prima Categoria (l\u2019attuale Serie A) perdendo con il Savoia, per 3 a 2 con i gol di Spera e Sarcinelli per lo Stabia.\nNel 1921, lo Stabia si conquist\u00f2 la promozione in Prima Categoria battendo in trasferta il Portici, poi, durante la stagione in Prima Categoria le partite casalinghe dello Stabia, vennero disputate, sul campo dove attualmente \u00e8 ubicato il mercato ortofrutticolo e solo in seguito, nel 1924, fu recintato. La stampa dell\u2019epoca, ribattezz\u00f2 quel campo \u201ccaienna\u201d, per il fatto che nessuna squadra riusciva a battere lo Stabia sul proprio terreno di gioco e proprio grazie a queste prerogative, lo Stabia ottenne la vittoria di un campionato di Promozione e due di Seconda Categoria. In seguito, la squadra ottenne dopo un tira e molla con l'amministrazione comunale di Castellammare di Stabia un terreno sul quale costruire il nuovo stadio e dove attualmente sorge il \u201cRomeo Menti\u201d. \nIn tutti gli anni venti, lo Stabia, disput\u00f2 diversi campionati tra Prima e Seconda Categoria, poi, nel 1929 si iscrisse al campionato di terza serie fece la spola tra i dilettanti fino al campionato di Prima Divisione 1936-1937 dove lo Stabia vinse il proprio girone senza subire sconfitte oltre alla Coppa di Natale, messa in palio dal Direttorio Regionale, battendo nella gara di ritorno, la Casertana per 5 reti ad 1. Nel 1937, poi, ad opera di Salvatore Russo, nacque a Castellammare una nuova societ\u00e0 sportiva, che prese il nome di A.C. Juventus Stabia che partecip\u00f2 a tornei dilettantistici fino al 1944, mentre l\u2019anno successivo si iscrisse alla FIGC. \nNel 1945, in piena Seconda Guerra Mondiale, lo Stabia partecip\u00f2 al torneo Campano misto tra squadre di Serie A, B e C dove dopo un campionato molto combattuto, lo Stabia vinse la finale contro la Salernitana, aggiudicandosi il torneo. Tra i protagonisti di quella stagione nella rosa stabiese vi era anche il grande ed indimenticato Romeo Menti scomparso sulla collina di Superga, nel tragico incidente aereo del 4 maggio 1949 e al quale \u00e8 stato dedicato lo stadio di Castellammare di Stabia.\nDagli anni cinquanta agli anni settanta.\nDopo aver conquistato la Serie C nel 1947-1948, lo Stabia sotto la presidenza di Giuseppe Donnarumma e Sentimenti in panchina arriv\u00f2 primo in Serie C nella stagione 1950-1951, a pari punti con il Foggia dove il 17 giugno 1951, nello spareggio giocato a Firenze, lo Stabia s'impose per 2-0 con una doppietta di Cereseto e si guadagn\u00f2 la promozione in Serie B. La rosa della prima promozione in Serie B dei giallobl\u00f9 era composta da: Giudici, Ciccone, Casuzzi, Sforza, Carissimi, Marra, Parvis, Palma G., Ferrari, Bellini, Piermattei, Lasagna, Celardo, Greselin, Rosi e Riconda.\nQuando lo Stabia, raggiunse la Serie B, fall\u00ec, la Juventus Stabia divenne inaspettatamente il primo club cittadino e per l'occasione abbandon\u00f2 il bianconero ed assunse il giallobl\u00f9, richiamandosi similmente al precedente Stabia, dove ai colori della citt\u00e0 nella stagione di Serie B 1951-1952 le vespe affrontarono squadre di valore come il Genoa, la Roma e il . A fine stagione, lo Stabia non riusc\u00ec a salvarsi e chiuse all'ultimo in classifica lasciando immediatamente la Serie B. L'anno successivo, le cose andarono ancora peggio, in quanto lo Stabia chiuse al 16\u00ba posto con nuova retrocessione, condita da un nuovo fallimento societario.\nIl decennio che va dalla fine degli anni '50 e fino all\u2019inizio degli anni '70, rappresent\u00f2 per il calcio stabiese un periodo anonimo, durante il quale la Societ\u00e0 Sportiva Juventus Stabia erede della defunta Associazione Calcio Stabia disput\u00f2 senza alti e bassi, campionati di IV Serie e Serie D dove solo sotto la guida di mister Moscardo, ci furono timidi segnali di ripresa volti verso traguardi pi\u00f9 ambiziosi ma vanificati in breve tempo. I calciatori che vestirono la maglia giallo-bl\u00e8 in quegl\u2019anni furono tanti, tra i quali ricordiamo il centravanti mattatore Ceccotti, Pagura, Mancuso, Palumbo, e i fratelli Salvatore e Giovanni Di Somma.\nGli anni settanta.\nGli anni settanta, per la iniziarono meglio del precedente decennio e con la squadra passata nelle mani del comm. Giuseppe Abbagnale gi\u00e0 nella stagione 1970-1971 si cominci\u00f2 ad allestire una squadra da Serie C, ma, nonostante gli sforzi, le vespe si classificarono all'undicesimo posto in classifica, poi, nel campionato successivo di Serie D 1971-1972 tra grossi sacrifici con Pietro Santin in panchina arriv\u00f2 una sudata promozione in Serie C avendo la meglio sulla e rimanendo in testa alla classifica dalla seconda giornata. \nDue stagioni dopo, con la disputa di un campionato disastroso, la retrocesse nuovamente in Serie D e ci rimase per due anni consecutivi, dove il primo anno nella stagione 1974-1975, sfior\u00f2 l'immediato ritorno perdendo lo spareggio con il , dopo aver terminato il campionato a pari punti. Nella finale disputata allo Stadio San Nicola di Bari, la con un seguito di 5.000 tifosi stabiesi, non riusc\u00ec nell'impresa di battere i potentini che sbloccarono il risultato alla fine del secondo tempo supplementare. Nel campionato 1975-1976, le vespe pur essendo protagoniste non riuscirono a guadagnarsi la promozione e conclusero al terzo posto, dietro ed Avezzano. \nAnche nell'anno successivo, ci fu lo stesso esito, nonostante lo svolgimento di un buon campionato, come nella stagione 1976-1977 gli stabiesi si fecero beffare all'ultima giornata dal , sua grande rivale vittoriosa per 1 a 0, lasciando cos\u00ec via libera alla Cavese che si aggiudic\u00f2 il torneo a quota 51, con le vespe seconde a 49 punti.\nNel campionato 1977-1978, la Lega decise di ristrutturare il torneo di Serie C, scindendo la stessa in due divisioni: Serie C1 e Serie C2, dove per essere promossi bastava classificarsi tra i primi sei. Al termine della stagione, le vespe, nonostante un buon campionato, si classificarono all'ottavo posto, perdendo il sogno promozione in Serie C2 che si concretizz\u00f2 nella stagione 1978-1979 con Nicola D'Alessio Monte in panchina e con una rosa formata da: Fumarola, Schettino, Lusuardi, Cenci, Fazzi, Iancarelli, Caligiuri e altri ancora. \nDopo la promozione in Serie C2 per la , ci furono importanti novit\u00e0 non solo sotto l'aspetto societario, ma anche sotto il profilo dei risultati, che per\u00f2 vengono allietati dalla conquista, da parte degli Allievi, del titolo di Campione d'Italia di categoria e della conquista del Campionato nazionale Dante Berretti per le squadre di Serie C1 e Serie C2 l'anno successivo.\nNella stagione 1979-1980, la , chiude il decennio degli anni settanta in Serie C2 con il 7\u00ba posto in campionato.\nGli anni ottanta.\nGli anni ottanta, per la , iniziarono prima con la retrocessione in Serie D al termine del campionato di Serie C2 1980-1981 e poi con il disastroso evento sismico che colp\u00ec l'Irpinia, e che coinvolse anche la citt\u00e0 di Castellammare di Stabia dove venne colpito lo Stadio San Marco, per cui la costringendo la ad emigrare per quasi cinque anni. I primi anni ottanta passarono per le vespe nell'anonimato con campionati mediocri, poi, nel 1982 venne costituita una nuova societ\u00e0 S.p.A., grazie all'entusiasmo di Vincenzo Zurolo, nuovo presidente della Juve Stabia e di alcuni suoi collaboratori.\nLa squadra, allenata dall'ex-portiere Lido Vieri, si classific\u00f2, nel Campionato Interregionale 1983-1984 al 5\u00ba posto e l'anno successivo sul terreno dello Stadio Comunale di Scafati sempre con Lido Vieri in panchina, gli stabiesi si espressero ad altissimi livelli conquistandosi una promozione in Serie C2 all'ultima giornata vincendo contro la Vigor Lamezia, poi, nello stesso anno la Juve Stabia torn\u00f2 a giocare anche Stadio Romeo Menti, che venne inaugurato, dopo lunghi lavori di ristrutturazione, con un incontro amichevole vinto per 3-2 contro l' del capitano Salvatore Di Somma, poi diventato dirigente stabiese, davanti a 15.000 spettatori.\nLa inizi\u00f2 il suo nuovo percorso in Serie C2, nel 1985-1986 con un tredicesimo posto finale nel girone D, mettendo in vetrina il giovane Marcello Prima, vincitore della classifica capocannonieri, con 21 reti segnate e idolo di tutti i tifosi giallobl\u00f9. La stagione 1986-1987 vide le vespe partire favorite per una storica promozione in Serie C1 con il gradito ritorno in panchina di Angelo Carrano, ma i risultati tardarono ad arrivare e il C.T. venne licenziato. Al suo posto venne chiamato Vincenzo Montefusco, ma dopo un breve periodo, rinunci\u00f2 e cos\u00ec venne richiamato Angelo Carrano che dopo uno sprint finale concluse solamente al 5\u00ba posto. Nel torneo 1987-1988, le vespe conquistarono una risicata salvezza condita da problemi societari e da una nuova retrocessione nel campionato 1988-1989, dopo che si erano alternati alla guida tecnica prima Lido Vieri e poi Renzo Aldi.\nGli anni novanta.\nAlla fine del Campionato Interregionale 1990-1991 con la promozione in Serie C2, la societ\u00e0 sull'orlo di una nuova crisi economica venne rilevata da Roberto Fiore che punt\u00f2 deciso al ritorno in Serie C1 dove con l'arrivo in panchina di Lu\u00eds Vin\u00edcio la squadra colse la salvezza dopo aver vinto lo spareggio con il Cerveteri, successivamente salvatosi dopo i play-out con Valdagno e . In questi anni, nella squadra militarono calciatori come Mauro Ruffelli, Condemi, Puntureri, Izzo, Giuseppe Ruotolo ed altri, allenati dall'ex Napoli Can\u00e9 e poi Santosuosso. Il capitano era in un primo momento Ruotolo, che cedette poi la fascia al pi\u00f9 esperto Izzo. La promozione in Serie C1 arriv\u00f2 al termine della stagione 1992-93, quando i giallobl\u00f9 vinsero il proprio girone collezionando 46 punti.\nIl club, nel 1996 poi modific\u00f2 la propria ragione sociale in \"Associazione Calcio Juve Stabia\" e nell'esordio in terza serie, tent\u00f2 subito il ritorno in Serie B, disputando un ottimo campionato e giungendo in finale dopo aver eliminato la . La finalissima ebbe luogo al San Paolo di Napoli contro la che vinse per 3-1 nei confronti delle vespe. Dopo cinque anni, la sfior\u00f2 l'ennesima promozione in Serie B nella stagione 1998-99, grazie ad un terzo posto con Giuliano Zoratti in panchina e con in rosa calciatori del calibro di Roberto Amodio e Gaetano Fontana, giunge terza in classifica, e in virt\u00f9 di questo piazzamento ottiene la qualificazione ai play-off.\nNelle semifinali play-off, gli stabiesi regolarono il , rifilando 2 reti a 0 nel ritorno a Castellammare ribaltando la sconfitta per 3 a 2 nel match d'andata, poi, nella finale disputata il 13 giugno 1999 al Partenio di Avellino contro il , le vespe persero 2-0 contro i \"bianchi\", vedendo sfumare la Serie B per la seconda volta nel giro di pochi anni.\nL'anno successivo, nella stagione 1999-2000, la squadra allenata da Salvatore Di Somma prima e da Fausto Silipo poi, disput\u00f2 un campionato disastroso che port\u00f2 le vespe stabiesi a giocarsi la salvezza ai play-out da quattordicesima, contro l'Atletico Catania. Gli incontri terminano rispettivamente 3-0 al Cibali ed 1-0 al Romeo Menti, risultati che costano la retrocessione in Serie C2 e il fallimento giunto nel 2001.\nGli anni duemila.\nNell'estate del 2002, dopo un anno di inattivit\u00e0 agonistica, l'imprenditore stabiese Paolo D'Arco, acquist\u00f2 prima il titolo del Comprensorio Nola e poi cambi\u00f2 la denominazione in \"Comprensorio Stabia\" permettendo la partecipazione al campionato di Serie D 2002-2003 classificandosi, a nono posto in classifica dopo un inizio difficile. L'annata successiva, la societ\u00e0 riprese la denominazione di \"Societ\u00e0 Sportiva Juve Stabia\", e durante il calciomercato estivo, ad opera del direttore sportivo Nicola Pannone, si costru\u00ec una rosa dove col dopo un testa a testa durato fino all'ultima giornata, le vespe si aggiudicarono lo scontro diretto (2-1) e la promozione diretta in Serie C2, vincendo anche la Coppa Italia Serie D al termine della finale con la Massese (battuta 4-2) disputata davanti ai 12.000 del Menti.\nLo Stabia, ritornato nei professionisti dopo tre stagioni rinforz\u00f2 ulteriormente la propria rosa per tornare in breve tempo in Serie C1 e dopo un secondo posto dietro il Manfredonia, ai play-off la squadra venne eliminata dalla Cavese, ma, grazie alla mancata iscrizione di varie societ\u00e0 delle serie superiori, nell'estate 2005 venne ripescato in Serie C1.\nNella stagione 2005-2006, con una terza serie arricchita dalla presenza di squadre come (battuto 3-1 al Romeo Menti nel derby) e , le vespe chiusero penultime, salvandosi ai play-out alle spese dell' vincendo in casa (2-1) e pareggiando poi in Sicilia (1-1).\nL'anno successivo, nella stagione 2006-07, la Juve Stabia si altern\u00f2 tra la zona play-off ed il 7\u00ba posto, uscendo dalla zona alta solo a due giornate dalla fine.\nNel campionato 2007-08, invece, i giallobl\u00e8 giungono quindicesimi nel girone B della Serie C1, guadagnando tuttavia l'opportunit\u00e0 di salvarsi ai play-out riuscendoci, grazie alla vittoria in casa del Lanciano per 1 a 0 e al pareggio a reti bianche disputato a Castellammare di Stabia.\nDopo l'ammissione al nuovo campionato di Lega Pro Prima Divisione, nella stagione 2008-09 sempre nel girone B, la nuova societ\u00e0, guidata dai presidenti Franco Manniello e Franco Giglio (ex presidente del ), affidarono la squadra a Maurizio Costantini che dopo un avvio non esaltante dopo una sconfitta esterna contro il Foggia, venne esonerato per far posto a Massimo Morgia. Alla quart'ultima partita del girone di andata il tecnico si dimetter\u00e0 e il suo posto verr\u00e0 occupato da Dario Bonetti, il quale anch'egli esonerato fece tornare in panchina Maurizio Costantini, che far\u00e0 il suo nuovo esordio in un Menti completamente messo a nuovo il 15 marzo 2009, in occasione del derby di ritorno con la Cavese perso per un gol.\nAl termine della stagione, le vespe andarono ai play-out nuovamente contro il Lanciano, dove nella gara di andata disputata il 31 maggio 2009 a Castellammare, gli stabiesi vinsero 2-1, poi, nella gara di ritorno, disputata il 7 giugno 2009 a Lanciano, lo Stabia venne sconfitto 0-1 e retrocedette in Lega Pro Seconda Divisione.\nDopo l'amara retrocessione, la societ\u00e0 stabiese, sent\u00ec il dovere di ritornare subito in Lega Pro Prima Divisione, cos\u00ec, durante la sessione di calciomercato, venne allestita una vera corazzata da parte del Direttore Sportivo Gigi Pavarese, guidata in panchina da Massimo Rastelli. I risultati arrivarono, e i giallobl\u00e8 conclusero la prima parte del torneo 2009-2010 in cima alla classifica, poi, alla penultima giornata, grazie al successo ai danni del Cassino per 2-0 ed al contemporaneo pareggio per 1-1 fra e , la torn\u00f2 dopo appena un anno in Lega Pro Prima Divisione.\nGli anni duemiladieci.\nNella stagione 2010-2011 la Juve Stabia affid\u00f2 l'allestimento della rosa a Salvatore Di Somma, mentre in panchina arriv\u00f2 Piero Braglia, sotto la cui gestione gli stabiesi disputarono un torneo al di sopra di ogni aspettativa, tanto da aggiudicarsi ad aprile il primo trofeo: la Juve Stabia vinse la Coppa Italia Lega Pro battendo in finale il Carpi (che in semifinale aveva eliminato la nel doppio confronto).\nAl termine dell'ultima giornata di campionato (pareggio al Ciro Vigorito di Benevento per 1-1) la Juve Stabia ebbe accesso ai play-off da quinta classificata, ritrovandosi ad affrontare proprio i sanniti. In casa, davanti a 10 000 spettatori, riusc\u00ec a vincere 1-0, grazie alla rete di Molinari, mentre la partita di ritorno termin\u00f2 con il risultato di 1-1: a segnare fu Tarantino su calcio di rigore, assegnato per un fallo commesso ai danni di Mezavilla. Passata in finale, la Juve Stabia affront\u00f2 l'Atletico Roma. La partita d'andata fu disputata in uno Stadio Romeo Menti gremito da 13 000 spettatori (tutto esaurito): il risultato finale fu di 0-0. La gara di ritorno fin\u00ec 2-0 per le vespe (reti di Morris Molinari e Giorgio Corona), che cos\u00ec, al terzo tentativo, riportarono la Serie B alle falde del Faito dopo sessant'anni.\nDopo la storica promozione, il sodalizio giallobl\u00f9 conferm\u00f2 in panchina Piero Braglia, ma il campionato non inizi\u00f2 nel migliore dei modi: alla prima giornata le vespe persero sul campo dell' che, trovatosi in svantaggio grazie a un gol di Danilevi\u010dius, riusc\u00ec a ribaltare il risultato. Il debutto interno avvenne nel posticipo della seconda giornata di campionato, ma anche qui i giallobl\u00f9 subirono una sconfitta per 2-1 contro il Verona. Il primo successo della stagione avvenne nel match interno col Pescara di Zeman, battuto per 3-2 in rimonta, con un \"cucchiaio\" su calcio di rigore di Erpen al 90'. La prima stagione in Serie B \u00e8 ricordata perch\u00e9 le vespe conseguirono il miglior piazzamento in cadetteria, grazie al nono posto finale.\nLa stagione 2012-2013 vide la alle prese con un calciomercato estivo molto difficile, con le partenze di Molinari e Tarantino, che non rinnovarono, mentre Sau torn\u00f2 al Cagliari per fine prestito. In panchina rimase Piero Braglia. Salvatore Di Somma riusc\u00ec ad allestire la rosa quasi completa per il 19 luglio 2012, prima della partenza per il ritiro di Gubbio. Il 19 agosto gli stabiesi batterono ai tiri di rigore (1-1 dopo i tempi supplementari) la Sampdoria al terzo turno di Coppa Italia, qualificandosi inopinatamente al quarto turno, dove sfidarono all'Artemio Franchi la Fiorentina: contro i viola persero l'accesso al turno successivo il 28 novembre 2012. In campionato le cose andarono decisamente meglio, poich\u00e9 la squadra campana si ritrov\u00f2 a fine girone d'andata in piena zona play-off. Il calciomercato della sessione invernale si rivela, tuttavia, poco soddisfacente: sono ceduti il calciatore belga Maury e il bomber lituano Danilevicius, mentre i nuovi acquisti deludono le aspettative. La Juve Stabia, infatti, disputer\u00e0 un girone di ritorno mediocre, riuscendo a ottenere la certezza della salvezza soltanto alla penultima giornata.\nIn estate il presidente Francesco Giglio decise di lasciare la Juve Stabia e l'amico Manniello, per dedicarsi meglio alle sue attivit\u00e0 lavorative. La nuova dirigenza conferm\u00f2 panchina il tecnico Piero Braglia, con una rivoluzione totale della rosa. Infatti restarono soltanto pochi calciatori della passata stagione, tra cui il capitano Caserta, mentre Dicuonzo, Scognamiglio, Mbakogu e Zito lasciarono la squadra per fare posto a nuovi calciatori come Samuel Di Carmine, in arrivo dal Cittadella, lo stabiese Gigi Vitale, in arrivo dal Napoli, e Scozzarella, che fece il proprio ritorno, oltre agli esperti difensori Contini e Lanzaro.\nIn occasione dalla Coppa Italia si gioc\u00f2 Juve Stabia-, che termin\u00f2 3-0 per le vespe stabiesi, che per\u00f2 il 17 agosto furono poi eliminate dal Varese ai rigori, dopo che il match era terminato 1-1. La prima partita del campionato di Serie B, il 24 agosto in trasferta contro il Pescara, si chiuse con il punteggio di 3-0 per gli abruzzesi. A causa dei risultati negativi la societ\u00e0 decise di esonerare l'allenatore della scalata in Serie B, Piero Braglia. Gli subentr\u00f2 Fulvio Pea, che successivamente fu esonerato per far spazio al ritorno del primo; tuttavia il nuovo cambio non port\u00f2 i frutti sperati per le vespe, che retrocessero aritmeticamente in Lega Pro con sei giornate d'anticipo il 26 aprile 2014, a seguito della sconfitta per 3-0 sul campo del .\nNella stagione 2014-2015, grazie ai 70 punti ottenuti, la Juve Stabia si classific\u00f2 quarta e raggiunse i play-off per accedere alla serie cadetta. Fu, per\u00f2, eliminiata al primo turno dopo aver perso ai tiri di rigore per 5-4 contro il . Nella stagione successiva le vespe conclusero al 10\u00ba posto con 42 punti, riuscendo ad evitare i play-out verso le ultime giornate. Nella stagione 2016-2017 si classificarono al quarto posto in Lega Pro (venendo poi eliminati ai play-off dalla , cos\u00ec come nel 2017-2018, nella nuova Serie C: dopo aver eliminato la nel secondo turno dei play-off, uscirono di scena agli ottavi, nuovamente contro la Reggiana, dopo due pareggi (0-0 in casa e 1-1 in trasferta), penalizzati dal peggior piazzamento in classifica nella stagione regolare nel proprio girone. La stagione 2018-2019 di Serie C vede la squadra disputare un ottimo campionato: battendo la Vibonese per 2-1 tra le mura amiche la squadra ottenne con due giornate d'anticipo la promozione in Serie B, dopo aver condotto la classifica dall'inizio del torneo."}
{"id": "5401250", "revid": "31886", "url": "https://it.wikipedia.org/wiki?curid=5401250", "title": "Amazoromus", "text": "Amazoromus \u00e8 un genere di ragni appartenente alla famiglia Gnaphosidae.\nDistribuzione.\nLe quattro specie note di questo genere sono diffuse in Brasile.\nTassonomia.\nNon sono stati esaminati esemplari di questo genere dal 2007.\nAttualmente, ad aprile 2015, si compone di quattro specie:"}
{"id": "5401256", "revid": "110157", "url": "https://it.wikipedia.org/wiki?curid=5401256", "title": "Ionide", "text": "Ionide () era un demo dell'Attica. Secondo alcuni storici era collocato a sud di Pallene, presso la moderna Charvati; altri lo identificano con le moderne Draphi, Lutro o Vurva.\nNon si sa con certezza se l'eroe eponimo, Ione, era figlio dell'eroe Gargetto o di Xuto, che diede il nome ai Greci Ioni. L'associazione del figlio di Xuto all'Attica, tuttavia, sembra piuttosto tarda, cosicch\u00e9 \u00e8 pi\u00f9 probabile che si tratti del figlio di Gargetto. Di Ionide si sa poco: dalle iscrizioni si conosce solo che condivideva con Cidantide il culto per Eracle."}
{"id": "5401280", "revid": "767487", "url": "https://it.wikipedia.org/wiki?curid=5401280", "title": "Propane Nightmares", "text": "Propane Nightmares \u00e8 un singolo del gruppo musicale australiano Pendulum, pubblicato il 28 aprile 2008 come secondo estratto dal secondo album in studio \"In silico\".\nDescrizione.\nTerza traccia di \"In silico\", \"Propane Nightmares\" \u00e8 caratterizzata da un campionamento del brano \"Million Miles from Home\" del gruppo musicale tedesco Dune. In base a ci\u00f2, gli autori originari sono stati accreditati nel brano.\nVideo musicale.\nIl videoclip, reso disponibile per la visione il 27 marzo 2008 attraverso il canale YouTube del gruppo, ruota attorno a un culto religioso molto somigliante all'Heaven's Gate, in particolare al suicidio di massa dei membri per avvelenamento. Nel mezzo, si alternano scene del gruppo intento ad eseguire il brano con altre in cui due membri della setta rifiutano di suicidarsi e si danno alla fuga.\nTracce.\nTesti e musiche di Rob Swire, Bernd Burhoff, Oliver Froning e Jens Oettrich."}
{"id": "5401282", "revid": "1305772", "url": "https://it.wikipedia.org/wiki?curid=5401282", "title": "Pratt &amp; Whitney Canada PW200", "text": "La serie Pratt &amp; Whitney Canada PW200 \u00e8 una famiglia di motori aeronautici turboalbero prodotti dall'azienda canadese Pratt &amp; Whitney Canada e destinati a velivoli civili.\nStoria del Progetto.\nLa Pratt &amp; Whitney Canada inizi\u00f2 a progettare i motori PW200 nel 1983. Questo tipo di motori sono stati certificati per una gamma di potenza che va dai 431 shp (321\u00a0kW) ai 610 shp (450\u00a0kW) e sono utilizzati prevalentemente come propulsori per elicotteri leggeri biturbina. In ogni versione appartenente a questa famiglia \u00e8 installato un sistema automatico di controllo dei parametri e prestazioni del motore, detto FADEC.\nL'EASA, l'agenzia europea per la sicurezza aerea, ha certificato per la prima volta un motore di questa famiglia nel 1991."}
{"id": "5401290", "revid": "300067", "url": "https://it.wikipedia.org/wiki?curid=5401290", "title": "\u00d3scar Asi\u00e1in", "text": "Carriera.\nCon il ha disputato una edizione dei Mondiali (1974) e una dei Giochi olimpici (1968)."}
{"id": "5401292", "revid": "287204", "url": "https://it.wikipedia.org/wiki?curid=5401292", "title": "Oscar Asiain", "text": ""}
{"id": "5401293", "revid": "26630", "url": "https://it.wikipedia.org/wiki?curid=5401293", "title": "Giancarlo Rittmeyer", "text": "\u00c8 ricordato per essere morto la notte del disastro del Vajont perch\u00e9, con altri colleghi, era addetto al controllo del movimento franoso che incombeva sul bacino artificiale.\nBiografia.\nI primi anni.\nGiancarlo Rittmeyer nacque a Trieste, da genitori locali. Nel 1952, insieme al suo fraterno amico Gianni Cameri, consegu\u00ec il diploma di geometra all'Istituto Tecnico Leonardo Da Vinci di Trieste, e nel 1953 fu allievo della scuola nazionale di alpinismo Emilio Comici di Trieste.\nLa carriera.\nNel 1954 trov\u00f2 lavoro alla SADE come topografo perfetto nel costruire dighe, canali e centrali elettriche, destinato spesso nella sede di Conegliano, Pordenone e Barcis. Militava nell'organizzazione sindacale FIDAE (Federazione italiana dipendenti aziende elettriche) e alloggiava in una pensione a Pordenone.\nDi fede religiosa e grande valore professionale, molto bravo nel disegno e nella pittura, era molto apprezzato sia dai colleghi, come il geometra Raffaele Coan, sopravvissuto perch\u00e9 rientrato a casa la sera del disastro, che dai superiori, gli ingegneri Mario Pancini e Alberico Biadene, come dichiararono negli interrogati della commissione Bozzi il 22-23 ottobre 1963.\nLa diga del Vajont.\nNel 1958, sotto la direzione di Pancini, aveva seguito con altri tecnici la costruzione della diga del Vajont e delle opere annesse. Terminata la costruzione della diga, nel 1960 venne trasferito presso la direzione del servizio costruzioni idrauliche a Venezia, con incarichi specialistici, che a volte lo facevano salire anche al Vajont. Pur lavorando, riusciva a frequentare la vicina universit\u00e0 di Ca' Foscari e stava per laurearsi in architettura.\nNel 1963, come dipendente dell'Enel-Sade, era capocantiere alla Digonera, a Caprile. Da qualche settimana, era ritornato al Vajont con un suo collega, il geometra Giuseppe Pesavento. A maggio, nella cabina controllo in cima alla diga, spieg\u00f2 a studenti delle medie inferiori in gita come tenevano sotto controllo i movimenti della grande frana, ispirando il futuro geologo triestino Livio Sirovich. Rittmeyer e Pesavento erano in trasferta e alloggiavano all'albergo Marina di Longarone e non al Vajont come gli altri colleghi. Tuttavia, il 1\u00ba ottobre, con Pancini andato in vacanza negli Stati Uniti, Biadene decise che, data la loro precedente conoscenza dell'ambiente, erano proprio i pi\u00f9 adatti per monitorare l'avanzamento della frana e il progressivo svuotamento del lago.\nInsieme ai colleghi Gianfranco Baccichetto, Pesavento, Valentino Bruno Rossi e Angelo De Pra, si era sempre sentito spiegare da Pancini, come da Biadene, che la frana sarebbe scesa a fette, a blocchi, e quando si fosse appoggiata dall'altra parte non vi sarebbe stato pi\u00f9 nulla da temere. Cos\u00ec continuava a lavorare, anche se faceva certo impressione notare ormai a vista d'occhio il movimento del terreno, il dilatarsi delle fessure, l'inclinarsi degli alberi.\nLa morte.\nLa sera del 9 ottobre 1963 era nella sua casa a Mestre, in viale Garibaldi 87 di Venezia, con la moglie incinta, ma Biadene, attraverso una telefonata a un suo collega, il geometra Elio Tramontin, che abitavano in due appartamenti affiancati, lo fece rientrare subito al Vajont in vista della caduta della frana. Non cen\u00f2 e part\u00ec subito in auto, arrivando al Vajont in oltre due ore, dopo le 21.00. Avendo sotto gli occhi la montagna che stava cedendo, circa alle 22.00, dalla cabina dei comandi centralizzati sul versante sinistro del bacino, chiam\u00f2 Biadene a Venezia per chiedere istruzioni. Il 12 febbraio 1969, in un'udienza al processo di primo grado, Biadene dichiar\u00f2:\nSul ritrovamento del suo corpo, ancora oggi ci sono fonti contrastanti, ma \u00e8 pi\u00f9 attendibile che non sia mai stato trovato, visto che la zona della diga era stata dilavata da due ondate di fango, acqua e detriti alte rispettivamente 200 e 150 metri. La lapide commemorativa della chiesetta di Sant'Antonio da Padova al Colomb\u00e8r, posta presso la diga il 9 ottobre 1983, ricorda il suo nome, scritto per\u00f2 \"Ritmajer\", come viene pronunciato.\nVita privata.\nSi spos\u00f2 con Rosanna Di Girolamo e il figlio nacque cinque mesi dopo la sua morte."}
{"id": "5401294", "revid": "212348", "url": "https://it.wikipedia.org/wiki?curid=5401294", "title": "Antonino Mistretta", "text": "Biografia.\nNato a Mussomeli il 9 luglio 1929 in un'antica famiglia, discendente dai Sorce-Malaspina, dopo aver frequentato le scuole elementari a Mussomeli prosegu\u00ec i suoi studi a Palermo (Istituto Don Bosco) e a Caltanissetta (Liceo Classico Ruggero Settimo), iscrivendosi alla Facolt\u00e0 di Medicina e Chirurgia dell'Universit\u00e0 di Palermo, per trasferirsi poi a Catania presso la cui Universit\u00e0 consegu\u00ec la Laurea.\nAttivit\u00e0 universitaria.\nLa sua carriera universitaria presso l'Ateneo catanese lo port\u00f2 ad essere assistente e collaboratore di grandi Maestri della medicina (il prof. Gianmaria Rasario ed il prof. Giuseppe Di Maria), occupandosi di cardiologia ed elettrocardiografia ed in seguito di tisiologia e pneumologia. Professore Ordinario di Fisiopatologia Respiratoria presso l'Universit\u00e0 degli Studi di Catania dal 1975, a partire dal 1978 fu titolare della Cattedra di Malattie dell'Apparato Respiratorio presso lo stesso Ateneo catanese, assumendo anche il ruolo di Direttore dell'Istituto di Malattie Respiratorie e delle Scuole di Specializzazione in Malattie dell'apparato respiratorio, in fisiopatologia e fisiochinesiterapia respiratoria e in allergologia respiratoria.\nAttivit\u00e0 accademica.\nNel corso della sua carriera fu Presidente Nazionale della Societ\u00e0 Italiana di Fisiopatologia Respiratoria, della Societ\u00e0 Italiana di Medicina Respiratoria e dell'Unione Italiana per la Pneumologia, Governor per l'Italia dell'American College of Chest Physician, Vicepresidente Nazionale della Federazione iItaliana per la lotta contro la tubercolosi, oltre che membro della Commissione Unica per il Farmaco (CUF) per due legislature, dal 1993 al 1997, e Accademico Onorario Straniero dell'Accademia Medica Argentina.\nAttivit\u00e0 scientifica.\nAutore di oltre 600 lavori scientifici pubblicati su prestigiose riviste internazionali, gli furono conferiti diversi premi fra i quali la medaglia d'oro \"Carlo Forlanini\" per meriti scientifici. \nA suo nome l'Unione Italiana per la Pneumologia ha istituito un Premio destinato ai giovani pneumologi under 40.\nAltre attivit\u00e0.\nPersonalit\u00e0 poliedrica dai tanti interessi, Antonino Mistretta studi\u00f2 per anni la Santa Sindone, elaborando delle teorie sulle cause di morte dell'uomo della Sindone. Mistretta fu Cavaliere di Gran Croce dell'Ordine Equestre del Santo Sepolcro di Gerusalemme e Luogotenente dello stesso Ordine per la Sicilia dal 1995 fino al momento della scomparsa.. Appassionato di musica classica e jazz, nel gennaio del 2000 diresse l'Orchestra Sinfonica della RAI di Torino presso il Teatro Regio.. \nNel maggio del 2015 l'Amministrazione comunale di Mussomeli ha deciso di intitolare a suo nome una strada del comune."}
{"id": "5401298", "revid": "1964823", "url": "https://it.wikipedia.org/wiki?curid=5401298", "title": "Alan Aguerre", "text": ""}
{"id": "5401305", "revid": "62748", "url": "https://it.wikipedia.org/wiki?curid=5401305", "title": "Cane da riporto", "text": ""}
{"id": "5401306", "revid": "247222", "url": "https://it.wikipedia.org/wiki?curid=5401306", "title": "Quella gente l\u00e0", "text": "Quella gente l\u00e0 \u00e8 un album di Bruno Lauzi, pubblicato dalla Numero Uno nel settembre del 1975.\nSi tratta del rifacimento di alcuni brani gi\u00e0 presenti in due precedenti album dell'artista genovese: \"Lauzi al cabaret\" e \"Kabaret n. 2\".\nTracce.\nBrani composti da Bruno Lauzi, eccetto dove indicato."}
{"id": "5401308", "revid": "21880", "url": "https://it.wikipedia.org/wiki?curid=5401308", "title": "Dolichos melanophtalmus", "text": ""}
{"id": "5401320", "revid": "1543377", "url": "https://it.wikipedia.org/wiki?curid=5401320", "title": "Occupazione della Renania", "text": "L'occupazione della Renania (1\u00ba dicembre 1918 - 30 giugno 1930) fu una conseguenza del crollo dell'Esercito imperiale tedesco nel 1918. Nonostante la Germania fosse risultata vittoriosa sul fronte orientale in seguito alla rivoluzione russa, l'alto comando militare non era riuscito a prevenire la continua erosione del morale, sia a livello nazionale che nell'esercito. Nonostante il trasferimento di truppe veterane dal fronte orientale per combattere sul fronte occidentale, l'Offensiva di primavera fu un fallimento e, in seguito allo scoppio della rivoluzione tedesca, il governo provvisorio della Germania venne obbligato ad accettare i termini dell'armistizio del 1918. Ci\u00f2 includeva l'accettazione del fatto che le truppe delle potenze vittoriose occupassero la riva sinistra del Reno e quattro \"teste di ponte\" della riva destra con un raggio di intorno a Colonia, Coblenza e Magonza e un raggio di attorno a Kehl. Inoltre, la riva sinistra del Reno e una striscia larga ad est del Reno venne dichiarata zona demilitarizzata.\nIl trattato di Versailles ripet\u00e9 queste disposizioni, ma limit\u00f2 la presenza delle truppe straniere a quindici anni dopo la firma del trattato (fino al 1934). Lo scopo dell'occupazione era da una parte fornire sicurezza alla Francia contro un rinnovato attacco tedesco, dall'altra servire da garanzia per gli obblighi di risarcimento. Dopo che ci\u00f2 venne apparentemente raggiunto con il Piano Young, l'occupazione della Renania venne terminata prematuramente il 30 giugno 1930. L'amministrazione della Renania occupata era sotto la giurisdizione dell'Alta Commissione inter-alleata della Renania con sede presso l'Alto Presidio della Provincia del Reno a Coblenza.\nForze di occupazione.\nForze americane (1918\u20131923).\nGli Stati Uniti occuparono l'area centrale della Renania lungo il fiume della Mosella e la testa di ponte di Coblenza. Il generale John J. Pershing, comandante dell'American Expeditionary Forces (A. E. F.), cre\u00f2 la 3\u00aa Armata americana per questo scopo, dando il comando al maggiore generale Joseph T. Dickman. All'inizio del 1919, la 3\u00aa Armata comprendeva circa 250.000 uomini. Gli americani aprirono il loro quartier generale in un edificio governativo prussiano sul Reno a Coblenza. In quei giorni, la bandiera a stelle e strisce sorvol\u00f2 la fortezza di Ehrenbreitstein. Nel luglio del 1919, la 3\u00aa Armata venne sciolta e sostituita dalle American Forces in Germany (AFG) sotto il comando del maggiore generale Henry Tureman Allen. Dopo un costante ritiro delle truppe, alla fine del 1919 l'AFG comprendeva circa 20.000 uomini in un territorio ridotto. Rispetto alla zona di occupazione francese, gli americani andavano molto d'accordo con la popolazione tedesca, intraprendendo anche una serie di relazioni amorose. Il generale Allen prese anche parte nel salvare la fortezza di Ehrenbreitstein dalla distruzione da parte delle forze alleate nel 1922. Dopo pi\u00f9 di quattro anni di occupazione, l'amministrazione Harding decise di riportare le truppe a casa. Alla fine, gli ultimi americani lasciarono il loro quartier generale a Coblenza nel gennaio del 1923. La zona di occupazione americana venne di conseguenza consegnata ai francesi, che da quel momento controllarono la maggior parte della Renania occupata.\nForze belghe.\n (cinque divisioni) con il suo quartier generale ad Aquisgrana e con le sue truppe di stanza a Krefeld. Erano comandati da Armand Huygh\u00e9.\nBritish Army of the Rhine.\nIl British Army entr\u00f2 in territorio tedesco il 3 dicembre 1918. La British Army of the Rhine venne istituita come forza di occupazione nel marzo del 1919. Situata a Colonia, pubblicava \"The Cologne Post\".\nArm\u00e9e du Rhin.\nL'8\u00aa e la 10\u00aa Armata francesi costituirono originariamente le forze francesi coinvolte nell'occupazione. L'8\u00aa armata era comandata dal generale Augustin G\u00e9rard e occup\u00f2 il Palatinato. La 10\u00aa Armata era comandata dal generale Charles Mangin ed era responsabile per il resto della zona francese dal suo quartier generale a Magonza.\nIl 21 ottobre 1919, vennero fuse per formare l'Armata francese del Reno.\nNel 1919 la Francia stanzi\u00f2 tra i 25.000 e i 40.000 soldati coloniali francesi nella Renania. Alcune donne tedesche sposarono soldati africani delle forze occupanti, mentre altre ebbero figli da loro fuori dal matrimonio (da qui l'etichetta denigratoria \"Bastardi della Renania\") e vennero considerate dai tedeschi di destra una disgrazia pubblica. Il generale Henry Tureman Allen rifer\u00ec al Segretario di Stato americano che dall'inizio dell'occupazione fino al giugno 1920 ci furono 66 casi di accuse formali contro i soldati coloniali di colore, di cui 28 condanne, ed ammise che c'erano molti altri casi non denunciati. Nonostante questi casi occasionali, \"le atrocit\u00e0 grossolane da parte dei soldati coloniali negri francesi accusate dalla stampa tedesca, come i presunti rapimenti, seguiti dagli stupri, dalle mutilazioni, dagli omicidi e dall'occultamento dei corpi delle vittime, sono false e intese come propaganda politica\".\nL'occupazione francese di Francoforte ebbe luogo dal 6 aprile al 17 maggio 1920. Il secondo giorno nove civili vennero fucilati da truppe marocchine in un incidente fuori da Hauptwache. Questo incidente venne usato per lanciare una campagna razzista contro l'uso francese delle truppe coloniali, collegando l'incidente con accuse di assalti diffusi da parte di soldati neri nell'esercito di occupazione francese contro donne locali comprese le accuse di stupro sistemico ed altre atrocit\u00e0 contro la popolazione civile tedesca attribuite principalmente ai tirailleur senegalesi. Gli eventi portarono ad una diffusa campagna della stampa di destra tedesca, che li soprannomin\u00f2 \"la Vergogna Nera\" (\"Die schwarze Schande\" o \"Die schwarze Schmach\") e li descrisse come una forma di umiliazione francese della nazione tedesca\nNel 1923, in risposta al mancato pagamento da parte della Germania dei risarcimenti ai sensi del Trattato di Versailles, Francia e Belgio occuparono la zona industriale della Ruhr in Germania, la maggior parte della quale si trovava sul fiume sulla riva orientale del Reno fino al 1925. Molti tedeschi vennero uccisi durante le proteste di disobbedienza civile, per esempio contro il congedo degli ufficiali tedeschi.\nForze di spedizione siamesi.\nAnche le forze di spedizione siamesi parteciparono all'occupazione fino al 1919 con le loro truppe di stanza a Neustadt an der Weinstra\u00dfe, situata nella zona francese."}
{"id": "5401325", "revid": "21880", "url": "https://it.wikipedia.org/wiki?curid=5401325", "title": "Dolichos unguiculatus", "text": ""}
{"id": "5401330", "revid": "474175", "url": "https://it.wikipedia.org/wiki?curid=5401330", "title": "New York Journal", "text": "Il New York Journal \u00e8 stato un quotidiano statunitense pubblicato tra il 1937 e il 1966, di propriet\u00e0 di William Randolph Hearst, uno dei primi e forse il pi\u00f9 celebre esempio di \"giornale scandalistico\".\nStoria.\nIl fratello minore di Joseph Pulitzer (Albert) aveva fondato il \"New York Morning Journal\" nel 1882. John R. McLean in breve tempo acquis\u00ec il giornale, nel 1895, e fu presto venduto a Hearst, che fond\u00f2 l\"'Evening Journal\" circa un anno dopo.\nHearst intraprese quindi una vera e propria guerra circolazione con il \"New York World\", il quotidiano gestito dal suo \"ex mentore\" Joseph Pulitzer, dal quale tra l'altro \"rub\u00f2\" i fumettisti George McManus e Richard F. Outcault, inventore del personaggio di Yellow Kid. Nel mese di ottobre del 1896, Outcault abbandon\u00f2 il \"New York Journal\" di Hearst. In seguito a una sentenza, fu assegnato il titolo \"Hogan's Alley\" al \"World\" e \"The Yellow Kid\" al \"Journal\". Da \"Yellow Kid\" verr\u00e0 poi coniata la locuzione \"Yellow Journalism\", in italiano: \"giornalismo scandalistico\", usata per descrivere articoli sensazionalistici e spesso falsi, che hanno contribuito, insieme al prezzo di un solo centesimo, al notevole aumento della circolazione di questo giornale. Il \"Yellow Kid\" fu comunque uno dei primi fumetti stampati a colori. Molti credevano che come parte di questo, a parte qualsiasi sentimento nazionalistico, Hearst potrebbe aver contribuito ad avviare la guerra ispano-americana del 1898 per aumentare le vendite."}
{"id": "5401331", "revid": "1543377", "url": "https://it.wikipedia.org/wiki?curid=5401331", "title": "Evgenij Umnov", "text": "Biografia.\nDal 1927 ha pubblicato oltre 200 problemi, per lo pi\u00f9 di stile strategico in due mosse, ottenendo molti riconoscimenti, tra cui 16 primi premi.\nGiudice Internazionale per la composizione (1956) e Maestro Internazionale della composizione (1975).\nAutore di opere fondamentali sulla teoria e la storia dei problemi di scacchi, prende il suo nome una combinazione tematica detta \"tema Umnov\", che consiste nell'occupazione da parte del bianco di una casa appena abbandonata dal nero.\nHa pubblicato molti problemi in collaborazione con altri problemisti russi, tra cui Rafael Kofman e Lev Il'i\u010d Lo\u0161inskij.\nOttenne l'onorificenza di Maestro dello sport dell'Unione Sovietica.\nDi professione era un insegnante di matematica.\nDue suoi problemi:"}
{"id": "5401333", "revid": "203463", "url": "https://it.wikipedia.org/wiki?curid=5401333", "title": "Evgeny Umnov", "text": ""}
{"id": "5401336", "revid": "712828", "url": "https://it.wikipedia.org/wiki?curid=5401336", "title": "Arms Corporation", "text": " \u00e8 stato uno studio di animazione giapponese fondato il 18 novembre 1996 con sede a Suginami, Tokyo.\nHa chiuso il 22 luglio 2020 per bancarotta."}
{"id": "5401338", "revid": "281901", "url": "https://it.wikipedia.org/wiki?curid=5401338", "title": "Dussumieriidae", "text": "I Dussumieriidae sono una famiglia di pesci ossei marini appartenenti all'ordine Clupeiformes.\nDistribuzione e habitat.\nDiffusi in tutti gli oceani tropicali e subtropicali tranne l'Oceano Atlantico di nordest. Nel mar Mediterraneo orientale sono presenti quattro specie penetrate dal mar Rosso attraverso la migrazione lessepsiana: \"Dussumieria acuta\", \"D. elopsoides\", \"Etrumeus golanii\" ed \"E. sadina\".\nSono pesci pelagici, generalmente costieri.\nDescrizione.\nL'aspetto di questi pesci \u00e8 pressoch\u00e9 identico a quello degli affini Clupeidae, famiglia molto pi\u00f9 diffusa e ricca di specie. L'unica differenza sostanziale \u00e8 la presenza di un solo scudetto pelvico (scaglia rigida modificata) e dunque l'assenza della carena ventrale tipica dei clupeidi.\nLa taglia delle varie specie va dai 14 ai 33\u00a0cm.\nPesca.\nAlcune specie come \"Dussumieria acuta\" hanno una certa importanza per la pesca commerciale.\nTassonomia.\nTalvolta inclusi nei Clupeidae. La tassonomia della famiglia, specie quella del genere \"Etrumeus\", \u00e8 in corso di revisione."}
{"id": "5401353", "revid": "110157", "url": "https://it.wikipedia.org/wiki?curid=5401353", "title": "The Greatest Hits (3 Doors Down)", "text": "The Greatest Hits \u00e8 la prima raccolta di successi della band statunitense 3 Doors Down. \u00c8 stata pubblicata il 19 novembre 2012, per la Republic Records. La raccolta include nove successi remixati e rimasterizzati, pi\u00f9 tre nuove canzoni, \"One Light,\" \"There's a Life,\" and \"Goodbyes\". Le nuove canzoni sono le prime con Chet Roberts alla chitarra."}
{"id": "5401354", "revid": "767487", "url": "https://it.wikipedia.org/wiki?curid=5401354", "title": "The Good Life (film)", "text": "The Good Life \u00e8 un film documentario del 2014 diretto da Niccol\u00f2 Ammaniti, scrittore che debutta alla regia raccontando la vita di tre italiani che in India hanno intrapreso una nuova esistenza.\nTrama.\nIl documentario si apre con le immagini di un sacerdote che si immerge nel Gange, recitando preghiere durante le prime ore del giorno. Il sacerdote \u00e8 Baba Shiva, un italiano scappato dalla regione veneta a causa della leva militare e che raggiunse Benares nello stato dell'Uttar Pradesh negli anni settanta. Baba Shiva spiega di come in India \u00e8 diventato sacerdote induista e di come ha scoperto la tolleranza, come massima espressione di tutte le virt\u00f9. Durante le interviste Baba Shiva descrive il rapporto con l'Italia in cui fatica a trovare la sua dimensione e dell'episodio in cui vi \u00e8 ritorna per salutare la madre, che inizialmente non lo riconosce e della successiva gioia dell'incontro.\nEris \u00e8 invece un trevigiano che ha scelto di vivere da nomade con la sua famiglia attraversando l'Asia fino a stabilirsi nelle zone settentrionali a contatto con l'Himalaya, costruendo case con l'aiuto di undici ragazzi di strada che ha adottato. Descrivendo la sua precedente vita da nomade spiega di come si sia trovato a costruire un intero villaggio nonostante le difficolt\u00e0 incontrate con il modo di lavorare locale e della sua criticit\u00e0 verso il sistema educativo italiano, che non gli permetteva di esprimersi al meglio.\nL'ultimo protagonista \u00e8 Baba Giorgio, scappato di casa a quattordici anni, seguendo delle voci che gli dicevano che doveva andare in India. Giorgio illustra la sua esperienza, che lo ha portato nel continente asiatico partendo in autostop e diventando sadhu dopo una lunga iniziazione, fatta di un digiuno di 41 giorni. Divenuto custode di un piccolo tempio, Baba Giorgio descrive la sua \"chiamata\" e di come ha ripreso contatti con la famiglia solo a seguito di molte decadi.\nProduzione.\nIl documentario si offre come riflessione sulla testimonianza diretta di emigranti italiani partiti per la ricerca del benessere interiore, spirituale, piuttosto che da motivazioni economiche. Viene suddiviso in tre parti a seconda delle testimonianze, alternando scene di vita quotidiana dei protagonisti a quelle delle interviste. La scelta degli intervistati \u00e8 frutto di incontri che il regista ha avuto con i protagonisti negli anni novanta, descrivendoli come nostalgici, ma allo stesso tempo soddisfatti.\n Il documentario \u00e8 stato sostenuto dal fondo audiovisivo del Friuli Venezia Giulia e doveva essere inizialmente trasmesso in tre puntate sul network americano \"Current TV, \"canale fallito al ritorno dall'India dello scrittore."}
{"id": "5401356", "revid": "1924342", "url": "https://it.wikipedia.org/wiki?curid=5401356", "title": "Lo\u00efc Nottet", "text": "Dal 2015 \u00e8 sotto contratto con la Sony Music.\nBiografia.\nHa partecipato nel 2014 come concorrente alla terza edizione di The Voice Belgique (versione belga del format The Voice) nel team di Beverly Jo Scott, classificandosi al secondo posto.\nNell'ottobre dello stesso anno \u00e8 uscito il suo primo videoclip: una cover di \"Chandelier\" di Sia, \nIl 3 novembre 2014 la Radio-T\u00e9l\u00e9vision Belge de la Communaut\u00e9 Fran\u00e7aise (RTBF), emittente televisiva della comunit\u00e0 francofona belga, ha annunciato ufficialmente che Nottet avrebbe rappresentato il Belgio all'Eurovision Song Contest 2015 a Vienna col brano \"Rhythm Inside\". La canzone \u00e8 riuscita a raggiungere la finale, dove ha conquistato il 4\u00ba posto con 217 punti, riportando per il Belgio il miglior risultato alla manifestazione eurovisiva dall'Eurovision Song Contest 2003, anno nel quale le Urban Trad arrivarono seconde con 165 punti. Inoltre, era dal 2010, con la canzone \"Me and My Guitar\" di Tom Dice, che il Belgio non arrivava nella top 3 della semifinale.\nHa vinto, nel 2015, la sesta edizione di \"Danse avec les stars\", versione francese di \"Ballando con le stelle\".\nIl 27 ottobre 2017, esce il suo single \"Million Eyes\" che diventer\u00e0 un successo internazionale, oggi ha pi\u00f9 di 60 milioni di visti su YouTube.\nNel novembre 2017 ha vinto il premio come Best Belgian Act agli MTV Awards \"EMA 2017\" di Londra."}
{"id": "5401364", "revid": "287204", "url": "https://it.wikipedia.org/wiki?curid=5401364", "title": "Centro de Ensino Unificado de Bras\u00edlia Esporte Clube", "text": "Il Centro de Ensino Unificado de Bras\u00edlia Esporte Clube, noto anche semplicemente come CEUB, era una societ\u00e0 calcistica brasiliana con sede a Brasilia, capitale del Brasile e del Distretto Federale.\nStoria.\nIl club \u00e8 stato fondato nel 1968, dagli studenti universitari del Centro de Ensino Unificado de Bras\u00edlia (UniCEUB). Il club ha vinto il Campionato Brasiliense nel 1973, dopo aver sconfitto in finale il Rela\u00e7\u00f5es Exteriores. Il club ha partecipato al Campeonato Brasileiro S\u00e9rie A nel 1973, nel 1974, e nel 1975. Il CEUB ha chiuso il suo reparto di calcio professionistico nel 1976 con Ad\u00edlson Peres come ultimo presidente."}
{"id": "5401365", "revid": "46291", "url": "https://it.wikipedia.org/wiki?curid=5401365", "title": "Specie di Phaseolus", "text": ""}
{"id": "5401367", "revid": "114431086", "url": "https://it.wikipedia.org/wiki?curid=5401367", "title": "Maimuna", "text": "Biografia.\nNata nell'URSS da madre russa e da padre originario del Mali, si \u00e8 trasferita durante l'infanzia coi genitori nel Paese paterno, ma in seguito la famiglia ha finito per stabilirsi a Minsk, dove viveva la nonna materna. Ha imparato a suonare il violino all'et\u00e0 di 10 anni.\nHa rappresentato la Bielorussia all'Eurovision Song Contest 2015 accompagnando al violino il cantante Uzari. La loro canzone non ha guadagnato l'accesso alla serata finale."}
{"id": "5401368", "revid": "287204", "url": "https://it.wikipedia.org/wiki?curid=5401368", "title": "Gojushichi butsu", "text": "Il lignaggio dei Cinquantasette Patriarchi o Gojushichi Butsu rappresenta la Trasmissione del Dharma da una generazione all'altra.\nNelle versioni relative ai templi ed ai monasteri in cui \u00e8 adottato, viene recitato all'inizio o alla fine di tutte le sedute di meditazione quotidiane per aiutare a ricordare ai monaci e ai praticanti laici, discepoli di un maestro Zen la validit\u00e0 dell'insegnamento che, da cuore a cuore, da Shakyamuni a Mahakashapa ad oggi, lega attraverso i secoli gli illuminati del passato con quelli attuali.\nPer rimarcare ulteriormente questa continuit\u00e0 e l'equivalenza di ogni realizzazione tra i Buddha leggendari del passato e i capostipiti dei monasteri delle varie scuole, spesso, in varie tradizioni viene aggiunto al nome di ogni maestro l'appellativo Daiosho, ovvero grande illuminato o grande maestro.\nVenne sviluppato perlopi\u00f9 in Cina, durante la dinastia Tang, incorporando grandi nomi del buddhismo indiano e del buddhismo mahayana, ma venne pubblicato per la prima volta alla fine di questo periodo.\nStoria della composizione dell'opera.\nL'idea di comporre un elenco di patriarchi per il buddhismo Chan viene documentata dall\"Epitaffio per F\u0103r\u00fa\" (\u6cd5\u5982 638\u2013689), un discepolo del Quinto Patriarca H\u00f3ngr\u0115n (giapponese. Daiman Konin \u5f18\u5fcd 601\u2013674). Nel \"Trattato delle Due Entrate e delle Quattro Pratiche\" ( inese: \"\u00c8rr\u00f9 s\u00ecx\u00edng l\u00f9n\" giapponese. \"Niny\u016b shigy\u014d ron\", \u4e8c\u5165\u56db\u884c\u8ad6) e nel \"Continuazione delle Biografie di Monaci Eminenti\" (cinese: \"X\u00f9 g\u0101os\u0113ng zhu\u00e0n\", giapponese: \"Zoku k\u014ds\u014d den\", \u7e8c\u9ad8\u50e7\u50b3), i maestri Daoyu e Hu\u00eck\u011b sono documentati come i soli discepoli identificati di Bodhidharma. \nL'epitaffio per Far\u00f9 fornisce un elenco di discendenze che identifica Bodhidharma come primo patriarca\nSeguono nel VI secolo d.C. raccolte di biografie di monaci famosi, da cui deriveranno i nomi che si trovano oggi riconosciuti nei lignaggi Chan e Zen.\nSecondo il buddhologo americano John R. McRae, questo schema venne sviluppato nel corso dei diversi secoli e\nrappresenta un prodotto combinato della cultura cinese e indiana, con alcuni elementi ereditati \"dalla grande tradizione del Buddhismo Mahayana dell'Estremo Oriente\", come la citazione dei sette Buddha leggendari del passato.\nIl sistema di lignaggio cinese venne pubblicato certamente intorno al 952 d.C.\nDaisetsu Teitar\u014d Suzuki aggiunse che le scuole del buddhismo Chan, che avevano acquisito popolarit\u00e0 tra il VII e il VIII secolo d.C., attrassero presto delle critiche dal mondo intellettuale cinese, poich\u00e9, nel suo rifiuto delle forme e di rigore intellettuale, non conservavano come invece era uso delle scuole filosofiche dell'Impero di Mezzo, una registrazione della trasmissione diretta del Chan autorizzata dai propri fondatori. Quindi venne aggiunto Bodhidharma come ventottesimo patriarca del buddhismo proprio per rispondere a questo tipo di accuse.\nComposizione del lignaggio.\nI Sette Buddha dell'Antichit\u00e0.\nI sei buddha dell'Antichit\u00e0 sono stati probabilmente scelti dai Ventisei Buddha citati nel \"Buddhavamsa\", presente nel Canone Pali Theravada, dove vengono raccolte le biografie di quegli uomini illuminati del passato che avevano previsto e trasfigurato, nelle loro esistenze, la nascita e il risveglio del Saggio degli Shakya, Siddartha Gautama, che difatti viene citato come settimo, in quanto Buddha dell'epoca presente. Le loro biografie riflettono molte somiglianze con quella attribuita al Buddha Storico, se non per la manifestazione di poteri sovrannaturali e le caratteristiche straordinarie che vengono loro attribuite.\nDei ventisei raccontati nel Sutta Pitaka, sono stati scelti oltre a Shakyamuni, per rappresentare una continuit\u00e0, gli ultimi sei, tra l'ultima kalpa immediatamente precedente e quello presente.\nI patriarchi indiani, dal Buddha Shakyamuni a Bodhidharma.\nQuesta parte di lignaggio raccoglie i discendenti indiani che, da maestro a discepolo, sono stati riconosciuti come ricettori e, a loro volta, maestri degli insegnamenti Chan e Zen. Partendo da Maha Kashapa, che, secondo la famosa leggenda, cogliendo intuitivamente la realizzazione della Natura di Buddha da Shakyamuni stesso, viene considerato l'iniziatore del Chan, viene fatta seguire una selezione di importanti maestri buddhisti, come quello del compositore dei \"Buddhacarita\", la prima biografia del buddha esistente, Asvaghosa. Successivamente, grandi patriarchi del buddhismo Mahayana come Nagarjuna e Vasubandhu, evidenziano ancora pi\u00f9 specificatamente la natura dell'insegnamento che Bodhidharma svilupper\u00e0 da loro. \nIl \"Denkoroku\", la \"Trasmissione della Lampada\" tramandata a noi dal patriarca Soto Keizan Jokin, mostra i nomi di Ventotto Patriarchi in questa sequenza:\nI primi sei patriarchi cinesi.\nI primi sei patriarchi del Buddhismo Ch\u00e1n rappresentano la fondazione, pi\u00f9 o meno verosimile, della scuola buddhista in Cina, e fino al sesto patriarca Hu\u00ecn\u00e9ng, sono comuni a tutte le scuole esistenti oggi in Giappone. Nonostante questo, le raccolte di memorie dalle quali si possono derivare i lignaggi attuali divergono per alcuni motivi, tra i quali la discendenza dell'Epitaffio di Far\u00f9, che riconosce come legittimo erede Far\u00f9 stesso, e di almeno altri due lignaggi a noi tramandati dalla scuola che si svilupp\u00f2 dal secondo erede del Quinto Patriarca Daman Hongren, Yuquan Shenxiu (\u7389\u6cc9\u795e\u79c0 giapponese \"Jinshu\"), fondatore della scuola settentrionale del Ch\u00e0n cinese, e non appunto dal rivale Huineng, da cui si svilupp\u00f2 invece la scuola meridionale da cui, a loro volta, deriveranno le scuole dello Zen giunte sino a noi.\nNelle righe seguenti trover\u00e0 posto il lignaggio come tramandato nelle scuole attuali, seguito dalle versioni alternative di altre fonti.\nNonostante ci\u00f2:\nI maestri principali del Buddhismo Ch\u00e1n sono comunemente conosciuti con l'epiteto di \"Patriarchi\", nonostante la traduzione pi\u00f9 precisa dei termini cinesi sia \"Antenati\" o \"Fondatori\", (\u7956,\"Z\u01d4\") oppure \"Antichi Maestri\" (\u7956\u5e2b,\"Z\u01d4sh\u012b\")\nMaestri e scuole della dinastia Tang.\nDai lignaggi della Scuola Settentrionale di Yuquan Shenxiu e della Scuola Meridionale di Huineng, ai successori Sh\u00edt\u00f3u X\u012bqi\u0101n e Mazu Daoyi.\nIl periodo contemporaneo e di poco successivo ai maestri D\u00e0ox\u00ecn e H\u00f3ngr\u011bn viene definito con l'espressione \"Insegnamenti della Montagna dell'Est\", per il luogo in cui risiedeva il maestro H\u00f3ngr\u011bn nella provincia di Hunangmei. Questo termine fu usato dalla prima volta dal maestro Shenxiu, uno dei principali eredi di Hongren. Egli, nel 701 fu invitato alla Corte dell'Imperatrice Wu, che le rese omaggio della reverenza imperiale, grazie alla quale fu riconosciuto il patriarca legittimo del Ch\u00e0n dei tempi. Ci\u00f2 spiega perch\u00e9 le prime trasmissioni di lignaggi vedessero lui come Sesto Patriarca.\nNonostante questo, fu Hu\u00ecn\u00e9ng(\u60e0\u80fd; 638\u2013713) ad essere ricordato come uno dei maggiori fondatori del Buddhismo Ch\u00e0n e uno dei primi che sistematizz\u00f2 l'insegnamento rendendolo simile a quello noto oggi. I suoi discendenti fonderanno le Cinque Scuole popolari nella dinastia Tang. Di queste cinque scuole, le tre pi\u00f9 attive nell'era Tang verranno incorporate durante la Crisi dell'Era Song, dalla Caodong e dalla Linji, le uniche sopravvissute e portate in Giappone fino ai giorni nostri.\nLe cinque scuole sono:\nIl lignaggio di Seigen Gyoshi e Sekito Kisen: alle radici della scuola Caodong.\nIl lignaggio dei discendenti di Hu\u00ecn\u00e9ng da cui deriveranno i fondatori della scuola Soto inizia con il maestro Qingyuan Xings\u00ec (\u9752\u539f\u884c\u601d giapponese \"Seigen Gyoshi\"), ma \u00e8 maggiormente noto alle biografie per essere la linea in cui si trova il maestro Sh\u00edt\u00f3u X\u012bqi\u0101n (\u77f3\u982d\u5e0c\u9077. giapponese: \"Sekito Kisen\"), autore del \"Sandokai\" e citato pi\u00f9 volte nello Sh\u014db\u014dgenz\u014d di Dogen Zenji.\nDal maestro Sekito, a loro volta, discenderanno Tianhuang Daowu (giapponese \"Tenn\u014d Dago\") e Yaoshan Weiyan (giapponese \"Yakusan Igen\") le cui linee di discendenza faranno seguire importanti sviluppi:\nA Tianhuang Daowu, succederanno Longtan Chongxin (giapponese \"Ry\u016btan S\u014dshin\") e Xuefeng Yicun (giapponese \"Sepp\u014d Gison\"). Dai discendenti di quest'ultimo, Jingqing Daotu (giapponese \"Ky\u014dsei D\u014dfu\") e Yunmen Wenyan (\u96f2\u9580\u6587\u5043 giapponese \"Unmon Bennen\"), si dipartiranno due lignaggi da cui deriveranno rispettivamente Fayan Wenyi, fondatore della Scuola Fayan omonima, e Dongshan Shouchu' (\u6d1e\u5c71\u5b88\u521d, giapponese \"Tozan Shusho\"), da cui invece deriver\u00e0 la Scuola Yunmen.\nDa Yaoshan Weiyan, discenderanno invece:\nCuriosamente, si indica in Caoshan Benji il secondo fondatore, da cui, dopo Dongshan, la scuola cinese Caodong prender\u00e0 definitivamente forma, ma \u00e8 invece da Yunju Daoying (giapponese \"Ungo Doyo\") che \u00e8 disceso quel lignaggio di cui Dogen sar\u00e0 successore, contribuendo alla fondazione del Soto giapponese, che \u00e8 il seguente:\nIl lignaggio di Nangaku Ejo e Baso Doitsu: alle radici della tradizione Linji.\nLa linea di grandi maestri alle radici del lignaggio Rinzai fa risalire ad uno degli allievi pi\u00f9 promettenti di Huineng, N\u00e1nyu\u00e8 Hu\u00e1ir\u00e0ng (\u5357\u5dbd\u61d0\u8b72, giapponese \"Nangaku Ejo\") e ad uno dei maggiori maestri Zen del tempo, Mazu Daoyi (giapponese \"Baso Doitsu\"), che vengono citati insieme in alcuni koan del Mumonkan. Tuttavia, il legame tra Huineng e Nangaku \u00e8 dubbio, ed \u00e8 probabilmente il frutto di una revisione successiva della storia del Ch\u00e0n..\nMazu \u00e8 uno dei maestri pi\u00f9 importanti e citati nello Zen, e i suoi discendenti diretti non sono da meno:\nDalla scuola del Maestro Linji derivarono alcuni dei maestri pi\u00f9 celebri del Chan successivo, come Yuanwu Keqin e Dahui Zonggao. Essa diventer\u00e0 la scuola dominante del Ch\u00e0n cinese.\nSecoli dopo, i suoi insegnamenti arriveranno in Giappone dapprima tramite gli insegnamenti del maestro Eisai, poi di grandi praticanti che porteranno con loro il lignaggio dopo un viaggio nel continente, come Enni Ben'en,e di diversi maestri cinesi, quali 'Wuxue Zuyuan, conosciuto anche come Bukko Kokushi, Wuan Puning (giapponese: \"Gottan Funei\") e Yishan Yining (giapponese: \"Issan Ichinei\") che contribuiranno, con il loro esempio, a rendere stabile la tradizione del maestro iconoclasta, rendendola dominante anche nella cultura giapponese.\nSviluppi successivi.\nLo Zen giapponese.\nDi ventiquattro diversi lignaggi Zen che sono ricordati essere trasmessi in Giappone, ne sono sopravvissuti solo tre.\nIl lignaggio Caodong fu trasmesso in Giappone da Dogen, che lo port\u00f2 dalla Cina nel XIII secolo. Dopo la \"diatriba della terza generazione\" tra gli immediati successori del fondatore, fu stabilizzato, da Keizan J\u014dkin e Gasan Joseki in poi, in un'organizzazione stabile e monistica, la S\u014dt\u014d-sh\u016b attuale, che trova il suo riferimento nei monasteri centrali, o \"Daihonzan\" Eiheiji e Sojiji.\nI lignaggi discesi da Linji furono trasmessi dal Giappone da vari maestri cinesi e giapponesi che, supportati dapprima dal potente clan Hojo, e successivamente dalla stessa Casa Imperiale, fondarono in Giappone dei monasteri indipendenti. Il rapporto con il potere statale contribu\u00ec, oltre che alla loro prosperit\u00e0, a disciplinare la loro conduzione in un'organizzazione gerarchica, al cui vertice erano posti i monasteri del Gozan (cinque montagne), i pi\u00f9 vicini alla corte imperiale, che divennero famosi come centri per la formazione dell'arte per cui il Giappone \u00e8 ancora oggi rinomato, e in subordine, insieme ai centri Soto, venivano riconosciuti i centri del Rinka (sotto il bosco), situati in ambienti rurali, fuori dalle grandi citt\u00e0, in cui spesso l'insegnamento portato era pi\u00f9 rigoroso.\nEssi vennero complessivamente riconosciuti con il nome di scuola Rinzai.\nLa scuola Soto.\nNonostante D\u014dgen stesso enfatizzasse l'importanza della purezza degli insegnamenti trasmessi e del legame con un lignaggio riconosciuto, pi\u00f9 vicino all'insegnamento originario, anche la scuola Soto vede alle sue radici nell'influenza di pi\u00f9 lignaggi e di diverse trasmissioni, che sarebbero state sistematizzate in un'unica dottrina solamente tempo dopo.\nIl fondatore Dogen stesso ricevette la Trasmissione del Dharma dal maestro cinese Rujing, con il quale studi\u00f2 per due anni, ma nel Soto successivo fu anche considerato l'erede del maestro Myozen, un maestro Rinzai, con cui egli studi\u00f2 per otto anni..Tetts\u016b Gikai, tra i primi discendenti di Dogen, viene considerato anche come erede di N\u014dnin, il fondatore della Daruma Shu, una delle prime a portare gli insegnamenti Rinzai in Giappone.. Persino l'erede di Gikai, Keizan J\u014dkin, fu il successore di almeno due lignaggi, e forse furono proprio le influenze conseguenti alla miscela di pi\u00f9 insegnamenti a determinare la successiva distanza dello Zen del Soto di Keizan da quello di Dogen, che avrebbe determinato lo sviluppo di tutta la dottrina successiva fino al Novecento.\nA sua volta, lo stesso lignaggio Caodong che Dogen ricevette attraverso Rujing pass\u00f2 da Dayang Jingxuan a Touzi Yiqing attraverso la mediazione del maestro Linji Fushan Fayuan, che a sua volta studi\u00f2 sotto Dayang Jingxuan. Alla morte di Jingxuan, Fayuan ricevette dal maestro, come da tradizione nel Chan cinese, il ritratto, la veste e il verso che esprimevano il suo insegnamento \n promettendo di trasmetterli ad un successore valido. Fayuan scelse quindi di trasmettere il lignaggio al discepolo Touzi Yiqing. Questo avvenimento, se venne riconosciuto nel \"Denkoroku\" di Keizan Jokin, venne per\u00f2 rimosso nella versione ordinaria degli scritti di Dogen tramandati all'interno della dottrina Soto.\nDopo Dogen, quindi, Koun Ej\u014d viene nominato abate di Eiheiji e diretto discendente del proprio maestro.\nGi\u00e0 durante la guida di Ejo, si accesero gli scontri per la successione di Dogen tra i discepoli che vollero rimanere fedeli al metodo insegnato dal fondatore, di cui fecero parte il quarto e il quinto abate di Eiheiji, Gien e Giun, e quelli che vollero allargare la neonata dottrina Soto a pratiche di altre scuole, per poter condurre dei riti devozionali richiesti dai laici, tra i quali vi sono il terzo abate di Eiheiji, considerato oggi come terzo patriarca della Soto, Tetts\u016b Gikai. \nQuesta \"diatriba della terza generazione\", conosciuta con il nome giapponese di \"sandai s\u014dron\" (\u4e09\u4ee3\u76f8\u8ad6) dur\u00f2 cinquant'anni, compromettendo il prestigio e il destino dei centri che facevano riferimento alla guida di Dogen. Fu con l'opera riformatrice del fondatore di Sojiji, Keizan Jokin, proseguita in molti centri dal successore Gasan Joseki che la Soto venne stabilizzata nella forma oggi conosciuta.\nOltre all'esempio di questi patriarchi, non esiste per le scuole Soto un lignaggio univalente fino ad oggi, oltre forse al lignaggio dei Daihonzan Eiheiji e Sojiji che riguarda dei maestri che hanno influenzato la trasmissione della dottrina Soto in tutti i monasteri.\nLa scuola Rinzai.\nSebbene la scuola Rinzai veda un precursore nel maestro Tendai Eisai, essa si sarebbe consolidata in Giappone solo tramite il ruolo di altri pionieri successivi. Alcuni di essi, come Dogen ed Eisai, furono giapponesi che intrapresero un viaggio in Cina per ottenere la trasmissione da un maestro del continente, il cui prestigio era indispensabile per essere riconosciuti in patria. Altri invece furono missionari cinesi che arrivarono in Giappone per trapiantare il loro insegnamento e per sfuggire dalla crisi che l'invasione mongola dell'inizio dell'et\u00e0 Yuan portava con s\u00e9.\nLa loro attivit\u00e0 in Giappone fu sostenuta dapprima dalla potente famiglia Hojo, poi principalmente dagli Shogun della famiglia Ashikaga, che diventeranno principi tra i daimy\u014d giapponesi per tutta l'era Muromachi, infine da numerosi esponenti della famiglia imperiale. Il supporto dei potenti era funzionale alla stabilizzazione di una cultura su cui si formasse un nuovo sistema di potere, quindi fu naturale che, dopo pochi anni in cui furono fondati i primi templi, lo shogunato si organizzasse perch\u00e9 lo sviluppo della scuola Rinzai fosse diretto e condizionato dal governo di Kamakura. Il sistema Gozan, o \"delle Cinque Montagne\" derivato dall'omonimo cinese \"Wushan\", comprendeva cinque monasteri principali ma dieci subalterni, e distingueva i centri pi\u00f9 vicini ai governi shogunali e alla corte, i cui abati erano direttamente nominati da shogun e bakufu. Essi divennero i principali animatori della cultura giapponese che dalla sensibilit\u00e0 dello Zen trarr\u00e0 le sue radici. Tra i maestri di questo sistema, uno dei protagonisti fu senza dubbio Muso Soseki.\nAl di fuori del sistema dei Gozan si trovano i monasteri della categoria del \"Rinka\". Spesso situati in zone rurali, lontano dalle capitali del potere, essi non riconoscevano all'autorit\u00e0 politica il diritto di intervenire nelle scelte interne del monastero, e comprendevano sia centri Rinzai che tutti i centri appartenenti alla scuola Soto. Al sistema Rinka appartennero non solo piccoli centri di montagna, ma anche grandi monasteri prestigiosi, come il Daitokuji e il Myoshinji, centri del lignaggio \u014ct\u014dkan, che dal Seicento in poi fu quello a cui lo Zen Rinzai fa principalmente riferimento. \nIniziato da Nanpo J\u014dmy\u014d, o Daio Kokushi (\u5357\u6d66\u7d39\u660e) (1235\u20131308), che ricevette la Trasmissione in Cina dal maestro Xutang Zhiyu (\u865a\u5802\u667a\u611a giapponese: \"Kido Chigu\" 1185\u20131269) nel 1265, questo lignaggio vede maestri che ebbero un ruolo fondamentale nello sviluppo dello Zen Rinzai, come Shuho Myocho, meglio noto come con il titolo onorifico di Daito Kokushi, e Kanzan Egen, fondatore del secondo monastero principale del lignaggio.\nAd oggi, le due scuole principali Rinzai derivano dall'opera dei maestri Inzan Ien \u96b1\u5c71\u60df\u7430 (1751\u20131814) e Takuj\u016b Kosen \u5353\u6d32\u80e1\u50ca (1760\u20131833) e traggono entrambe origine dal rinnovatore che contribu\u00ec a traghettare lo Zen Rinzai nella forma attuale: il maestro Hakuin Ekaku.\nDue casi particolari: la Obaku shu di Ingen Ryuki e la svolta di Harada Daiun Sogaku.\nAd una visione superficiale, si pu\u00f2 ricondurre la storia dello Zen giapponese a quella delle scuole Rinzai e Soto, ed al loro sviluppo parallelo. Tuttavia, esistono un po' di eccezioni di maestri eclettici che hanno saputo, in una ricerca di maggiore genuinit\u00e0, differenziarsi dal rigore delle tradizioni ortodosse per prendere nuove strade.\nUn esempio valido pu\u00f2 essere quello del maestro Ingen Ryuki che cerc\u00f2, come molti altri maestri cinesi prima di lui, di trapiantare in Giappone la dottrina Linji che aveva imparato. Ma in un periodo in cui la scuola Rinzai aveva adottato un insegnamento ben definito, egli port\u00f2 una pratica molto diversa dallo Zen giapponese, pi\u00f9 intellettuale e sincretica, che usava la pratica del Nembutsu della Scuola Jodo come mezzo per concentrare la mente. Rigettata dai maestri Rinzai contemporanei, dunque, la scuola di Ryuki divent\u00f2 indipendente, assumendo il nome di \u014cbaku-sh\u016b e diventando la terza scuola Zen presente in Giappone, con sede al Mampukuji di Uji, presso Kyoto. Egli ebbe tra i suoi allievi i grandi calligrafi Mokuan Shoko e Shikuchi Noitsu, oltre al maestro Tetsugen Doko, autore di una delle prime traduzioni in giapponese del canone cinese.\nLa fine dell'Ottocento rappresenta per lo Zen l'apice di un periodo di declino che era incominciato da lungo tempo; con i sistemi Soto e Rinzai sovvenzionati dalla nobilt\u00e0 e dalla societ\u00e0 giapponese, spesso ridotti nel loro ruolo di responsabili di funzioni religiose e di scuole di arte, l'insegnamento in Giappone perse man mano il suo vigore, ed aumentarono gli esempi di grandi maestri insofferenti verso la condotta degli abati e delle istituzioni del tempo, che vollero ritornare ad un insegnamento che mirasse di nuovo ad una rigorosa e vivace ricerca dell'illuminazione. In questa categoria si possono includere maestri di entrambe le tradizioni giapponesi come Ikky\u016b S\u014djun, Shosan Suzuki o Bankei Yotaku, che vollero ritornare ad una ricerca genuina della sostanza dell'insegnamento, seguendo una propria modalit\u00e0, alternativa alle forme e alle tradizioni delle grandi scuole.\nForse \u00e8 proprio da questo tipo di esempi che Harada Daiun Sogaku trasse la spinta che lo port\u00f2 al suo ruolo innovatore. \nSuccessore sia del maestro Soto Harada Sodo Kakusho sia del maestro Rinzai Dokutan Sosan, il maestro Harada riusc\u00ec ad integrare forme e metodi di entrambe le scuole in una forma nuova; Harada, sebbene mantenesse la ritualit\u00e0 della scuola Soto, insegnava una pratica che includeva la meditazione sui Koan e la ricerca intensa, attraverso di essi, del Kensh\u014d. Riusc\u00ec in questo modo a proporre uno Zen vigoroso rispetto a quello del tempo, che le scuole tradizionali avevano reso bolso e privo di attrattiva.\nSebbene le scelte introdotte da Harada nei propri monasteri fossero cos\u00ec radicali da poter quasi affermare che avesse fondato una nuova scuola, i suoi successori in Giappone, Hakuun Yasutani e Ban Tetsugyu Soin rimasero all'interno della tradizione Soto. \nL'insegnamento di questa scuola vedr\u00e0 un particolarmente successo negli Stati Uniti, contribuendo a far germogliare molto dello Zen che si sarebbe sviluppato in Occidente.\nZen in Occidente.\nNegli Stati Uniti.\nNonostante sia difficile affermare con precisione quando l'Occidente sia venuto per la prima volta a conoscenza dello Zen come forma distinta di Buddhismo, la visita negli Stati Uniti di Soyen Shaku a Chicago durante l'incontro mondiale del 1893 viene spesso indicata come evento che contribu\u00ec a presentarlo al pubblico americano. Fu per\u00f2 durante i tardi Anni Cinquanta e i primi Anni Sessanta che un buon numero di occidentali, oltre ai discendenti degli immigrati asiatici in Nord America, persegu\u00ec un interesse serio per lo Zen e cominci\u00f2 a raggiungere un numero considerevole. Un altro contributo fondamentale a questa popolarit\u00e0 venne dato dai saggi pubblicati da D.T. Suzuki. e dai vari testi di Reginald Horace Blyth ed Alan Watts, pubblicati tra il 1950 e il 1975, come l'interesse per poeti Beat che usavano ispirare allo Zen le loro composizioni e rendere l'esempio iconoclasta dello Zen un esempio da seguire, Jack Kerouac, Allen Ginsberg and Gary Snyder.\nMa l'innesto dello Zen negli Stati Uniti che ebbe maggiore successo negli Stati Uniti trova i suoi patriarchi nei grandi nomi di \nShunryu Suzuki Roshi, il discepolo di Yasutani roshi Taizan Maezumi e Shokaku Okumura, erede del maestro K\u014dd\u014d Sawaki, fondatore del monastero giapponese Antaiji e indirettamente altro grande ispiratore per lo Zen occidentale.\nQuesti quattro nomi insieme rappresentano tre grandi lignaggi Soto e tre modi differenti con cui lo Zen si \u00e8 trasmesso in Occidente.\nShunryu Suzuki (\u9234\u6728 \u4fca\u9686 Suzuki Shunry\u016b, nome di Dharma (\"kaimyo\") \"Sh\u014dgaku Shunry\u016b\" \u7965\u5cb3\u4fca\u9686, meglio noto come Suzuki Roshi) fu un monaco e maestro S\u014dt\u014d Zen che ha aiutato a rendere popolare lo Zen negli Stati Uniti. \u00c8 conosciuto per aver fondato il primo monastero buddhista occidentale, il Tassajara Zen Mountain Center. Per un modello di pratica nella vita quotidiana di una citt\u00e0, Shunryu fond\u00f2 il San Francisco Zen Center, che insieme con i templi ad esso affiliati, rappresenta una delle pi\u00f9 influenti organizzazioni per la diffusione dello Zen negli Stati Uniti. Uno dei suoi testi, \"Mente Zen, Mente da Principiante\", \u00e8 uno dei libri che ha influito di pi\u00f9 nella formazione dei praticanti Zen occidentali.\nGli eredi che Suzuki Roshi ha lasciato negli Stati Uniti, sono Richard Baker, maestro a sua volta di grandi protagonisti dello Zen americano, quali Issan Dorsey, Ryuten Paul Rosenblum e Hoitsu Suzuki.\nHakuun Yasutani (\u5b89\u8c37 \u767d\u96f2 1885-1973) \u00e8 stato un maestro Zen di tradizione S\u014dt\u014d R\u014dshi e fondatore dell'organizzazione buddhista laica Sanbo Kyodan. Yasutani \u00e8 erede diretto del maestro eclettico Harada Daiun Sogaku.\nL'organizzazione Sanbo Kyodan viene fondata proprio per proseguire il percorso di rinnovamento del maestro Harada; come il precursore fu anche il primo a riprendere ad allestire sessioni di meditazione ed insegnamenti dottrinali a praticanti laici, cos\u00ec Yasutani volle estendere questa possibilit\u00e0 creando un'associazione laica moderna, invece di un monastero tradizionale, per diffondere lo Zen in Giappone. \nIncidentalmente, la pratica viva di quest'organizzazione fu di esempio ad alcuni tra i maestri principali dello Zen americano. Grazie alla Sanbo Kyodan, emersero grandi patriarchi occidentali come Philip Kapleau, fondatore del Rochester Zen Center, nello stato di New York, e conosciuto per il suo celebre saggio \"I tre pilastri dello Zen\" o l'allievo giapponese Taizen Maezumi, maestro di grandi animatori dello Zen americano come Charlotte Yoko Beck e Tetsugen Bernard Glassman. L'erede Koun Yamada ebbe invece come successore il maestro hawaiano Robert Baker Aitken, altro esempio eclettico di patriarca di uno Zen di occidentale.\nIn Europa ed in Italia.\nLo Zen in Europa trova invece il principale ispiratore nell'attivit\u00e0 del monaco Taisen Deshimaru, allievo eterodosso di K\u014dd\u014d Sawaki, ma non mancano neppure molte iniziative iniziate da altri allievi del lignaggio di Antaiji, grazie alle quali lo Zen Soto europeo prende oggi forma come fenomeno vivo ed in crescita. Non mancano naturalmente altre iniziative, ma di numero minore, di discepoli Rinzai.\nIn Italia, se l'eredit\u00e0 di Deshimaru trova l'allievo pi\u00f9 longevo e famoso in Fausto Taiten Guareschi, fondatore del monastero Fudenji, il lignaggio di Kodo Uchiyama vede dei successori in grandi animatori come Mauricio Yushin Marassi, fondatore della comunit\u00e0 \"La Stella del Mattino\", Giuseppe Jiso Forzani, che ha condiviso con il sacerdote cristiano Luciano Mazzocchi la guida della comunit\u00e0 \"Vangelo e Zen\", a Desio e Massimo Daido Strumia, erede del lignaggio di Gudo Uchiyama e fondatore dei centri \"Il Cerchio Vuoto\" di Torino e \"Bukkaidojo\" a Vercelli.\nIl lignaggio di Harada Daiun Sogaku viene invece portato avanti dal Sangha del monastero Zen milanese Enso-ji Il Cerchio, fondato ed animato dal maestro Carlo Zendo Tetsugen Serra, allievo a sua volta del maestro Soto Ban Tetsugyu Soin, che propone la propria pratica ai monasteri Ensoji a Milano e Sanboji presso Pagazzano, in provincia di Parma.\nLo Zen Rinzai trova invece in Italia il suo animatore in Engaku Taino, allievo di Yamada Mumon e fondatore del centro di Scaramuccia, presso Orvieto, che vede gruppi di meditazione legati ad esso un po' in ogni regione."}
{"id": "5401369", "revid": "1305772", "url": "https://it.wikipedia.org/wiki?curid=5401369", "title": "Haunted House (EP)", "text": "Haunted House \u00e8 il terzo EP del gruppo musicale australiano Knife Party, pubblicato il 6 maggio 2013 dalla Earstorm Records.\nIl disco.\nAnnunciato dal gruppo gi\u00e0 dall'8 agosto 2012, nell'EP avrebbe dovuto essere presente un brano intitolato \"Baghdad\", rimpiazzato da una VIP di \"Internet Friends\" in seguito a un comunicato del gruppo diffuso dal 16 aprile 2013.\nIl 27 aprile 2013 \u00e8 stata pubblicata la copertina dell'EP attraverso la loro pagina Facebook, mentre due giorni pi\u00f9 tardi \u00e8 stata annunciata l'uscita dello stesso per il 6 maggio.\nIl 5 maggio l'EP \u00e8 stato caricato e reso disponibile in versione integrale negli account ufficiali YouTube e SoundCloud dei Knife Party. \"Power Glove\" ha esordito alla 38\u00aa posizione nella classifica scozzese e alla posizione 43 in quella britannica il 12 maggio 2013."}
{"id": "5401374", "revid": "1573940", "url": "https://it.wikipedia.org/wiki?curid=5401374", "title": "Amusia (zoologia)", "text": "Amusia \u00e8 un genere di ragni appartenente alla famiglia Gnaphosidae.\nDistribuzione.\nLe due specie note di questo genere sono diffuse in Africa orientale (\"A. murina\") e meridionale (\"A. cataracta\").\nTassonomia.\nNon sono stati esaminati esemplari di questo genere dal 2007.\nAttualmente, ad aprile 2015, si compone di due specie:"}
{"id": "5401379", "revid": "729019", "url": "https://it.wikipedia.org/wiki?curid=5401379", "title": "Incidente dell'Avro Lancaster della Royal Air Force del 1948", "text": "Il volo RAF Luqa - Mawgan venne effettuato dalla RAF il giorno venerd\u00ec 3 settembre 1948 con un Avro Lancaster B Mk III GR che si schiant\u00f2 sulle pendici del \"Colle dei Lecci\" nell'isola di Montecristo (a circa 300 m di altitudine); nello schianto e nel conseguente incendio perirono tutti i sette occupanti dell'aereo.\nL'aereo.\nL'aereo era un Avro Lancaster B Mk III GR, marche TX269, entrato in servizio a settembre 1945 con motori RR Merlin 224; il suo indicativo di chiamata era RL-N. Apparteneva al 38\u00ba squadrone RAF di stanza all'aeroporto maltese di Luqa. Nell'incidente and\u00f2 completamente distrutto.\nL'incidente.\nL'aereo venne dato per disperso durante un'esercitazione militare congiunta anglo-statunitense, poco dopo le ore 00:00 del 3 settembre 1948, durante un volo dalla base di Luqa (Malta) a quella di Mawgan (Cornovaglia, nei pressi di Newquay).\nL'equipaggio di un motoveliero in navigazione verso Porto Santo Stefano ebbe modo di osservare il bombardiere che volava a bassissima quota andandosi a schiantare sull'isola di Montecristo. Il mare era troppo agitato e il motoveliero, non potendo avvicinarsi a Montecristo, prosegu\u00ec verso la sua destinazione; da Porto Santo Stefano part\u00ec l'allarme verso la Capitaneria di Porto di Livorno, che invi\u00f2 due corvette nelle acque dell'isola. Anche queste due navi, per le pessime condizioni del mare, poterono salpare solo alle 16:00. Nel frattempo si svolse un'imponente opera di soccorso: la portaerei statunitense Kearsarge affiancata da sette cacciatorpediniere e da una delle due corvette italiane inviate da Livorno. Un Supermarine Seafire decollato dalla portaerei inglese HMS Triumph aveva avvistato i resti del TX269 sulle rocce dell'alta Valle di Santa Maria, nel versante sudoccidentale di Montecristo. Immediatamente, dalla stessa portaerei part\u00ec una squadra di ricerca sull'isola e furono rinvenuti i resti del TX269 e dei sette occupanti, i cui corpi vennero recuperati e poi, nel pomeriggio di domenica 5 settembre, sepolti con gli onori militari nelle acque dell'isola dalla portaerei HMS Triumph.\nTra l'equipaggio si ricordano il pilota Arthur, il secondo pilota Kingsley, il sottufficiale S.J. Herd, il navigatore Barthorpe e il mitragliere Dickens.\nLa cronaca.\nL\u2019\"Unit\u00e0\" di domenica 5 settembre 1948 riportava:\n\u00abUn motoveliero che navigava verso Porto Santo Stefano ha avvistato stamani (4 sett.) un aereo che volando a bassissima quota andava a sbattere sulla scogliera dell'isola di Montecristo incendiandosi.\nPer l'infuriare di un violentissimo uragano il motoveliero non poteva avvicinarsi alla costa e si dirigeva verso Porto Santo Stefano dove dava l'allarme.\nLa Capitaneria del Porto di Livorno disponeva subito l'invio di due corvette, ma queste non potevano partire che alle 16 del pomeriggio a causa del violentissimo uragano che impediva la navigazione.\nGiungevano quindi a Porto Santo Stefano solo in serata da dove ripartiranno nelle prime ore di domani mattina per l'isola di Montecristo. Sembra che l'aereo precipitato sia inglese\u00bb."}
{"id": "5401396", "revid": "2191572", "url": "https://it.wikipedia.org/wiki?curid=5401396", "title": "Gaetano Millunzi", "text": "Biografia.\nFormazione.\nNasce a Monreale il 7 aprile 1859 da Salvatore e da Maria Teresa Anselmo. Nel 1871 entra dodicenne nel Seminario Arcivescovile di Monreale e viene ordinato sacerdote a 23 anni, nel settembre 1882.\nPoeta, latinista, storico, scrittore, letterato, amante delle lingue antiche e dell'arte. Un suo carme latino, il \"De Materia et Forma\" (1883) viene elogiato da filosofi e poeti, ma soprattutto da Papa Leone XIII, che lo inviter\u00e0 a Roma, intrattenendo nel tempo uno scambio epistolare.\nImpegno a Monreale.\nNel 1882 \u00e8 nominato dall\u2019arcivescovo Giuseppe Papardi Vice Rettore del Convitto dei Chierici Rossi e nel 1891 Rettore, per incarico di mons. Domenico Gaspare Lancia di Brolo. Si adopera per la riforma dell'istituto, voluto nel 1821 dall'arcivescovo Domenico Benedetto Balsamo, trasformandolo in una palestra di studi e di vita cristiana, sul modello della scuola filosofica monrealese dell'arcivescovo Francesco Testa. Da professore di lettere latine ed italiane succede nel 1887 al can. Giuseppe Vaglica; dal 1904 fino alla morte ricopre il ruolo di Direttore delle Scuole arcivescovili, insegnando Storia dell\u2019arte, Archeologia, Teologia morale.\nEffettua degli studi demologici sulla scia di Giuseppe Pitr\u00e8, Salvatore Salomone Marino, Luigi Di Maggio, Salvatore Cusa, Raffaele Starrabba, Vincenzo Di Giovanni, Gioacchino Di Marzo, Isidoro Carini e molti altri, fondatori della \"Societ\u00e0 Siciliana per la Storia Patria\". Le sue numerose monografie nel campo della storia, della filosofia, dell\u2019arte e delle lettere, arricchite di documenti archivistici inediti, hanno dato un prezioso contribuito alla cultura siciliana, e particolarmente alla conoscenza dell\u2019Arcidiocesi, della Citt\u00e0 e delle figure illustri di Monreale.\nNel 1890 viene eletto canonico e parroco della Cattedrale di Monreale, succedendo al can. Giuseppe Soldano, che era morto il 31 ottobre dello stesso anno.\nNel 1900 fonda insieme ad altri parroci la Cassa Rurale a Monreale, per combattere l'usura.\nL'assassinio.\nLa sera del 13 settembre 1920 viene ucciso a colpi di lupara nella sua casa di villeggiatura a Realcesi (Monreale). Intorno alla sua uccisione non si \u00e8 fatto mai chiarezza, sebbene molti all'epoca l'attribuirono alla mafia e alla gestione delle acque legate alla mensa arcivescovile. La mattina del 20 settembre furono celebrate solennemente le esequie nella Cattedrale di Monreale, presiedute dal Pro Vicario Generale Francesco Paolo Evola, alle quali assistette in abiti pontificali l\u2019arcivescovo Antonio Augusto Intreccialagli."}
{"id": "5401398", "revid": "767487", "url": "https://it.wikipedia.org/wiki?curid=5401398", "title": "Eric Jerez", "text": "Caratteristiche tecniche.\n\u00c8 un difensore centrale che pu\u00f2 giocare anche come terzino destro."}
{"id": "5401399", "revid": "123801551", "url": "https://it.wikipedia.org/wiki?curid=5401399", "title": "Whenever You Need Somebody (singolo)", "text": "Whenever You Need Somebody \u00e8 un singolo del cantante britannico Rick Astley proveniente dall'omonimo album \"Whenever You Need Somebody\". Il singolo fu pubblicato il 31 ottobre 1987 nel Regno Unito, nel 1988 nel resto dell'Europa e il 22 settembre 1988 negli Stati Uniti. In Europa raggiunse la prima posizione in sette Paesi."}
{"id": "5401403", "revid": "124100585", "url": "https://it.wikipedia.org/wiki?curid=5401403", "title": "Episodi di Mia and Me (prima stagione)", "text": "La prima stagione di Mia and Me \u00e8 andata in onda in Francia in prima visione mondiale dal 19 dicembre 2011 al 13 gennaio 2012 su Boing.\nIn Italia \u00e8 andata in onda su Rai 2 dal 10 settembre 2012 al 15 ottobre 2012. "}
{"id": "5401405", "revid": "599013", "url": "https://it.wikipedia.org/wiki?curid=5401405", "title": "Jos\u00e9 Mar\u00eda Lozano", "text": "Carriera.\nCon il ha disputato una edizione dei Mondiali (1959) e una dei Giochi olimpici (1960)."}
{"id": "5401406", "revid": "1543377", "url": "https://it.wikipedia.org/wiki?curid=5401406", "title": "Concorso internazionale di musica Maria Canals", "text": "Il Concorso internazionale di musica Maria Canals \u00e8 un concorso musicale che si tiene annualmente all'interno del Palau de la M\u00fasica Catalana di Barcellona a partire dal 1954. Il concorso venne fondato dalla pianista catalana Maria Canals i Cendr\u00f3s e da suo marito Rossend Llates.\nInizialmente il concorso era riservato ai soli pianisti, ma nel corso degli anni si \u00e8 aperto anche verso altri tipi di musicisti classici."}
{"id": "5401407", "revid": "287204", "url": "https://it.wikipedia.org/wiki?curid=5401407", "title": "Jose Maria Lozano", "text": ""}
{"id": "5401408", "revid": "300067", "url": "https://it.wikipedia.org/wiki?curid=5401408", "title": "Jose Lozano", "text": ""}
{"id": "5401409", "revid": "729019", "url": "https://it.wikipedia.org/wiki?curid=5401409", "title": "200 mm Type 3", "text": "Il costitu\u00ec l'armamento principale degli incrociatori pesanti della Marina imperiale giapponese durante la seconda guerra mondiale e fu anche installato sulle prime due portaerei nipponiche. La dotazione tipica era di dieci pezzi a nave; tuttavia gli incrociatori classe Tone montavano otto pezzi, mentre la classi Furutaka e Aoba (cos\u00ec come la portaerei dopo il riammodernamento) ebbero solo sei pezzi.\nStoria.\nSubito dopo il termine della prima guerra mondiale la Marina imperiale giapponese richiese una nuova generazione di \"incrociatori esploratori\" da tonnellate, per fornire la flotta da battaglia di unit\u00e0 avanzate e bene armate per localizzare e agganciare le squadre avversarie; tra le specifiche era indicato un cannone navale da 200\u00a0mm di calibro. Studi preliminari per un'arma di questo tipo, in realt\u00e0, erano stati avviati e condotti dall'arsenale di Kure sin dal 1916, ma solo quattro anni pi\u00f9 tardi la progettazione progred\u00ec rapidamente: un prototipo fu testato con successo nel 1921 e infine, dopo alcune modifiche minori, il pezzo fu ufficialmente immesso in servizio nel 1923 con la denominazione abbreviata \"Type 3\". Il nome era dovuto all'anno di sviluppo del blocco otturatore, il terzo di regno dell'imperatore Taish\u014d, cio\u00e8 il 1914 Nel 1930 e 1931 il progetto del Type 3 fu rivisto per aumentare il calibro a 203\u00a0mm, il massimo consentito sugli incrociatori dal trattato navale di Londra dell'aprile 1930: nel 1931 la Marina accett\u00f2 dunque il nuovo cannone, che fu designato Type 3 \"2 G\u014d\" (\"Numero 2\"). Pertanto il pezzo originale ebbe aggiunta retroattivamente la dizione \"1 G\u014d\" (\"Numero 1\").\nL'arsenale di Kure e, in minor misura, le officine di Muroran, produssero circa 300 cannoni Type 3 di entrambi i modelli.\nCaratteristiche.\nLa bocca da fuoco era di tipo composito, con un tubo interno \"A\", un tubo pi\u00f9 esterno e la camiciatura esterna a tutta lunghezza. I primi pezzi vennero realizzati parzialmente in filo avvolto. La munizione era del tipo a cartoccio sacchetto, con la carica propellente in polvere nera contenuta in due sacchi. L'otturatore era a vite interrotta tipo Welin, utilizzato anche sui cannoni navali 40 cm/45 Type 94, 155 mm Type 3, 140 mm Type 3, 127 mm Type 3 e 120 mm Type 3.\nVersioni.\n1 G\u014d (\"Numero 1\").\nIl primo modello di questo cannone utilizzava una carica di 32,63\u00a0kg per lanciare una munizione in calibro 200\u00a0mm, pesante 110\u00a0kg, alla velocit\u00e0 alla volata di 870\u00a0m/s. La vita utile della canna, lunga 10 metri, era di 300 colpi a piena carica. Inizialmente i cannoni di questo modello furono installati su un affusto singolo Type A ad alzo modesti (25\u00b0) a bordo dei Furutaka, su torri binate Type C (alzo di 40\u00b0) sugli Aoba e in torri binate Type D (alzo 40\u00b0) sui Myoko. Rispetto alla versione successiva \"2 G\u014d\" si distingue per un brusco scalino sulla camiciatura esterna.\n2 G\u014d (\"Numero 2\").\nIl secondo modello impiegava una carica di lancio pi\u00f9 potente da 33,8 chili per lanciare un proietto in calibro 203\u00a0mm pesante 126 chili, alla velocit\u00e0 di 835\u00a0m/s. La cadenza di tiro variava da 4-5 colpi al minuto mantenendo un alzo ridotto fino a 2-3 colpi al minuto con alzo completo. La vita utile prevista della canna (che non era stata accorciata) variava da 320 a 400 colpi alla massima carica. La scelta di installare questo modello sulla classe Takao in torri binate Type E (70\u00b0 di alzo massimo) fu influenzata dall'osservazione della classe County in servizio con la Royal Navy.\nTuttavia le Type E vennero presto riprogettate per limitare l'alzo a 55\u00b0, poich\u00e9 quello a 70\u00b0 le rendeva difficilmente operabili: tutte le torri del e dei due esemplari classe furono modificate e installate direttamente in fase di costruzione. I modelli originali con i quali erano state equipaggiate le classi Furutaka e Mogami furono rimpiazzate in seguito, quando le singole navi tornavano in arsenale per essere rimodernate oppure revisionate. Progressivamente, infine, i cannoni \"2 G\u014d\" sostituirono gli originali \"1 G\u014d\" sugli impianti Type C e D in dotazione agli incrociatori pesanti giapponesi. Al dicembre 1941 tutti e diciotto gli incrociatori pesanti presentavano torrette binate equipaggiate con il cannone Type 3 numero 2.\nInstallazione su portaerei.\nI cannoni \"1 G\u014d\" su impianto singolo in barbetta avevano un gittata limitata a metri a causa del modesto alzo massimo di soli 25\u00b0. Le portaerei giapponesi originariamente erano equipaggiate con quattro cannoni suddivisi in due torri binate Type B, con un'elevazione massima di 70\u00b0. Questi pezzi furono spostati in casamatta sulla portaerei nel 1934, mentre vennero semplicemente rimossi dalla nel 1936.\nTipi di impianti.\nType A.\nL'impianto singolo Type A fu equipaggiato solo con il modello \"1 G\u014d\", alzo massimo 25\u00b0. Gli incrociatori classe Furutaka ebbero sei di tali torrette al momento dell'entrata in servizio. Sei Type A in casamatta furono aggiunti nel 1927 sulla \"Akagi\" e nel 1930 sulla \"Kaga\", mentre quattro casematte vennero aggiunte alla \"Kaga\" nel 1934.\nType B.\nL'impianto Type B fu armato solo dagli \"1 G\u014d\", con alzo massimo incrementato a 70\u00b0. Due torri binate furono installate sulla \"Akagi\" nel 1927 e sulla \"Kaga\" nel 1930, per poi essere rimosse rispettivamente nel 1936 e nel 1934. Su quest'ultima, per\u00f2, i cannoni non furono eliminati bens\u00ec trasferiti in altrettante barbette addizionali.\nType C.\nTre torri binate Type C, con alzo massimo di 40\u00b0, furono installate solo a bordo degli esemplari classe Aoba: inizialmente armate con cannoni Type 2 \"1 G\u014d\", furono poi dotate nel corso della ricostruzione del 1937-1938 con i Type 3 \"2 G\u014d\" da 203\u00a0mm.\nType D.\nCinque torri binate Type D, con alzo massimo di 40\u00b0, furono assegnate a ciascun esemplare della classe Myoko, originariamente tutte con il cannone Type 3 numero 1. I pezzi furono sostituiti con il modello \"2 G\u014d\" da 203\u00a0mm tra il 1931 e il 1934.\nType E.\nLe torri binate Type E furono le uniche a essere progettate sin dall'inizio con il Type 3 numero 2. Nel 1931 gli incrociatori pesanti , e ebbero ognuno cinque torri binate con alzo massimo di 70\u00b0. Le prime prove di tiro in mare, per\u00f2, dimostrarono che il pezzo non era utilizzabile per il tiro antiaereo e quindi durante le successive ricostruzioni l'alzo fu ridotto a 55\u00b0. Il , unico nella classe Takao, ebbe le torri dell'armamento principale gi\u00e0 modificate in corso di costruzione. Tre torri provenienti dagli incrociatori classe Myoko, dopo aver rinunciato ai pezzi \"1 G\u014d\" per i pi\u00f9 prestanti \"2 G\u014d\", rimpiazzarono gli originali impianti Type A dei Furutaka nel 1936-1937. La classe Tone fu completata nel 1937-1938 con quattro torri Type E binate e, infine, cinque nuove torri rimpiazzarono le vecchie torri triple da 155\u00a0mm della classe Mogami tra il 1939 e il 1941."}
{"id": "5401410", "revid": "300067", "url": "https://it.wikipedia.org/wiki?curid=5401410", "title": "Jos\u00e9 Lozano", "text": ""}
{"id": "5401414", "revid": "599013", "url": "https://it.wikipedia.org/wiki?curid=5401414", "title": "Emiliano Amor", "text": "Caratteristiche tecniche.\nGioca come difensore centrale."}
{"id": "5401415", "revid": "599013", "url": "https://it.wikipedia.org/wiki?curid=5401415", "title": "C\u00e9sar Herrera", "text": "Carriera.\nCon il ha disputato una edizione dei Giochi olimpici (1960), oltre a due edizioni dei Giochi panamericani (1955, 1959)."}
{"id": "5401416", "revid": "287204", "url": "https://it.wikipedia.org/wiki?curid=5401416", "title": "Cesar Herrera", "text": ""}
{"id": "5401430", "revid": "300067", "url": "https://it.wikipedia.org/wiki?curid=5401430", "title": "Urbano Zea", "text": "Carriera.\nCon il ha disputato una edizione dei Mondiali (1963), una dei Giochi olimpici (1960), oltre ai Giochi panamericani 1959."}
{"id": "5401431", "revid": "436907", "url": "https://it.wikipedia.org/wiki?curid=5401431", "title": "The Other Side (Pendulum)", "text": "The Other Side \u00e8 un singolo del gruppo musicale australiano Pendulum, pubblicato il 28 luglio 2008 come terzo estratto dal secondo album in studio \"In silico\".\nVideo musicale.\nIl videoclip, diretto da Rob Chandler, \u00e8 stato pubblicato l'8 luglio 2008 in anteprima attraverso il sito di BBC Radio 1 e mostra un uomo all'interno di un ascensore che si ferma in diversi punti durante la durata del video, tutti mostranti il logo impiegato per la copertina di \"In silico\" e dei due singoli precedentemente pubblicati. Durante queste fasi, una proiezione olografica interagisce con l'uomo attraverso alcune parti del testo del brano.\nTracce.\nTesti e musiche di Rob Swire."}
{"id": "5401434", "revid": "599013", "url": "https://it.wikipedia.org/wiki?curid=5401434", "title": "Ignacio Chavira", "text": "Carriera.\nCon il ha disputato una edizioni dei Mondiali (1959), una dei Giochi olimpici (1960), oltre a due edizioni dei Giochi panamericani (1955, 1959)."}
{"id": "5401438", "revid": "599013", "url": "https://it.wikipedia.org/wiki?curid=5401438", "title": "Guillermo Torres", "text": "Carriera.\nCon il ha disputato una edizione dei Mondiali (1963), una dei Giochi olimpici (1960), oltre ai Giochi panamericani 1959."}
{"id": "5401439", "revid": "599013", "url": "https://it.wikipedia.org/wiki?curid=5401439", "title": "John Kelly", "text": "Biografia.\nKelly entr\u00f2 nella provincia di nel 1997 e con essa debutt\u00f2 in prima squadra in Heineken Cup contro il nella fase a gironi dell'edizione 1997-98, marcando una meta al debutto che non evit\u00f2 la sconfitta per 32-37.\nDal 2001 militante in Celtic League, vinse con Muster la seconda edizione nel 2003.\nDebutt\u00f2 in nazionale irlandese nel corso del Sei Nazioni 2002 e, nel biennio successivo, fu convocato altre 16 volte; durante la disput\u00f2 il suo ultimo incontro internazionale, contro la a Melbourne.\nVincitore della Heineken Cup nel 2006, fu messo sotto contratto fino a fine 2007 per sopperire a carenze d'organico dovute al travaso di giocatori irlandesi alla ; alla fine del contratto, a dicembre 2007, smise di giocare.\nDopo il ritiro ha intrapreso la carriera dirigenziale; responsabile per l'audit della filiale irlandese della Grant Thornton International, \u00e8 anche, a titolo volontario, capo della commissione reclutamento giocatori del ."}
{"id": "5401441", "revid": "599013", "url": "https://it.wikipedia.org/wiki?curid=5401441", "title": "H\u00e9ctor Aizpuro", "text": "Carriera.\nCon il ha disputato una edizione dei Mondiali (1959), una dei Giochi olimpici (1960), oltre ai Giochi panamericani 1959."}
{"id": "5401442", "revid": "287204", "url": "https://it.wikipedia.org/wiki?curid=5401442", "title": "Hector Aizpuro", "text": ""}
{"id": "5401444", "revid": "2091899", "url": "https://it.wikipedia.org/wiki?curid=5401444", "title": "Halifax and South Western Railway", "text": "Halifax and South Western Railway (H&amp;SW) era una compagnia ferroviaria della provincia canadese di Nuova Scozia.\nStoria.\nPremesse.\nIl 23 dicembre 1889, la compagnia Nova Scotia Central Railway (NSCR) aveva aperta una ferrovia tra Middleton e Lunenburg, nella Annapolis Valley passando per Bridgewater.\nNel 1893 la Coast Railway Company of Nova Scotia ottenne l'autorizzazione a costruire una ferrovia a scartamento ridotto tra Yarmouth e Lockeport via Barrington e Shelburne. Nel 1895, in corso d'opera, venne deciso di adottare lo scartamento normale e ci\u00f2 che era stato gi\u00e0 costruito venne riconvertito. Nel 1899 la societ\u00e0 fu rinominata \"Halifax e Yarmouth Railway\" (H &amp; YR) e ottenne una nuova licenza per la prosecuzione ad est, da Lockeport a Liverpool raggiungendo Bridgewater e Halifax. Nel 1903 per\u00f2 la linea aveva raggiunto solo Barrington. Nel 1896, una societ\u00e0, la \"Liverpool and Milton Tramway\", aveva costruito una breve linea ferrata lungo la valle del fiume Mersey tra Liverpool e una fabbrica di pasta di legno nei pressi di Milton; aperta il 1\u00ba febbraio 1897 era stata ribattezzata Liverpool and Milton Railway (L &amp; MR) nel 1900.\nNasce la H&amp;SW.\nHalifax and South Western Railway fu costituita nella primavera del 1901 quando gli imprenditori ferroviari William Mackenzie e Donald Mann presentarono al governo provinciale i progetti di completamento del collegamento ferroviario tra Halifax e Yarmouth lungo la costa di Nuova Scozia iniziato in precedenza ma realizzato solo parzialmente. MacKenzie e Mann erano ingegneri di larga esperienza in quanto avevano gi\u00e0 realizzato oltre 3500\u00a0km di ferrovie in Canada. \nIl programma prevedeva l'integrazione di quanto esistente previo adattamento e la realizzazione dei collegamenti mancanti.\nIl primo luglio 1902, H&amp;SW acquist\u00f2 la NSCR e la sua linea da Mahone Bay a Bridgewater formando una parte della nuova linea principale tra Bridgewater ed Halifax, infine completata nel 1904.\nL'11 aprile 1903 H&amp;SW acquis\u00ec anche la Nova Scotia Southern Railway (NSSR) che non aveva ancora costruito la sua linea ma aveva gi\u00e0 la concessione per costruirla tra New Germany e Caledonia, in un'area ricca di legname. Acquistandone la concessione, la H&amp;SW nel corso dei mesi successivi costru\u00ec i circa 36\u00a0km previsti e il primo treno raggiunse Caledonia il 1\u00ba luglio 1904.\nNell'aprile 1905 H&amp;SW acquist\u00f2 anche la L&amp;MR incorporandone il tracciato per la linea principale tra Bridgewater e Barrington e completandone l'adattamento entro lo stesso anno. Nello stesso anno acquist\u00f2 anche la H&amp;YR \noperando importanti aggiornamenti della linea tra Barrington e Yarmouth nel corso dell'anno successivo.\nNello stesso 1905, la H&amp;SW acquist\u00f2 la linea, di circa 65\u00a0km ancora incompleta, della Middleton and Victoria Beach Railway (M&amp;VBR); la linea venne completata e aperta per collegare una miniera di minerale di ferro a Torbrook con gli impianti portuali di Port Wade nella contea di Annapolis. La costruzione fu completata nel 1906 e il tracciato H&amp;SW infine collegato alla linea principale della Intercolonial Railway a Southwestern Junction allo scopo di raggiungere la Street Station di Halifax. Il 19 dicembre 1906 il primo treno H&amp;SW compiva l'intero tragitto tra Yarmouth e Halifax.\nIntegrazione nella rete Canadian Northern.\nNel corso del completamento della linea, nel 1906, H&amp;SW venne incorporata nel sistema ferroviario transcontinentale di Canadian Northern Railway (CNoR) (che era propriet\u00e0 degli stessi Mackenze e Mann). Tuttavia, come nel caso della Inverness and Richmond Railway la linea rimase isolata dal resto della rete CNoR che si estendeva da Montr\u00e9al a Vancouver.\nAnche la Canadian Northern, come altre compagnie ferroviarie del Canada, sub\u00ec le difficolt\u00e0 finanziarie e il conseguente calo del traffico causato dalla prima guerra mondiale finendo in bancarotta. Il 6 settembre 1918 ne fu disposta la nazionalizzazione creando un consiglio di amministrazione dipendente dal \"Department of Railways and Canals\" (Dipartimento di ferrovie e canali).\nNazionalizzazione della H&amp;SW (e della CNoR).\nIl 20 dicembre 1918 tutta la rete CNoR venne incorporata nella rete Canadian National Railway (CNR).\nLa compagnia statale CNR provvide al totale rinnovamento della linea ex-H&amp;SW che comport\u00f2 una profonda revisione dell'armamento e delle infrastrutture di linea obsolete; ci\u00f2 signific\u00f2 un aumento dell'affidabilit\u00e0 e delle velocit\u00e0 massime anche se non vennero eliminate le molte tortuosit\u00e0 del percorso che seguiva la difficile orografia dato che avrebbero comportato costi esorbitanti non giustificati. Tra il 1910 e il 1921 vennero ricostruite e spostate le tratte terminali ex-H&amp;SW nell'area dell'istmo di Halifax mediante una nuova tratta in trincea tagliata nella roccia costruendo la \"Sud Junction\" all'altezza della cittadina di Fairview.\nNel corso dei primi anni venti del XX secolo l'ex linea M&amp;VBR divenne passiva a causa della chiusura delle miniere di ferro di Torbrook e del porto di Port Wade; nel 1925 CNR dispose l'abbandono della tratta ad ovest di Bridgetown e in seguito della rimanente tratta ex-M&amp;VBR. Nel 1928 furono rimossi i ponti e negli anni successivi i binari. La costruzione di strade e lo sviluppo del traffico stradale cominciavano a minare la redditivit\u00e0 di tutto il sistema ferroviario e dei collegamenti marittimi ad esso legati.\nSegni di ripresa.\nNel 1929 la costruzione di una grande cartiera a Brooklyn (Queens County (Nuova Scozia)) port\u00f2 pi\u00f9 traffico dalla zona di Liverpool e Shelburne cos\u00ec come le segherie e gli impianti di trasformazione nati in varie localit\u00e0. Durante la seconda Guerra Mondiale la costruzione della base navale militare nel porto di Shelburne richiese la costruzione di un raccordo. Nel dopoguerra i depositi petroliferi per il riscaldamento e per la distribuzione di benzina di varie compagnie petrolifere si dislocarono lungo le linee generando un certo volume di traffico di carri cisterna. Lo sviluppo, nel 1960, dell'area industriale di Lakeside a Beechville cre\u00f2 diversi grandi clienti industriali. Nei primi anni 1980 la Michelin apr\u00ec una grande fabbrica di pneumatici a Bridgewater attivando un regolare servizio ferroviario. Una catena di montaggio per l'assemblaggio di autovetture Volvo produsse un costante traffico di bisarche fino alla sua chiusura nel 1998\nDeclino e fine.\nIl servizio passeggeri sul \"South Shore\" venne soppresso il 25 ottobre 1969 e le sue stazioni caddero in disuso. Il 22 dicembre 1982 la storica stazione passeggeri H&amp;SW di Bridgewater fu distrutta da un incendio.\nDagli anni ottanta fu giudicato antieconomico, su tutte le precedenti linee di H &amp; SW di Nuova Scozia, del South Shore e della Valle di Annapolis, anche il servizio di trasporto merci. Nel 1982 venne autorizzato l'abbandono della tratta terminale, Liverpool-Yarmouth, della linea principale e della diramazione (ex linea NSCR) tra Bridgewater e Bridgetown via Middleton, cos\u00ec come la New Germany-Caledonia. \nRidotta a tratta Halifax-Liverpool, la linea CN risultava ora dipendente solo dal traffico generato dalla cartiera Bowater e dalla fabbrica di pneumatici Michelin.\nEntro la fine del 1980, CN ottenne il permesso di abbandonare la linea restante da Bridgewater a Liverpool in quanto la cartiera Bowater aveva trasferito il suo trasporto su strada e sul mare. A Bridgewater fu costruito un piccolo terminale sul lato est del fiume Lahave vendendo le vaste propriet\u00e0 ferroviarie ad un centro commerciale. Nei primi anni 1990, anche questa tratta venne eliminata in quanto la Michelin trasfer\u00ec il suo trasporto su strada; rimase solo l'ultimo cliente CN in Lunenburg County, una societ\u00e0 di prodotti forestali dell'East River.\nNel 1993 il tracciato ex-H&amp;SW a ovest della zona industriale di Lakeside (Halifax) venne dismesso lasciando in funzione solo un raccordo di circa 10\u00a0km. In tale tratto di ferrovia, chiamato \"Chester Spur\", vennero concentrate le operazioni di trasporto merci programmate da CN relative alle zone industriali di Bayers Lake e Lakeside riguardanti un deposito di cemento, un commerciante di rottami e un certo numero di altri clienti. Nel 2006 nell'ambito del suo \"Piano Triennale\", CN manifest\u00f2 l'intenzione di interrompere il servizio anche sull'ultima sezione rimanente dell'antica linea H&amp;SW. Gli ultimi treni merci circolarono alla fine del 2007. \nIl tracciato ferroviario venne infine venduto alla Halifax Regional Municipality ed entro la fine del 2010 asfaltato e trasformato in percorso ricreativo.\nPreservazione.\nLa memoria storica della ferrovia \u00e8 stata preservata nell'Halifax and South Western Railway Museum di Lunenburg (Canada).\nIn aggiunta alla rete di sentieri ricreativi costruiti sull'antica massicciata H&amp;SW alcune stazioni sono state conservate e adattate ad un uso alternativo. Esse comprendono la stazione di French Village trasformata in un caff\u00e8 e la stazione di Liverpool divenuta Hank Snow Museum."}
{"id": "5401445", "revid": "599013", "url": "https://it.wikipedia.org/wiki?curid=5401445", "title": "Guillermo Wagner", "text": "Carriera.\nCon il ha disputato una edizione dei Giochi olimpici (1960)."}
{"id": "5401447", "revid": "123274621", "url": "https://it.wikipedia.org/wiki?curid=5401447", "title": "Raphael Egli", "text": "Biografia.\nDopo gli studi di teologia a Zurigo, Ginevra e Basilea, esercit\u00f2 la professione di insegnante e nel 1596 divenne arcidiacono. Nel 1605, in seguito a operazioni finanziarie azzardate collegate alla sua attivit\u00e0 di alchimista, cadde in povert\u00e0 e fu allontanato da Zurigo.\nNel 1595 e nel 1609 pubblic\u00f2 le lezioni di filosofia tenute da Giordano Bruno presso Zurigo nel 1591, la \"Summa terminorum metaphysicorum\".\nRaphael Eglin si occup\u00f2 attivamente di alchimia pubblicando anche numerosi testi su questo argomento, fra cui gli \"Aphorismi Basiliani\" con lo pseudonimo di Hermophilus Philochemicus, e diversi altri con altri pseudonimi. Personaggio oscuro e poco conosciuto, Egli \u00e8 da considerarsi figura importante nell'alchimia fra il XVI e il XVII secolo in Svizzera, collegato anche ai Rosacroce. Infatti, sotto lo pseudonimo di Filippo di Gabala, tracci\u00f2 la \"Consideratio Brevis\", che fu pubblicata in Germania unitamente a quella \"\"Confessio Fraternitatis\",\" che fu uno dei noti manifesti rosacruciani. "}
{"id": "5401448", "revid": "506294", "url": "https://it.wikipedia.org/wiki?curid=5401448", "title": "Raphael Eglin", "text": ""}
{"id": "5401449", "revid": "506294", "url": "https://it.wikipedia.org/wiki?curid=5401449", "title": "Raphael Eglinus", "text": ""}
{"id": "5401450", "revid": "506294", "url": "https://it.wikipedia.org/wiki?curid=5401450", "title": "Raphael Egli Iconius von G\u00f6tzen", "text": ""}
{"id": "5401451", "revid": "1442080", "url": "https://it.wikipedia.org/wiki?curid=5401451", "title": "Pandemonium (fossile)", "text": "Pandemonium \u00e8 un mammifero preistorico vissuto nel primo Paleocene in Nordamerica.\nI primi resti fossili, appartenenti ad un molare, sono stati ritrovati dal biologo Van Valen nel 1994 nella formazione Tullok di Purgatorius Hill, localit\u00e0 del Montana gi\u00e0 conosciuta per i ritrovamenti di resti del genere \"Purgatorius\". Sulla base di questi frammenti si sono ipotizzate una massa corporea di 320 grammi e una dieta da insettivoro onnivoro.\nNel 2014, nella Formazione Scollard dell'Alberta in Canada, sono emersi i resti di una seconda specie, \"Pandemonium hibernalis\". Il nuovo esemplare differisce dal precedente per la presenza di corone molari inferiori pi\u00f9 ampie e un talonide del terzo molare pi\u00f9 esteso. Queste specializzazioni suggeriscono una maggiore capacit\u00e0 di frantumazione e macinazione di alimenti morbidi durante la masticazione.\nI ritrovamenti di \"hibernalis\", associati a resti di altre specie, portano gli studiosi ad ipotizzare una imprevista e prematura radiazione dei primi Plesiadapiformi."}
{"id": "5401455", "revid": "124123", "url": "https://it.wikipedia.org/wiki?curid=5401455", "title": "Carlos Bru", "text": "Carriera.\nCon il ha disputato una edizione dei Giochi olimpici (1952)."}
{"id": "5401460", "revid": "339392", "url": "https://it.wikipedia.org/wiki?curid=5401460", "title": "Jose Bru", "text": ""}
{"id": "5401470", "revid": "599013", "url": "https://it.wikipedia.org/wiki?curid=5401470", "title": "Jorge Cardiel", "text": "Carriera.\nCon il ha disputato due edizioni dei Giochi olimpici (1948 e 1952), oltre ai Giochi panamericani 1951."}
{"id": "5401471", "revid": "3115", "url": "https://it.wikipedia.org/wiki?curid=5401471", "title": "La R\u00e9ale (1694)", "text": "La Gal\u00e8re R\u00e9ale (\"galea reale\"), comunemente chiamata La R\u00e9ale (\"la Reale\"), \u00e8 stata una galea della Marina francese, e la galea reale di Francia sotto Luigi XIV. Era classificata come \"galea straordinaria\" in quanto aveva 30 paia di remi, mentre le galee \"ordinarie\" ne avevano solo 26.\nFu progettata da Jean-Baptiste Chabert e costruita nei cantieri di Marsiglia fra il 1692 e 1694.\nSulla \"R\u00e9ale\", in quanto ammiraglia delle galee, sventolava lo stendardo reale di Francia, quadrato di colore rosso, seminato di gigli d'oro.\nLe decorazioni della poppa sono oggi conservate al Mus\u00e9e de la Marine di Parigi."}
{"id": "5401473", "revid": "300067", "url": "https://it.wikipedia.org/wiki?curid=5401473", "title": "P\u00edoquinto Soto", "text": "Carriera.\nCon il ha disputato una edizione dei Giochi olimpici (1952), oltre ai Giochi panamericani 1951."}
{"id": "5401475", "revid": "287204", "url": "https://it.wikipedia.org/wiki?curid=5401475", "title": "Jose Soto", "text": ""}
{"id": "5401476", "revid": "899609", "url": "https://it.wikipedia.org/wiki?curid=5401476", "title": "Gorecht", "text": "Il Gorecht \u00e8 l'area della provincia dei Paesi Bassi di Groninga di pertinenza della citt\u00e0 di Groninga. Il Gorecht si compone di due parti, il \"Go\" est del fiume Hunze e il \"Wold\" ad ovest dello stesso.\nLa definizione dell'area risale al medioevo alle lotte tra Schieringers e Vetkopers con i primi radicati nell'area del Gorecht ed i secondi nel resto della Frisia."}
{"id": "5401477", "revid": "466539", "url": "https://it.wikipedia.org/wiki?curid=5401477", "title": "Premi Emmy 2015", "text": "La 67\u00aa edizione della cerimonia di premiazione dei Primetime Emmy Awards si \u00e8 tenuta al Microsoft Theatre di Hollywood, a Los Angeles, il 20 settembre 2015. La cerimonia \u00e8 stata presentata da Andy Samberg e trasmessa in diretta televisiva dal network Fox.\nIn Italia \u00e8 andata in onda su Rai 4. Le candidature erano state annunciate da Uzo Aduba e Cat Deeley, insieme al CEO dell'Academy Bruce Rosenblum, il 16 luglio 2015 al Pacific Design Center di West Hollywood.\nLa 42\u00aa edizione dei Daytime Emmy Awards si \u00e8 tenuta invece presso gli studi televisivi della Warner Bros. di Burbank il 26 aprile 2015. Le candidature erano state annunciate il 31 marzo 2015.\nLa cerimonia della 43\u00aa edizione degli International Emmy Awards si \u00e8 celebrata il 23 novembre 2015 all'Hilton Hotel di New York.\nPrimetime Emmy Awards.\nL'edizione del 2015 dei Primetime Emmy Awards, rispetto alla precedente, \u00e8 ritornata ad essere celebrata in una domenica di settembre, con l'introduzione di novit\u00e0 di rilievo nel regolamento da parte dell'Academy of Television Arts &amp; Sciences, tra le quali:\nLa cerimonia, presentatata da Andy Samberg, ha visto salire sul palcoscenico per annunciare i vincitori: Jaimie Alexander, Anthony Anderson, Adrien Brody, Mel Brooks, Reg E. Cathey, James Corden, Jamie Lee Curtis, Joan Cusack, Viola Davis, Tina Fey, Will Forte, Lady Gaga, Ricky Gervais, Maggie Gyllenhaal, Colin Hanks, Marcia Gay Harden, Lena Headey, Taraji P. Henson, Terrence Howard, LL Cool J, Mindy Kaling, Keegan-Michael Key, Jimmy Kimmel, Zachary Levi, Rob Lowe, Jane Lynch, Margo Martindale, Ben McKenzie, Seth Meyers, John Oliver, Jordan Peele, Amy Poehler, Emma Roberts, Gina Rodriguez, Tracee Ellis Ross, Fred Savage, Liev Schreiber, Amy Schumer, John Stamos, Eric Stonestreet, Kerry Washington e Bradley Whitford. Tracy Morgan ha presentato il premio miglior serie drammatica in chiusura della cerimonia.\n\"Il Trono di Spade\", riconosciuta miglior serie drammatica, \u00e8 stata la serie televisiva pi\u00f9 premiata, prevalendo complessivamente in dodici diverse categorie. \"Veep - Vicepresidente incompetente\" \u00e8 stata eletta miglior serie commedia, risultando anche la \"comedy\" pi\u00f9 premiata insieme a \"Transparent\", ottenendo cinque statuette. \"Olive Kitteridge\" e \"Bessie\" sono stati la miglior miniserie e il miglior film per la televisione. Viola Davis \u00e8 diventata la prima donna afroamericana a vincere il premio alla miglior attrice protagonista in una serie drammatica, mentre Allison Janney ha conquistato il suo sesto Emmy in carriera vincendo nella categoria miglior attrice non protagonista in una serie commedia. Il premio miglior attrice protagonista in una commedia \u00e8 andato per il quarto anno consecutivo a Julia Louis-Dreyfus, che arriva a sette statuette vinte in carriera contando anche quella ottenuta come produttrice per il premio alla miglior serie commedia, mentre Jon Hamm ha vinto il premio al miglior attore in una serie drammatica, categoria in cui era stato candidato anche nei sette anni precedenti senza mai vincere.\nPer quanto riguarda le candidature, annunciate il 16 luglio 2015, tra le serie pi\u00f9 nominate, spiccavano \"Il Trono di Spade\", con 24 candidature, e \"American Horror Story: Freak Show\", con 19 candidature, seguite al terzo posto da \"Olive Kitteridge\", con 13 candidature. \"Bessie\" e \"Transparent\" erano stati invece il film per la televisione e la serie commedia pi\u00f9 nominati. Tra i programmi e gli attori \"snobbati\" secondo i critici figurano la serie \"The Affair\" e Gina Rodriguez, che durante il precedente mese di gennaio erano stati premiati ai Golden Globe.\nSegue l'elenco delle categorie premiate durante la cerimonia del 20 settembre con i rispettivi candidati. I vincitori sono indicati in cima all'elenco di ciascuna categoria. A seguire anche l'elenco delle altre categorie premiate durante la precedente cerimonia dei Primetime Creative Arts Emmy Awards.\nPrimetime Creative Arts Emmy Awards.\nSegue una lista delle categorie riservate alle guest star premiate durante la cerimonia dei Primetime Creative Arts Emmy Awards, tenutasi il 12 settembre 2015 presso il Microsoft Theatre di Los Angeles.\nStatistiche.\nProgrammi televisivi premiati.\nLista di tutti i programmi televisivi per i quali \u00e8 stato assegnato almeno un premio Emmy:\nProgrammi con pi\u00f9 candidature.\nClassifica dei programmi televisivi che hanno ottenuto pi\u00f9 candidature tra tutte le categorie:\nDaytime Emmy Awards.\nLa 42\u00aa edizione della cerimonia di consegna dei Daytime Emmy Awards si \u00e8 tenuta negli studi televisivi della Warner, a Burbank, il 26 aprile 2015. Le candidature sono state annunciate il 31 marzo 2015.\nSegue una lista delle categorie che celebrano la migliori soap opera e le relative miglior interpretazioni; i vincitori sono indicati in cima all'elenco di ciascuna categoria.\nInternational Emmy Awards.\nI premi Emmy per le migliori produzioni televisive internazionali sono stati assegnati il 23 novembre 2015. Bassem Youssef ha presentato la cerimonia, mentre tra gli annunciatori si sono alternati Karla Mosley, Mozhan Marn\u00f2, Holly Taylor, Patina Miller, Tovah Feldshuh, Piolo Pascual, Leandra Leal, Louren\u00e7o Ortig\u00e3o e Anke Engelke. Michael Douglas ha inoltre presentato l'International Emmy Directorate Award, assegnato a Richard Plepler, mentre Elizabeth McGovern e Gareth Neame hanno presentato l'International Emmy Founders Award, assegnato a Julian Fellowes.\nSegue l'elenco delle categorie premiate con i rispettivi candidati; i vincitori sono indicati in cima all'elenco di ciascuna categoria."}
{"id": "5401478", "revid": "767487", "url": "https://it.wikipedia.org/wiki?curid=5401478", "title": "Yamil Asad", "text": "Caratteristiche tecniche.\nGioca come centrocampista centrale."}
{"id": "5401479", "revid": "300067", "url": "https://it.wikipedia.org/wiki?curid=5401479", "title": "Rub\u00e9n Almanza", "text": "Carriera.\nCon il ha disputato una edizione dei Giochi olimpici (1952), oltre ai Giochi panamericani 1955."}
{"id": "5401480", "revid": "287204", "url": "https://it.wikipedia.org/wiki?curid=5401480", "title": "Ruben Almanza", "text": ""}
{"id": "5401482", "revid": "6923", "url": "https://it.wikipedia.org/wiki?curid=5401482", "title": "Oreochromis niloticus", "text": "La tilapia del Nilo (Oreochromis niloticus ()) \u00e8 un pesce della famiglia dei Ciclidi, originario dell'Africa settentrionale e orientale, tra cui Giordania, Palestina, Israele e Libano. Numerose popolazioni introdotte sopravvivono anche al di fuori del suo areale naturale. \u00c8 anche conosciuto in commercio come pesce mango, \"nilotica\" o \"boulti\". Il primo nome, tuttavia, pu\u00f2 far confondere facilmente con un'altra specie di tilapia molto commercializzata, la tilapia mango (\"Sarotherodon galilaeus\").\nDescrizione.\nLa tilapia del Nilo pu\u00f2 raggiungere i 60 centimetri di lunghezza e superare i 5\u00a0kg (11 libbre) di peso. Come tipico delle tilapie, i maschi possono raggiungere una taglia pi\u00f9 grande e crescono pi\u00f9 velocemente delle femmine.\nLe tilapie selvatiche del Nilo della variante naturale sono complessivamente brunastre o grigiastre, spesso con bande indistinte sul corpo, mentre la coda \u00e8 a strisce verticali. Durante il periodo di riproduzione, i maschi diventano rossastri, specialmente sulle pinne. Sebbene comunemente confusa con la tilapia blu (\"O. aureus\"), questa specie non ha un motivo caudale a strisce e ha un bordo rosso sulla pinna dorsale (questo bordo \u00e8 grigio o nero nella tilapia del Nilo), e i maschi sono in genere bluastri durante la stagione riproduttiva. Le due specie possono anche essere distinte per meristica. Poich\u00e9 molte tilapia in acquacoltura e introdotte in tutto il mondo sono varianti allevate selettivamente e/o ibridi, identificarle utilizzando le caratteristiche standard che possono essere utilizzate in natura, non \u00e8 possibile. Il virtualmente sconosciuto \"O. ismailiaensis\" ha una coda semplice, ma per il resto somiglia molto (e pu\u00f2 essere solo una variante) alla tilapia del Nilo. Indipendentemente da ci\u00f2, \"O. ismailiaensis\" potrebbe essere estinto, poich\u00e9 il suo unico habitat conosciuto nell'Egitto nord-orientale \u00e8 scomparso, sebbene individui dall'aspetto simile (forse lo stesso) siano noti nelle vicinanze.\nLa tilapia del Nilo pu\u00f2 vivere per pi\u00f9 di 10 anni.\nDistribuzione e habitat.\nLa tilapia del Nilo \u00e8 originaria di ampi areali dell'Africa, ad eccezione del Maghreb e di quasi tutta l'Africa meridionale. \u00c8 originario dell'Africa occidentale tropicale, del bacino del Lago Ciad e di gran parte del sistema del Nilo, inclusi i laghi Tana, Albert e Edward-George, nonch\u00e9 i laghi Kivu, Tanganica e Turkana e i fiumi Awash e Omo. In Israele, \u00e8 originario dei bacini fluviali costieri. \u00c8 stato ampiamente introdotto altrove, sia in Africa che in altri continenti, comprese decine di paesi in Asia, Europa, Nord America e Sud America. In questi luoghi diventa spesso altamente invasivo, minacciando gli ecosistemi e le specie autoctone. Tuttavia, alcune popolazioni introdotte storicamente etichettate come tilapia del Nilo sono ibridi o un'altra specie; la tilapia del Nilo e la tilapia blu in particolare sono spesso confuse tra di loro.\nLa tilapia del Nilo pu\u00f2 essere trovata nella maggior parte degli habitat di acqua dolce, come fiumi, torrenti, canali, laghi e stagni, e vanno dal livello del mare ad un'altitudine di 1.830 metri (6.000 piedi). Pu\u00f2 essere trovata anche in acque salmastre, ma non \u00e8 in grado di sopravvivere a lungo termine in piena acqua salata. La specie \u00e8 stata osservata a temperature dell'acqua comprese tra 8 e 42\u00a0\u00b0C (46 e 108\u00a0\u00b0F), sebbene tipicamente superiori a 13,5 \u00b0C (56,5 \u00b0F), e il limite letale superiore di solito \u00e8 39\u201340\u00a0\u00b0C (102-104\u00a0\u00b0F). Inoltre, alcune variazioni si verificano a seconda della popolazione. Ad esempio, le popolazioni nella parte settentrionale del suo areale sopravvivono fino alle temperature pi\u00f9 fredde, mentre le popolazioni isolate nelle sorgenti calde nel bacino dell'Awash e nel fiume Suguta vivono generalmente in acque di almeno 32-33\u00a0\u00b0C (90-91\u00a0\u00b0F). Sebbene la tilapia del Nilo possa sopravvivere fino a temperature relativamente fredde, la riproduzione avviene generalmente solo quando l'acqua raggiunge i 24\u00a0\u00b0C (75\u00a0\u00b0F).\nBiologia.\nAlimentazione.\nLa tilapia del Nilo \u00e8 principalmente un'erbivora, con tendenze onnivore, soprattutto da giovane. Si nutrono principalmente di fitoplancton e alghe e in alcune popolazioni sono importanti anche altre macrofite. Altri prodotti alimentari documentati sono i detriti e le larve di insetti acquatici, comprese quelle delle zanzare, il che rende questo pesce un possibile strumento nella lotta contro la malaria in Africa. Tuttavia, quando introdotto al di fuori del suo areale nativo, diventa spesso invasivo, minacciando specie pi\u00f9 localizzate.\nLa tilapia del Nilo si nutre tipicamente durante il giorno, il che suggerisce che, similmente alla trota e al salmone, mostra una risposta comportamentale alla luce come fattore principale che contribuisce all'attivit\u00e0 alimentare. A causa del suo rapido tasso di riproduzione, tuttavia, ci\u00f2 si traduce spesso nella sovrappopolazione. Per ottenere i nutrienti necessari, l'alimentazione notturna pu\u00f2 avvenire anche a causa della competizione per il cibo durante il giorno. Uno studio recente ha trovato prove che, contrariamente alla credenza popolare, il dimorfismo nelle dimensioni tra i sessi deriva da un'efficienza di conversione del cibo differenziale piuttosto che dalle diverse quantit\u00e0 di cibo ingerito. Quindi, sebbene maschi e femmine mangino la stessa quantit\u00e0 di cibo, i maschi tendono a divenire pi\u00f9 grandi a causa di una maggiore efficienza nel convertire il cibo in peso corporeo.\nComportamento sociale.\nI banchi di tilapia del Nilo stabiliscono gerarchie sociali in cui i maschi dominanti hanno la priorit\u00e0 sia per il cibo che per l'accoppiamento. I nidi circolari vengono costruiti prevalentemente dai maschi scavando nel fondale con la bocca per diventare futuri siti di deposizione delle uova. Questi nidi diventano poi luoghi di intensi rituali di corteggiamento e cura parentali. Come altri pesci, la tilapia del Nilo si muove quasi esclusivamente in banchi. Sebbene i maschi si sistemino nelle loro zone di nidificazione predisposte, le femmine si muovono tra le zone per trovare un compagno, con conseguente competizione tra i maschi per le femmine.\nCome altre tilapie, come la tilapia del Mozambico, il dominio tra i maschi viene stabilita prima attraverso display senza contatto come display laterale e battiti della coda. I tentativi infruttuosi di riconciliare la gerarchia si traducono in un combattimento violenti. \u00c8 stato osservato che la tilapia del Nilo modifica il proprio comportamento di combattimento in base alle esperienze durante lo sviluppo. Pertanto, l'esperienza in una certa forma di comportamento agonistico si traduce in un'aggressivit\u00e0 differenziale tra gli individui. Una volta stabilita la gerarchia sociale all'interno di un gruppo, i maschi dominanti godono dei vantaggi sia di un maggiore accesso al cibo sia di un maggior numero di compagne. Tuttavia, le interazioni sociali tra maschi in presenza di femmine si traducono in maggiori spese energetiche come conseguenza del corteggiamento e della competizione sessuale.\nRiproduzione.\nTipicamente a come accade nella maggior parte dei pesci, la tilapia del Nilo si riproduce attraverso la deposizione di una massa di uova all'interno di un nido realizzato dal maschio. In una tale disposizione, la territorialit\u00e0 e la competizione sessuale tra i maschi portano a grandi variazioni nel successo riproduttivo per gli individui in un gruppo. La conseguenza genetica di tale comportamento \u00e8 una ridotta variabilit\u00e0 genetica a lungo termine, poich\u00e9 \u00e8 probabile che la consanguineit\u00e0 si verifichi tra generazioni diverse a causa del diverso successo riproduttivo maschile. Forse spinte dalla competizione riproduttiva, le tilapie si riproducono entro pochi mesi dalla nascita. L'et\u00e0 relativamente giovane della maturazione sessuale all'interno della tilapia del Nilo porta a tassi di natalit\u00e0 e turnover elevati. Di conseguenza, il rapido tasso di riproduzione degli individui pu\u00f2 effettivamente avere un impatto negativo sul tasso di crescita, portando alla comparsa di tilapia stentata a seguito di una riduzione della crescita somatica a favore della maturazione sessuale.\nLe femmine, in presenza di altre femmine sia visivamente che chimicamente, mostrano intervalli di riproduzione incrociata ridotti. Sebbene l'investimento genitoriale da parte di una femmina prolunghi il periodo di riproduzione incrociata, le femmine di tilapia che abbandonano i loro piccoli alle cure di un maschio ottengono il vantaggio di un aumento dei periodi di riproduzione incrociata. Uno dei possibili scopi alla base di questo meccanismo \u00e8 aumentare il vantaggio riproduttivo delle femmine che non devono prendersi cura dei piccoli, consentendo loro maggiori opportunit\u00e0 di deporre le uova. Per i maschi, il vantaggio riproduttivo va ai maschi dominanti. I maschi hanno livelli differenziali di ormoni gonadotropici responsabili della spermatogenesi, con maschi dominanti che hanno livelli pi\u00f9 elevati di ormoni. Pertanto, la selezione ha favorito una maggiore produzione di sperma con maschi di maggior successo. Allo stesso modo, i maschi dominanti hanno sia il miglior territorio in termini di risorse sia il maggior accesso alle compagne. Inoltre, la comunicazione visiva tra gli accoppiamenti di tilapia del Nilo stimola e modula il comportamento riproduttivo tra i partner come il corteggiamento, la frequenza di deposizione delle uova e la costruzione del nido.\nCure parentali.\nLe specie appartenenti al genere \"Oreochromis\" in genere si prendono cura dei loro piccoli attraverso l'incubazione orale delle uova e delle larve. Analogamente ad altre tilapia, le tilapia del Nilo incubano nella bocca materna e, pertanto, vengono fornite cure estese quasi esclusivamente dalla femmina. Dopo la deposizione delle uova in un nido fatto da un maschio, gli avannotti o le uova vengono portati in giro nella bocca della madre per un periodo di 12 giorni. A volte, la madre mantiene i piccoli in bocca se crede che non siano pronti per il mondo esterno. Le tilapie del Nilo dimostrano anche cura parentali in tempi di pericolo. Quando vengono avvicinati da un pericolo, i giovani spesso nuotano nella protezione fornitagli della bocca materna. Tuttavia, l'incubazione orale porta a significative modificazioni metaboliche per i genitori, di solito la madre, come riflesso dalle fluttuazioni del peso corporeo e dalla scarsa forma fisica. Pertanto, il conflitto tra genitori e figli pu\u00f2 essere osservato attraverso i costi e i benefici dell'emorragia orale. La protezione dei giovani garantisce il passaggio dei geni di un individuo alle generazioni future, ma prendersi cura dei giovani riduce anche l'idoneit\u00e0 riproduttiva di un individuo.\nPoich\u00e9 le femmine di tilapia del Nilo che esibiscono cure parentali mostrano periodi di proliferazione prolungati, uno dei vantaggi \u00e8 rallentare la vitellogenesi (deposizione di tuorlo) per aumentare il tasso di sopravvivenza dei propri piccoli. Le dimensioni delle uova deposte \u00e8 direttamente correlata ai vantaggi in termini di tempo di schiusa, crescita, sopravvivenza e inizio dell'alimentazione, poich\u00e9 un aumento delle dimensioni delle uova significa un aumento dei nutrienti per i giovani in via di sviluppo. Pertanto, uno dei motivi alla base di un periodo di interpolazione ritardato da parte delle femmine di tilapia del Nilo potrebbe essere a beneficio della sopravvivenza della prole.\nTassonomia.\nSebbene FishBase consideri la specie monotipica, molte popolazioni distintive sono spesso riconosciute come sottospecie valide:\nSebbene la specie sia nel complesso molto diffusa e comune, la IUCN considera \"O. n. baringoensis\" in pericolo, \"O. n. sugutae\" come vulnerabile, mentre per \"O. n. filoa\" non si hanno dati sufficienti per dare una classificazione.\nUna popolazione trovata nel lago Bogoria sembra essere una sottospecie non ancora descritta.\nAnche le forme denominate \"Oreochromis\" (o \"Tilapia\") \"nyabikere\" e \"kabagole\" sembrano appartenere a questa specie. Una popolazione non descritta che si trova, ad esempio, nel fiume Wami, nel lago Manyara e nel Tingaylanda sembra essere un suo parente stretto.\nAcquacultura.\nLa tilapia, probabilmente la tilapia del Nilo, era ben nota come alimento ittico nell'antico Egitto e comunemente rappresentata nella loro arte (dipinti e sculture). Ci\u00f2 include un'illustrazione di una tomba di 4000 anni che li mostra in stagni artificiali, probabilmente una prima forma di acquacoltura. Nell'acquacoltura moderna, la tilapia del Nilo di tipo selvatico non viene allevata molto spesso perch\u00e9 il colore scuro della loro carne \u00e8 indesiderabile per molti clienti, cos\u00ec come la loro nomea di \"pesce spazzatura\". Tuttavia, crescono rapidamente e producono ottimi filetti; le razze leucistiche (\"rosse\") hanno carni pi\u00f9 chiare, sviluppate per contrastare il disgusto dei consumatori per la carne pi\u00f9 scura.\nLo stock ibrido \u00e8 utilizzato anche in acquacoltura; Gli ibridi di Tilapia del Nilo \u00d7 Tilapia blu sono generalmente piuttosto scuri, ma una razza ibrida di colore chiaro nota come tilapia \"Rocky Mountain White\" viene spesso allevata a causa della sua carne molto leggera e della tolleranza alle basse temperature.\nPesca.\nL'ibrido rosso della tilapia del Nilo \u00e8 conosciuto in thailandese come \"pla thapthim\" (thailandese: \u0e1b\u0e25\u0e32 \u0e17\u0e31\u0e1a\u0e17\u0e34\u0e21), che significa \"pesce melograno\" o \"pesce rubino\". Questo tipo di tilapia \u00e8 molto popolare nella cucina thailandese, dove viene preparata in vari modi.\nLa tilapia \"pla nin\" a strisce bianche e nere (tailandese: \u0e1b\u0e25\u0e32 \u0e19\u0e34\u0e25), che significa \"pesce del Nilo\", ha una carne pi\u00f9 scura ed \u00e8 comunemente salata e grigliata o fritta, e pu\u00f2 anche essere cotta al vapore con lime (\"pla nin nueng manao\").\nLa tilapia del Nilo, chiamata \u0628\u0644\u0637\u064a \"bul\u1e6d\u012b\" in arabo, \u00e8 (essendo originaria dell'Egitto) tra i pesci pi\u00f9 comuni nella cucina egiziana, e probabilmente il pi\u00f9 comune nelle regioni lontane dalla costa. \u00c8 generalmente pastellato e fritto in padella (\u0628\u0644\u0637\u064a \u0645\u0642\u0644\u064a \"bul\u1e6d\u012b maql\u012b\" ma\u0294li\u02d0) o intero alla griglia (\u0628\u0644\u0637\u064a \u0645\u0634\u0648\u064a bul\u1e6d\u012b mashw\u012b ma\u0283wi\u02d0). Come altri pesci in Egitto, viene generalmente servito con riso cotto con cipolle e altri condimenti per rendere la carne rossa.\nIn Israele, la tilapia del Nilo \u00e8 comunemente fritta, grigliata o cotta con verdure, erbe e spezie e mangiata con riso o pilaf di bulgur. Viene anche cotto al forno con salsa tahini condita con patate, cipolle, asparagi, peperoni o pomodori e aromatizzato con sommacco e menta secca.\nLa tilapia, spesso allevata, \u00e8 un pesce popolare e comune nei supermercati negli Stati Uniti. In India, la tilapia del Nilo \u00e8 il pesce predominante in alcuni bacini idrici dell'India meridionale e disponibile tutto l'anno. \"O. niloticus\" cresce pi\u00f9 velocemente e raggiunge dimensioni maggiori in un dato periodo. Le aree litorali del bacino di Kelavarappalli sono ricche di nidi di tilapia del Nilo e si riproducono durante i monsone di sud-ovest (luglio-settembre). I pesci si nutrono principalmente di detriti. Occasionalmente, all'interno dell'intestino di una tilapia sono stati ritrovati zooplancton, fitoplancton e macrofite. La domanda \u00e8 elevata, soprattutto da parte dei poveri locali, poich\u00e9 questo pesce \u00e8 accessibile alla fascia di reddito pi\u00f9 basso in quest'area."}
{"id": "5401483", "revid": "300067", "url": "https://it.wikipedia.org/wiki?curid=5401483", "title": "Rolando Rubalcava", "text": "Carriera.\nCon il ha disputato una edizione dei Giochi olimpici (1952)."}
{"id": "5401485", "revid": "1431409", "url": "https://it.wikipedia.org/wiki?curid=5401485", "title": "George Allen (allenatore di football americano)", "text": "Dal 2002 figura nella Pro Football Hall of Fame.\nBiografia.\nDopo avere allenato a livello di college football ed avere svolto il ruolo di assistente allenatore nella National Football League con i Los Angeles Rams (1957) e i Chicago Bears (1958-1965), Allen svolse il primo ruolo di capo-allenatore tra i professionisti quando torn\u00f2 ai Rams nel 1966. Con la celebre linea difensiva nota come \"Fearsome Foursome\" (Deacon Jones, Merlin Olsen, Rosey Grier e Lamar Lundy) e il quarterback Roman Gabriel, risollev\u00f2 la franchigia da delle annate negative che duravano dal 1958. Nella sua seconda stagione fu premiato come allenatore dell'anno dopo avere vinto la division con un record di 11-1-2, centrando i playoff con il club per la prima volta dal 1955. Il secondo titolo di division lo vinse due anni dopo. Fu licenziato dopo la stagione 1970 a causa dei persistenti dissapori col proprietario Dan Reeves, lasciando come l'allenatore pi\u00f9 vincente della storia dei Rams.\nAllen nel 1971 firm\u00f2 coi Washington Redskins sostituendo l'allenatore ad Bill Austin, che era succeduto a Vince Lombardi dopo la sua morte nel 1970. Dopo avere radicalmente cambiato volto al roster, gi\u00e0 nella sua prima stagione guid\u00f2 la squadra a un sorprendente record di 9-4-1 e alla sua prima qualificazione ai playoff dal 1945, ricevendo per la seconda volta il premio di allenatore dell'anno. L'anno successivo vinse la division con un record di 11-3, qualificandosi per il Super Bowl VII contro gli imbattuti Miami Dolphins, perdendo per 14-7. Allen rimase ai Redskins per altre cinque stagioni, fino al 1977, raggiungendo i playoff per altre tre volte. In seguito allen\u00f2 nella neonata United States Football League i Chicago Blitz (1983) e gli Arizona Wranglers (1984), conducendo questi ultimi alla finale di campionato, persa con i Philadelphia Stars.\nLa sua ultima esperienza come allenatore fu alla Long Beach State University nel 1990: l'ultimo giorno dell'anno mor\u00ec di polmonite a 72 anni.\nSuo figlio George jr fu il 67\u00ba governatore della Virginia dal 2001 al 2007 per il partito Repubblicano."}
{"id": "5401487", "revid": "599013", "url": "https://it.wikipedia.org/wiki?curid=5401487", "title": "Jorge Gudi\u00f1o", "text": "Carriera.\nCon il ha disputato una edizione dei Giochi olimpici (1948), oltre a due edizioni Giochi panamericani (1951, 1955)."}
{"id": "5401488", "revid": "287204", "url": "https://it.wikipedia.org/wiki?curid=5401488", "title": "Jorge Gudino", "text": ""}
{"id": "5401489", "revid": "281901", "url": "https://it.wikipedia.org/wiki?curid=5401489", "title": "Tilapia del Nilo", "text": ""}
{"id": "5401492", "revid": "281901", "url": "https://it.wikipedia.org/wiki?curid=5401492", "title": "Tilapia nilotica", "text": ""}
{"id": "5401493", "revid": "281901", "url": "https://it.wikipedia.org/wiki?curid=5401493", "title": "Sarotherodon niloticus", "text": ""}
{"id": "5401498", "revid": "624525", "url": "https://it.wikipedia.org/wiki?curid=5401498", "title": "Sistema di numerazione ternario", "text": ""}
{"id": "5401499", "revid": "1310927", "url": "https://it.wikipedia.org/wiki?curid=5401499", "title": "Jorge Correa", "text": "Caratteristiche tecniche.\nGioca come trequartista."}
{"id": "5401514", "revid": "123801961", "url": "https://it.wikipedia.org/wiki?curid=5401514", "title": "Together Forever (Rick Astley)", "text": "Together Forever \u00e8 un singolo del cantante britannico Rick Astley registrato nel 1987 e pubblicato nel 1988. Ha una struttura accordale e melodica simile al precedente singolo \"Never Gonna Give You Up\". Il 18 giugno 1988 raggiunse la prima posizione nella classifica dei singoli musicali Billboard Hot 100."}
{"id": "5401521", "revid": "767487", "url": "https://it.wikipedia.org/wiki?curid=5401521", "title": "Live at Lollapalooza", "text": "Live at Lollapalooza \u00e8 il terzo EP del gruppo musicale britannico Does It Offend You, Yeah?, pubblicato il 15 luglio 2008 dalla Virgin Records.\nIl disco.\nPubblicato esclusivamente sull'iTunes Store statunitense, l'EP contiene tre brani tratti dal concerto tenuto dal gruppo il 2 agosto 2008 presso il Grant Park di Chicago, in occasione della loro esibizione al Lollapalooza."}
{"id": "5401524", "revid": "1924342", "url": "https://it.wikipedia.org/wiki?curid=5401524", "title": "Lay Me Down (Sam Smith)", "text": "Lay Me Down \u00e8 un singolo del cantautore britannico Sam Smith, pubblicato nel Regno Unito il 15 febbraio 2013 come primo estratto dal primo album in studio \"In the Lonely Hour\". Il brano \u00e8 stato scritto dallo stesso Sam Smith insieme a Jimmy Napes e Elviin e prodotto da Napes e Steve Fitzmaurice. Si \u00e8 meritato la numero 46 nella classifica britannica e discrete vendite nel mercato americano nel 2014.\nIl brano \u00e8 stato redistribuito nel febbraio 2015 come sesto singolo estratto dall'album e in questa veste \u00e8 arrivato alla numero 8 negli Stati Uniti, e alla numero 15 nel Regno Unito. Sam Smith ha cantato il brano in duetto con John Legend in un singolo inedito i cui proventi verranno devoluti in beneficenza alla societ\u00e0 umanitaria Comic Relief.\nRiedizione 2015.\nIl brano \u00e8 stato pubblicato in una nuova versione il 3 febbraio 2015 come sesto singolo estratto dallo stesso album, ottenendo un buon successo globale.\nVersione Red Nose Day 2015.\nUna terza versione del brano al quale ha collaborato il cantante statunitense John Legend, \u00e8 stata pubblicata il 9 marzo 2015 con il nome di Lay Me Down (Red Nose Day 2015)."}
{"id": "5401531", "revid": "1764135", "url": "https://it.wikipedia.org/wiki?curid=5401531", "title": "Episodi di Mia and Me (seconda stagione)", "text": "La prima parte della seconda stagione di Mia and Me \u00e8 andata in onda su Rai Gulp dal 5 aprile al 11 aprile 2015, la seconda parte \u00e8 andata in onda dal 12 settembre al 24 settembre 2015."}
{"id": "5401532", "revid": "567822", "url": "https://it.wikipedia.org/wiki?curid=5401532", "title": "Lovelyz", "text": "Le Lovelyz () sono state un gruppo musicale sudcoreano formatosi a Seul nel 2014. Il loro album di debutto \"Girls' Invasion\" \u00e8 stato pubblicato il 17 novembre 2014.\nL'1 novembre 2021 \u00e8 stato annunciato che il gruppo si sarebbe sciolto dopo che sette degli otto membri (eccetto Baby Soul) avevano deciso di non rinnovare il contratto con la Woolim Entertainment.\nStoria.\nPre-debutto.\nPrima della formazione del gruppo, la maggior parte dei membri ha avuto una certa esperienza nel settore dello spettacolo.\nBabysoul ha fatto la sua prima apparizione nel 2011 nella canzone \"Crying\" degli Infinite H, contenuta nell'album degli Infinite \"Over the Top\". Nel novembre del 2011 ha debuttato come solista con il singolo \"No Better Than Strangers\", in cui ha duettato con Wheesung, e ha poi cantato con la tirocinante della Woollim Yoo Jia e Dongwoo degli Infinite per il brano \"She's A Flirt\". Nel 2013, ha partecipato alla canzone \"Fly High\" degli Infinite H.\nNel 2010, Jiae ha fatto un'apparizione nello show di pre-debutto degli Infinite \"Infinite! You're My Oppa\". Dopo due mesi di registrazione con il gruppo, Jiae ha fatto un'audizione ed \u00e8 entrata alla Woollim Entertaiment come tirocinante. Ha fatto il suo debutto ufficiale nel 2013 con il singolo digitale \"Delight\".\nJin ha fatto la sua prima apparizione nel novembre del 2013 con la canzone \"Gone\", con la partecipazione di Xiumin degli EXO.\nIl 27 dicembre 2013, Babysoul, Jiae, Jisoo, Mijoo, Kei, Jin e Sujeong hanno fatto un'apparizione ai KBS Gayo Daechukje come ballerine femminili per la performance di \"Man in Love\" degli Infinite.\nMijoo ha fatto la sua prima apparizione nel maggio 2014 come attrice femminile nel video di \"Last Romeo\" degli Infinite.\n2014-oggi: debutto.\nIl 3 novembre 2014, la Woollim Entertainment ha annunciato il debutto delle Lovelyz. In seguito al coinvolgimento di Jisoo in uno scandalo che la vedeva accusata di abusare dei suoi partner e di avere pubblicato foto di nudo di un ex fidanzato senza il suo consenso, \u00e8 stata allontanata dalle attivit\u00e0 del gruppo e ricoverata in stato di shock. L'agenzia ha sporto denuncia e il responsabile delle voci \u00e8 stato messo sotto accusa il 20 gennaio 2015.\nIl gruppo ha pubblicato il 10 novembre la canzone \"Goodnight Like Yesterday\" e si \u00e8 esibito live in sette il 12 novembre al K-Art Hall Olympic Park. L'album di debutto \"Girls' Invasion\" e il video per il singolo principale, \"Candy Jelly Love\", sono stati pubblicati il 17 novembre.\nA febbraio 2015 la Woollim Entertainment ha annunciato che Jisoo non avrebbe preso parte alle successive promozioni, ma che avrebbe raggiunto il gruppo in futuro. L'album del gruppo \u00e8 stato ripubblicato il 3 marzo con una nuova title track, \"Hi~\", il cui video musicale \u00e8 stato pubblicato il 2 marzo 2015."}
{"id": "5401549", "revid": "529641", "url": "https://it.wikipedia.org/wiki?curid=5401549", "title": "Live @ the Fez", "text": "Live @ the Fez \u00e8 il primo EP del gruppo musicale britannico Does It Offend You, Yeah?, autoprodotto e pubblicato il 28 gennaio 2008.\nTracce.\nTesti e musiche dei Does It Offend You, Yeah?, eccetto dove indicato."}
{"id": "5401553", "revid": "729019", "url": "https://it.wikipedia.org/wiki?curid=5401553", "title": "Stazione di Luras", "text": "La stazione di Luras \u00e8 una stazione ferroviaria al servizio del comune di Luras, sulla ferrovia Sassari-Tempio-Palau, situata nel territorio comunale di Calangianus. Dal 1997 viene utilizzata esclusivamente nell'ambito del servizio ferroviario turistico Trenino Verde.\nStoria.\nLa nascita dello scalo ferroviario di Luras si deve alla costruzione della Monti-Tempio - insieme alla tratta Cagliari-Isili prima linea pubblica a scartamento ridotto della Sardegna - avvenuta negli anni ottanta dell'Ottocento ad opera delle Strade Ferrate Secondarie della Sardegna (SFSS), che fu anche il primo gestore dell'impianto. Quest'ultimo venne inaugurato insieme alla ferrovia il 15 febbraio 1888.\nPassata alla gestione delle Ferrovie Complementari della Sardegna nel 1921, negli anni trenta la stazione assunse caratteristiche di scalo di diramazione in seguito alla costruzione di una nuova ferrovia, la Sassari - Tempio - Palau, progettata e realizzata dalle Ferrovie Settentrionali Sarde sfruttando il tronco a scartamento ridotto preesistente tra Tempio Pausania e lo scalo. Furono quindi potenziate le infrastrutture dell'impianto stante questo nuovo ruolo nella rete complementare del nord Sardegna: l'attivit\u00e0 sotto la gestione congiunta FCS-FSS inizi\u00f2 il 18 gennaio 1932; in seguito la gestione della linea per Sassari e Palau pass\u00f2 alle Strade Ferrate Sarde nel 1933. Questa societ\u00e0 oltre ad aver assorbito le FSS, acquis\u00ec la maggioranza azionaria delle FCS, divenendo nel 1941 l'unico gestore dell'impianto.\nNel secondo dopoguerra si pavent\u00f2 a livello ministeriale l'ipotesi della dismissione della Monti-Tempio, fatto che poi si concretizzo con la chiusura della linea tra Monti e l'impianto il 20 luglio 1958. La stazione, insieme alla fermata di Nuchis, fu l'unico scalo della linea realizzato dalle SFSS a restare attivo dopo tale chiusura, continuando ad essere impiegato (seppur ridimensionato nell'infrastruttura ferroviaria) dai treni attivi lungo la Sassari-Tempio-Palau.\nAlla gestione SFS subentr\u00f2 quella governativa delle Ferrovie della Sardegna nel 1989: fu durante questa amministrazione che lo scalo di Luras perse importanza a causa della riorganizzazione del sistema dei trasporti pubblici in Sardegna che port\u00f2, fra le altre cose, alla chiusura al servizio di trasporto pubblico della tratta Nulvi-Palau e di conseguenza alla regolare attivit\u00e0 della stazione che, a far data dal 16 giugno 1997, viene utilizzata esclusivamente per scopi turistici soprattutto nel periodo estivo, nell'ambito del servizio Trenino Verde dell'ARST - dal 2010 gestore unico della linea.\nStrutture e impianti.\nLo scalo \u00e8 ubicato sulla strada provinciale n\u00ba 136 a meno di un chilometro dall'abitato di Luras e da quello di Calangianus, di cui fa parte amministrativamente. Dista 102\u00a0km da Sassari e 48 da Palau Marina e si trova ad un'altezza di 458 metri sul livello del mare.\nDal punto di vista ferroviario la stazione \u00e8 dotata di tre binari a scartamento da 950\u00a0mm, di cui l'uno di corsa ed il due passante utilizzati per la sosta dei treni turistici, oltre ad un tronchino che si attesta dinanzi al magazzino merci della stazione. Entrambi i binari passanti sono serviti da banchine, di cui una attigua al fabbricato viaggiatori, collegate da una passerella sui binari. Tale schema del piano del ferro era integrato con la linea per Monti in attivit\u00e0 da un terzo binario passante, col binario due che rappresentava il binario di corsa in direzione Monti e col tronchino che aveva caratteristiche di binario passante (con estremit\u00e0 tronche).\nIl fabbricato viaggiatori \u00e8 un edificio a pianta rettangolare sviluppato su due piani e dotato di cinque ingressi. Diversi interventi architettonici ne hanno modificato alcune caratteristiche, come la trasformazione estetica della facciata nello stile anni trenta tipico delle linee FSS-SFS e la ricostruzione del magazzino merci, divenuto a doppio spiovente asimmetrico. Quest'ultimo, attiguo al fabbricato viaggiatori si trova ad est in direzione Calangianus ed \u00e8 servito dal relativo tronchino d'accesso al piano caricatore. Sempre ad est si possono progressivamente osservare il serbatoio dell'acqua a cassone, il rifornitore orientabile, la sagoma limite dei carichi sui carri merci ed il piano per la pesa carri con il relativo locale per il personale addetto alle rilevazioni.\nLe ritirate sono posizionate in un edificio a s\u00e9 stante sul lato opposto, in direzione Nuchis, mentre di fronte al fabbricato, oltre i binari, \u00e8 presente un edificio di circa 6\u00a0m\u00b2, presumibilmente adibito a magazzino.\nL'area della stazione \u00e8 delimitata da due passaggi a livello e da altrettanti caselli ferroviari.\nMovimento.\nSino al giugno 1997, quando il tratto tra Nulvi e Palau della ferrovia fu chiuso al servizio di trasporto pubblico, la stazione era servita dai treni regionali delle diverse concessionarie delle linee a scartamento ridotto del nord Sardegna, ultima delle quali la Ferrovie della Sardegna. \nDopo di allora lo scalo di Luras \u00e8 stato interessato esclusivamente dal traffico turistico dei convogli del Trenino Verde, sia quelli viaggianti a richiesta delle agenzie turistiche, che quelli gi\u00e0 pianificati per il periodo estivo e aventi generalmente una frequenza di due corse alla settimana.\nServizi.\nLa stazione \u00e8 dotata di servizi igienici e di una sala d'attesa tuttavia, dato l'impresenziamento dell'impianto, tali servizi non sono di norma accessibili all'utenza.\nInterscambi.\nIl piazzale antistante la stazione ospita la fermata dei bus delle autolinee extraurbane dell'ARST."}
{"id": "5401556", "revid": "599013", "url": "https://it.wikipedia.org/wiki?curid=5401556", "title": "Jes\u00fas Garc\u00eda", "text": "Carriera.\nCon il ha disputato una edizione dei Mondiali (1974), una dei Giochi olimpici (1976), oltre ai Campionati americani 1980."}
{"id": "5401557", "revid": "287204", "url": "https://it.wikipedia.org/wiki?curid=5401557", "title": "Jesus Garcia", "text": ""}
{"id": "5401565", "revid": "240277", "url": "https://it.wikipedia.org/wiki?curid=5401565", "title": "Palazzo della Provincia (Ravenna)", "text": "Il palazzo della Provincia \u00e8 un edificio storico di Ravenna, che comprende al suo interno la cripta Rasponi e i giardini pensili.\nL'odierno edificio sostituisce l'antico palazzo della famiglia Rasponi, risalente al XVII secolo, utilizzato come dimora patrizia sino al 1886, per poi essere adibito ad albergo. Nel 1922 un incendio rase al suolo l'edificio, che fu ricostruito tra il 1926 e il 1928 su progetto dell'architetto piacentino Giulio Ulisse Arata. Inaugurato nel 1936, il palazzo si presenta in stile \"neoromantico\", con forti richiami alla tradizione bizantina. Dell'antica struttura sono sopravvissuti solo la cripta (l'elemento pi\u00f9 antico dell'intero complesso architettonico) e il passaggio pensile su via Santi.\nLa cripta Rasponi consiste in una piccola cappella gentilizia, edificata per ospitare le spoglie dei membri della famiglia, ma mai adibita a tale funzione. \u00c8 composta da tre ambienti: l'ingresso, che si innesta alla base di una torretta neogotica del XIX secolo; un piccolo locale che accoglie una sfera in pietra con l'iscrizione \"sic vita pendet ab alto\" e, infine, un vano che contiene un piccolo altare per le funzioni religiose. Caratteristica della struttura \u00e8 il pavimento a mosaico, riconducibile al VI secolo, proveniente dalla chiesa di San Severo a Classe (distrutta da un terremoto). Le decorazioni che lo compongono raffigurano motivi ornamentali e figure animali come galline, oche, teste di ariete e serpenti, e sono arricchite nei colori dall'uso di smalti.\nIl giardino, dominato da una fontana circolare e dalla torre neogotica, comprende una parte pensile con belvedere che si affaccia su piazza San Francesco e che si collega al terrazzo sopra il voltone. Quest'ultimo, datato 1839, connetteva in passato palazzo Rasponi con le scuderie e i magazzini oltrepassando via Santi."}
{"id": "5401566", "revid": "287204", "url": "https://it.wikipedia.org/wiki?curid=5401566", "title": "L'atlante di tenebra", "text": "L'atlante di tenebra (\"The Black Reckoning\") \u00e8 un romanzo di John Stephens di genere fantasy (sottogenere sword and sorcery) pubblicato nel marzo 2015, edito da Longanesi e tradotto da Silvia Petersson.\n\"L'atlante di tenebra\" \u00e8 il terzo di una trilogia chiamata \"I libri dell'inizio\" (\"The Books of the Beginning\"), preceduto da \"L'atlante di smeraldo\" e da \"L'atlante di fuoco\"\nTrama.\nDopo aver trovato i primi due libri manca all'appello solo il terzo e ultimo, l'Atlante di tenebra di cui Emma, la sorella pi\u00f9 piccola, sar\u00e0 la custode.\nNel frattempo anche il Ferale Magnus \u00e8 interessato a scoprire dov'\u00e8 nascosto il libro e rubare cos\u00ec il potere di tutti e tre. L'unico modo per fermarlo \u00e8 eliminare i libri, ma la profezia dice che per farlo sar\u00e0 necessario eliminare anche i custodi.\nOrmai la guerra per le sorti del mondo (magico e non) ha inizio e i tre ragazzi e i loro amici dovranno combattere fino all'ultimo; Emma scoprir\u00e0 qual \u00e8 il vero e oscuro potere dell'Atlante, un potere che pu\u00f2 cambiare per sempre la vita di ogni essere senziente.\nStruttura del libro.\nIl libro \u00e8 formato da un piccolo prologo e da 27 capitoli (per un totale di 486 pagine) ognuno dei quali inizia con una lettera che ricorda le miniature medievali."}
{"id": "5401567", "revid": "300067", "url": "https://it.wikipedia.org/wiki?curid=5401567", "title": "Rafael Palomar", "text": "Carriera.\nCon il ha disputato una edizione dei Giochi olimpici (1976) e due edizioni dei Campionati americani (1980, 1984), oltre ai Giochi panamericani 1983."}
{"id": "5401569", "revid": "71853429", "url": "https://it.wikipedia.org/wiki?curid=5401569", "title": "Neuropsichiatra", "text": ""}
{"id": "5401570", "revid": "986213", "url": "https://it.wikipedia.org/wiki?curid=5401570", "title": "James Stopford, VIII conte di Courtown", "text": "Biografia.\nEra il figlio di James Stopford, VII conte di Courtown, e di sua moglie, Cicely Birch. Frequent\u00f2 l'Eton College.\nCombatt\u00e9 durante la seconda guerra mondiale. Fu tenente colonnello del London Irish Rifles (1947-1951). Nel 1951 fu promosso colonnello e nominato vice Lord luogotenente di Londra. Dopo la morte del padre nel 1957, eredit\u00f2 il titolo di conte di Courtown e prese posto nella Camera dei lord.\nMatrimoni.\nPrimo Matrimonio.\nSpos\u00f2, il 1\u00ba agosto 1934, Christina Margaret Cameron (10 novembre 1913-?), figlia dell'ammiraglio John Cameron. Ebbero due figlie:\nLa coppia divorzi\u00f2 nel 1946.\nSecondo Matrimonio.\nSpos\u00f2, il 23 febbraio 1951, Patricia Winthrop (?-30 marzo 2001), figlia di Harry Winthrop. Ebbero tre figli:\nMorte.\nMor\u00ec il 23 luglio 1975."}
{"id": "5401573", "revid": "599013", "url": "https://it.wikipedia.org/wiki?curid=5401573", "title": "John Svanberg", "text": "Biografia.\nNel 1906 prese parte ai Giochi olimpici intermedi vincendo due medaglie d'oro nelle 5 miglia e nella maratona. Due anni dopo, ai Giochi olimpici di Londra 1908, fu medaglia di bronzo nelle 5 miglia e arriv\u00f2 ottavo nella maratona. Prese anche parte alla gara delle 3 miglia a squadre con Georg Peterson, Edward Dahl, Axel Wiegandt e Seth Landqvist, senza per\u00f2 qualificarsi per la finale."}
{"id": "5401574", "revid": "767487", "url": "https://it.wikipedia.org/wiki?curid=5401574", "title": "Jutra Awards", "text": "Il Jutra Award o Premio Jutra \u00e8 un premio cinematografico canadese assegnato con cadenza annuale, che riconosce il talento e la realizzazione nel settore della cinematografia nella provincia del Quebec. Introdotto nel 1999 e progettato dallo scultore Charles Daudelin, il Premio Jutra prende il nome dal cineasta Claude Jutra e viene assegnato per varie categorie, quali recitazione, sceneggiatura e categorie specifiche quali miglior attore, attrice, regista, sceneggiatura, ecc. \nNon deve essere confuso con il Claude Jutra Award, un premio speciale presentato dalla Academy of Canadian Cinema &amp; Television."}
{"id": "5401577", "revid": "1934238", "url": "https://it.wikipedia.org/wiki?curid=5401577", "title": "Leggi del cricket", "text": "Le Leggi del cricket (\"Laws of cricket\") \u00e8 il testo ufficiale che disciplina il regolamento del gioco del cricket, stabilite dal Marylebone Cricket Club nel 1788 e successivamente adottate dall'International Cricket Council (ICC) come regolamento unico del gioco. Si preferisce usare la dizione \"leggi\" al posto del termine \"regole\" usato negli altri sport, perch\u00e9 questo insieme di norme disciplina non solo lo svolgimento della partita ma anche una serie di prescrizioni morali e di comportamento ritenute intrinseche del gioco stesso.\nStoria.\nIl cricket non ha un momento di origine chiara, poich\u00e9 gi\u00e0 nel corso dell'Europa rinascimentale venivano giocati diverse versioni di giochi in cui si doveva battere una palla con una mazza. In seguito lo sport and\u00f2 definendosi sempre pi\u00f9 e si diffuse, in molte varianti, specialmente presso l'aristocrazia. Nel Settecento il cricket era di gran lunga lo sport pi\u00f9 diffuso tra le classi abbienti del Regno Unito, ma veniva praticato ancora per tradizione orale ed in assenza di un regolamento unico: pertanto, variava molto da zona a zona. Il primo tentativo di codificare un regolamento scritto si ha nel 1744 a Londra, ma la cosa non venne seguita praticamente da nessun club al di fuori della capitale e presto cadde in disuso.\nNel 1755 un gruppo di club produsse una serie di regole di carattere generale, non disciplinando quindi ogni aspetto del gioco, ma fornendo solo delle linee guida, seguite peraltro solo dal ristretto numero dei club firmatari. Questo codice venne integrato una prima volta nel 1774, l'anno successivo ne fu diffusa una versione stampata e nel 1786 venne nuovamente ampliato.\nIl 30 maggio 1788 i membri del Marylebone Cricket Club scrissero un loro regolamento e lo proposero alle altre associazioni, a differenza del precedente questo testo disciplinava ogni aspetto del gioco, ottenendo subito successo e venendo adottato da un numero sempre crescente di club e di associazioni, non mancarono tuttavia casi di associazioni che inizialmente si rifiutarono di seguire questo testo. Nel corso degli anni il testo sub\u00ec diversi ampliamenti, il maggiore dei quali nel 1809, introitando nuove norme come la dichiarazione, il follow on, le dimensioni degli attrezzi di gioco, ecc.\nNel 1947 il codice venne riorganizzato dal MCC e nel 1980 vennero aggiunte le conversioni delle varie dimensioni anche con il sistema metrico (precedentemente erano indicate solo con le unit\u00e0 di misura del sistema imperiale). Nel 1992 furono approvate altre piccole modifiche, mirate principalmente a fare chiarezza in determinate situazioni poco chiare. Nel 2000 l'intero testo fu riscritto in un inglese pi\u00f9 moderno e pi\u00f9 comprensibile, mantenendone per\u00f2 intatti i contenuti, fu aggiunto il preambolo con lo \"spirito del gioco\" e venne standardizzata la misura degli Over in sei lanci (cosa \"de facto\" gi\u00e0 avvenuta vent'anni prima). Le ultime modifiche risalgono al 2010.\nComposizione.\nIl codice \u00e8 organizzato in una prefazione, un preambolo, 42 articoli (chiamate appunto \"Leggi\") e quattro appendici. "}
{"id": "5401579", "revid": "283141", "url": "https://it.wikipedia.org/wiki?curid=5401579", "title": "Banda fonica", "text": "La banda fonica o banda vocale (in lingua inglese \"voice frequency\", da cui l'abbreviazione VF) \u00e8 una delle bande di frequenze usata per la trasmissione della voce nelle telecomunicazioni.\nIn telefonia, la banda di frequenze per la voce \u00e8 compresa approssimativamente tra 300\u00a0Hz e 3400\u00a0Hz, motivo per cui la banda ultra low frequency (ULF) dello spettro elettromagnetico \u00e8 anche chiamata \"voice frequency\", essendone la banda base. L'ampiezza di banda impiegata per una singola trasmissione vocale (ovvero un singolo canale) \u00e8 tipicamente di 4\u00a0kHz, includendo le bande di guardia, permettendo una frequenza di campionamento di 8\u00a0kHz per i sistemi di pulse code modulation usati nella PSTN. Per il teorema del campionamento di Nyquist-Shannon, la frequenza di campionamento (8\u00a0kHz) deve essere almeno il doppio della componente di frequenza maggiore della voce filtrata prima del campionamento.\nFrequenza fondamentale.\nIl parlato di un tipico adulto maschio ha una frequenza fondamentale che varia tipicamente tra gli 85 e i 180\u00a0Hz, mentre per le donne varia usualmente tra i 165 e i 255\u00a0Hz. La frequenza fondamentale di buona parte delle voci \u00e8 quindi tipicamente esclusa in quanto cade al di sotto della banda filtrata, ma viene comunque percepita dal ricevente sulla base dello spettro di armoniche (fenomeno della fondamentale mancante).\nBibliografia.\nGeneral Services Administration, \"Federal Standard 1037C\" (MIL-STD-188)"}
{"id": "5401582", "revid": "1573940", "url": "https://it.wikipedia.org/wiki?curid=5401582", "title": "Catla catla", "text": "Gibelion catla (), conosciuta come carpa asiatica \u00e8 un pesce osseo d'acqua dolce della famiglia Cyprinidae. Si tratta dell'unica specie del genere Catla.\nDistribuzione e habitat.\nDistribuito nell'Asia meridionale tra il Pakistan e la Birmania attraversando il Nepal e il nord dell'India.\n\u00c8 stato introdotto in varie parti dell'Asia (compresi lo Sri Lanka e l'India peninsulare dove non \u00e8 autoctono) e nell'isola di Mauritius. Viene considerato invasivo in alcuni ambienti.\nVive in ambienti acquatici a scarsa corrente come laghi, stagni e fiumi lenti. La riproduzione avviene solo nei fiumi. Non tollera temperature inferiori a 14 \u00b0C.\nDescrizione.\nCiprinide dal corpo alto e leggermente compresso ai lati, caratterizzato dalla testa molto grande e massiccia, dalla bocca ampia rivolta verso l'alto e dalla mandibola robusta e sporgente. Gli occhi sono grandi. Non ci sono barbigli, il labbro superiore \u00e8 assente, quello inferiore molto spesso. Scaglie grandi e vistose. La pinna dorsale \u00e8 inserita in posizione leggermente anteriore rispetto alle pinne ventrali; pinna anale breve. Le pinne pettorali sono ampie e raggiungono le ventrali. La pinna caudale \u00e8 biloba, con lobi arrotondati. Colore grigiastro sul dorso e bianco argenteo sul ventre. Pinne scure.\nLa taglia massima nota \u00e8 di 182 cm per oltre 38 kg.\nBiologia.\nAlimentazione.\nSi nutre esclusivamente in superficie e negli strati superiori della colonna d'acqua. \u00c8 una specie onnivora ma la maggior parte della dieta \u00e8 composta da zooplancton, soprattutto crostacei, rotiferi, insetti e protozoi, alghe e detrito vegetale. Anche gli stadi giovanili sono planctofagi.\nRiproduzione.\nPer la riproduzione gli individui migrano verso la parte alta del corso dei fiumi durante la stagione dei monsoni. Le uova vengono deposte sul fondo ma dopo poco tempo iniziano a galleggiare e vengono trasportate dalla corrente. Gli avannotti e i giovanili vivono in superficie come gli adulti. La maturit\u00e0 sessuale \u00e8 raggiunta al secondo anno di et\u00e0. Durante il primo anno di vita pu\u00f2 raggiungere 1,2 kg di peso.\nPesca.\nSi tratta di una specie importantissima per la pesca commerciale d'acqua dolce e l'acquacoltura dell'India e del Bangladesh. Viene spesso allevata in stagni con altre specie di ciprinidi con cui non c'\u00e8 competizione poich\u00e9 \"Catla catla\" si nutre in superficie. \u00c8 oggetto anche di pesca sportiva. Dato che la riproduzione avviene solo nei fiumi si ricorre all'induzione ormonale nell'allevamento in stagni o alla raccolta di uova e giovanili in natura.\nConservazione.\nSi tratta di una specie molto comune in tutto l'areale, introdotta inoltre in numerose aree. Non \u00e8 attualmente considerata a rischio di estinzione dalla IUCN."}
{"id": "5401587", "revid": "283141", "url": "https://it.wikipedia.org/wiki?curid=5401587", "title": "Voice frequency", "text": ""}
{"id": "5401594", "revid": "281901", "url": "https://it.wikipedia.org/wiki?curid=5401594", "title": "Catla", "text": ""}
{"id": "5401595", "revid": "281901", "url": "https://it.wikipedia.org/wiki?curid=5401595", "title": "Carpa asiatica", "text": ""}
{"id": "5401601", "revid": "108366", "url": "https://it.wikipedia.org/wiki?curid=5401601", "title": "RINNE", "text": ""}
{"id": "5401602", "revid": "281901", "url": "https://it.wikipedia.org/wiki?curid=5401602", "title": "Gibelion catla", "text": ""}
{"id": "5401618", "revid": "991694", "url": "https://it.wikipedia.org/wiki?curid=5401618", "title": "Capsaicinoide", "text": ""}
{"id": "5401622", "revid": "729019", "url": "https://it.wikipedia.org/wiki?curid=5401622", "title": "Ettore Gonzaga", "text": "Biografia.\nEra figlio naturale di Rodolfo Gonzaga, marchese di Castiglione, di Castel Goffredo e di Solferino e segu\u00ec come il padre la carriera delle armi. Nel 1491 fu al servizio del ducato di Milano e nel 1503 della Serenissima. Fu al fianco del cugino Francesco II Gonzaga, marchese di Mantova, in alcune campagne militari.\nRisiedette per un periodo di tempo a Castel Goffredo.\nPer testamento, il padre Rodolfo lasci\u00f2 ad Ettore una rendita di 200 ducati d'oro all'anno e una casa.\nDiscendenza.\nEttore spos\u00f2 Cornelia da Correggio, figlia di Niccol\u00f2 II \"il Postumo\" (1450-1508) e di Cassandra Colleoni, figlia del famoso condottiero Bartolomeo Colleoni.La coppia ebbe tre figli:"}
{"id": "5401639", "revid": "1193179", "url": "https://it.wikipedia.org/wiki?curid=5401639", "title": "Sidi ben Ashir", "text": "Biografia.\nOriginario della citt\u00e0 di Jimena (sud dell'attuale Spagna), all'epoca facente parte del Sultanato di Granada, trascorse gran parte della sua giovinezza nel porto di Algeciras, dove insegn\u00f2 recitazione del Corano e divenne discepolo di alcuni maestri sufi locali, come S\u012bd\u012b Ab\u016b Sir\u1e25\u0101n Mas\u02bf\u016bd al-Ablah. Dopo che fu messo in guardia da al-Ablah della possibile imminente conquista cristiana di Algeciras, colse l'occasione fornita da questa minaccia per eseguire il pellegrinaggio alla Mecca. Al ritorno dall'Oriente, si stabil\u00ec assieme alla sorella nel Marocco merinide, dove i due vissero per un periodo di tempo nel quartiere della comunit\u00e0 degli emigrati andalusi di Mekn\u00e8s.&lt;br&gt;\nDopo il matrimonio della sorella, S\u012bd\u012b ben \u02bf\u0100shir lasci\u00f2 Meknes e raggiunse Rabat, dove divenne un discepolo di S\u012bd\u012b \u02bfAbd All\u0101h al-Y\u0101b\u016br\u012b, un esule andaluso originario dalla citt\u00e0 di \u00c9vora, che era il responsabile di una Zawiya finanziata dai Merinidi nella necropoli reale di Chella, vicino a Rabat. Qui si guadagn\u00f2 da vivere insegnando il Corano ai bambini e si dedic\u00f2 ad esercizi spirituali e a studiare testi classici sufi. \nQuando al-Yab\u016br\u012b mor\u00ec, S\u012bd\u012b ben \u02bf\u0100shir attravers\u00f2 il fiume Bou Regreg e raggiunse Sal\u00e9, dove si un\u00ec alla locale confraternita, la \u1e6c\u0101\u02beifa al-Hahiya. Una volta arrivato a Sal\u00e9, S\u012bd\u012b ben \u02bf\u0100shir si circond\u00f2 subito di un certo numero di discepoli con cui intraprese lo studio dei testi sufi. In questo periodo inizi\u00f2 a scrivere e a diffondere vari libri trattanti il misticismo.&lt;br&gt;\nPassava molto tempo in ritiro solitario in un giardino vicino alla porta detta B\u0101b Sebta. Tra i discepoli pi\u00f9 noti di S\u012bd\u012b ben \u02bf\u0100shir ci furono l'andaluso Ibn Abbad al-Rundi (m. 1390), lo yemenita S\u012bd\u012b Mu\u1e25ammad al-\u1e24a\u1e0dram\u012b e il maestro shadilita A\u1e25mad Zarr\u016bq. \nQuando il sultano merinide Ab\u016b \u02bfIn\u0101n F\u0101ris, che aveva preso il potere deponendo e, forse, facendo anche uccidere il padre Ab\u016b l-\u1e24asan \u02bfAl\u012b, cerc\u00f2 il consiglio di S\u012bd\u012b ben \u02bf\u0100shir nel 1342, il mistico cerc\u00f2 in tutti i modi di evitare di incontrarlo. Il mistico scrisse una lettera diretta e franca al sultano, in cui criticava la deposizione del padre e condannava le opinioni che Ab\u016b \u02bfIn\u0101n aveva sulla giustizia sociale, dicendogli che la giustizia divina lo avrebbe colpito. Gli consigli\u00f2 di leggere un libro da lui scritto, l' \"al-Kit\u0101b mu\u1e25asibi l-ri\u02be\u0101ya li-\u1e25uq\u016bq All\u0101h\". Ab\u016b \u02bfIn\u0101n rispose dicendo che accettava le critiche del mistico, ma disse che tutti coloro che detengono il potere sono inevitabilmente ingiusti e dispotici. Pochi anni dopo Ab\u016b \u02bfIn\u0101n venne assassinato da un suo visir.\nIl mausoleo di S\u012bd\u012b ben \u02bf\u0100shir si trova sulla punta occidentale di Sal\u00e9, e d\u00e0 il nome al bastione detto anche \"Borj Adoumoue\" (Burj al-dum\u016b\u02bf, lett. \"Torre delle lacrime\").\nLa famiglia di Sal\u00e8 degli Ammar (A\u02bfm\u0101r) discende dal santo."}
{"id": "5401649", "revid": "767487", "url": "https://it.wikipedia.org/wiki?curid=5401649", "title": "Romain Gauderon", "text": "Il Minor Planet Center gli accredita la scoperta di quattro asteroidi effettuate tra il 2003 e il 2005, tutte in collaborazione con Raoul Behrend.\nCollegamenti esterni.\nPubblicazioni di Romain Gauderon"}
{"id": "5401652", "revid": "86599", "url": "https://it.wikipedia.org/wiki?curid=5401652", "title": "263251 Pandabear", "text": "263251 Pandabear \u00e8 un asteroide della fascia principale. Scoperto nel 2008, presenta un'orbita caratterizzata da un semiasse maggiore pari a 2,2621809\u00a0UA e da un'eccentricit\u00e0 di 0,1359191, inclinata di 6,66523\u00b0 rispetto all'eclittica.\nL'asteroide \u00e8 dedicato al panda gigante tramite il nome attribuitogli nella lingua inglese."}
{"id": "5401654", "revid": "1005847", "url": "https://it.wikipedia.org/wiki?curid=5401654", "title": "Elezioni generali in Angola del 2012", "text": ""}
{"id": "5401674", "revid": "1100311", "url": "https://it.wikipedia.org/wiki?curid=5401674", "title": "Mat\u00edas P\u00e9rez Acu\u00f1a", "text": "Caratteristiche tecniche.\nGioca come terzino destro.\nCarriera.\nHa giocato nella massima serie argentina col V\u00e9lez e col Quilmes."}
{"id": "5401676", "revid": "1005847", "url": "https://it.wikipedia.org/wiki?curid=5401676", "title": "Elezioni parlamentari in Angola del 2008", "text": "Le elezioni parlamentari in Angola del 2008 si tennero il 5 e 6 settembre per il rinnovo dell'Assemblea nazionale."}
{"id": "5401681", "revid": "599013", "url": "https://it.wikipedia.org/wiki?curid=5401681", "title": "Jairo V\u00e9lez", "text": "Caratteristiche tecniche.\n\u00c8 un'ala destra che pu\u00f2 essere impiegata anche come trequartista a supporto di una punta centrale.\nCarriera.\nNazionale.\nCon la Nazionale Under-20 ecuadoriana ha partecipato al Campionato sudamericano Under-20 2015."}
{"id": "5401683", "revid": "2091899", "url": "https://it.wikipedia.org/wiki?curid=5401683", "title": "Pratt &amp; Whitney Canada JT15D", "text": "Il Pratt &amp; Whitney Canada JT15D \u00e8 un motore turbofan sviluppato dall'azienda aeronautica canadese Pratt &amp; Whitney Canada. Venne introdotto nel 1971 con una spinta da 2\u00a0200 lbf (9\u00a0800 N), e da allora ha subito una serie di aggiornamenti che hanno portato la spinta ad un massimo di 3\u00a0000\u00a0lbf (13\u00a0kN), nelle ultime versioni.\nStoria del progetto.\nLa Pratt &amp; Whitney Canada inizi\u00f2 la progettazione di una nuova turboventola negli anni sessanta. Il JT15D \u00e8 raro tra i turbofan moderni in quanto utilizza un compressore centrifugo come sistema ad alta pressione principale. Questo tipo di compressore \u00e8 stato utilizzato in molti tra i primi motori a reazione, ma \u00e8 stato poi rapidamente sostituito dai compressori assiali a causa del minore ingombro.\nQuesto motore venne provato per la prima volta nel 1967, quando venne montato a bordo di un Avro Canada CF-100.\nVarianti.\nIl primo modello, il JT15D-1, \u00e8 stato introdotto per alimentare il Cessna Citation I, poi conosciuto come il Fanjet 500. Le consegne sono iniziate nel 1972. Il JT15D-4 \u00e8 stato introdotto l'anno successivo, con una spinta migliorata a 2\u00a0500\u00a0lbf (11\u00a0000 N). Il -4 \u00e8 stato il motore principale per il Cessna Citation II, e ha continuato a trovare impiego nei Mitsubishi MU-300 Diamond, A\u00e9rospatiale SN-601 Corvette e SIAI-Marchetti S-211.\nIl modello successivo, il JT15D-5, venne certificato nel 1983. I primi motori consegnati avevano una spinta di 2.900\u00a0lbf (13\u00a0000 N) e sono stati utilizzati sui Hawker 400 e Cessna T-47 A. Sono state introdotte diverse versioni minori, il -5A per il Cessna Citation V, il -5 ter per il Raytheon T-1 Jayhawk e il -5C per alimentare il Rockwell Ranger 2000 e il SIAI-Marchetti S-211.\nNegli anni novanta venne progettato un nuovo modello, il JT15D-5D, che venne certificato nel 1993. In questa versione \u00e8 stata aumentata la spinta, il -5D \u00e8 in grado di fornire 3\u00a0045\u00a0lbf (13\u00a0540 N). Il -5D viene utilizzato sul Cessna UC-35 A e sul Cessna Citation Ultra."}
{"id": "5401688", "revid": "1442080", "url": "https://it.wikipedia.org/wiki?curid=5401688", "title": "Lautaro Gianetti", "text": "Caratteristiche tecniche.\nGioca come difensore centrale.\nCarriera.\nNazionale.\nCon la Nazionale Under-20 argentina ha partecipato al Campionato sudamericano Under-20 2013.\nViene convocato per le Olimpiadi 2016 in Brasile."}
{"id": "5401689", "revid": "33689", "url": "https://it.wikipedia.org/wiki?curid=5401689", "title": "Doraemon (disambigua)", "text": ""}
{"id": "5401703", "revid": "1457847", "url": "https://it.wikipedia.org/wiki?curid=5401703", "title": "Vincenzo Tecchio", "text": "Biografia.\nFu presidente della societ\u00e0 editrice \u00abIl Mezzogiorno\u00bb, con la quale, grazie all'acquisizione del quotidiano \"Roma\", la sezione del partito fascista di Napoli controll\u00f2 la stampa in citt\u00e0.\n\u00c8 stato deputato ininterrottamente dalla XXVIII alla XXX legislatura prima nella Camera del Regno (1929-1939) e poi nella Camera dei Fasci e delle Corporazioni (1939-1943).\nDal 1934 al 1939 \u00e8 stato segretario della commissione della Camera per l'esame dei bilanci e dei rendiconti consuntivi.\nNel 1940 guid\u00f2 un gruppo di tecnici che port\u00f2 all'edificazione della Mostra d'Oltremare, portando alla demolizione delle preesistenti abitazioni del rione Castellana.\nA lui \u00e8 intitolato il piazzale di Napoli antistante la Mostra d'Oltremare, nel quale sorge anche lo Stadio Diego Armando Maradona."}
{"id": "5401709", "revid": "1226", "url": "https://it.wikipedia.org/wiki?curid=5401709", "title": "L'ottava confessione", "text": "L'ottava confessione (\"The 8th Confession\") \u00e8 l'ottavo romanzo poliziesco dello scrittore statunitense James Patterson della serie di libri con protagonista Lindsay Boxer, detective della polizia di San Francisco. Il ciclo che ha come personaggio principale il detective Boxer, verr\u00e0 ribattezzato \"le donne del Club Omicidi\" proprio dal nome del club fondato dal detective Boxer e dalle sue amiche. In questo ottavo romanzo i traduttori italiani hanno ritenuto di omologarsi nuovamente al titolo originale, riprendendo la serie progressiva dei numeri interrotta in alcuni romanzi precedenti. I titoli in inglese riportano i numeri sequenziali da 1 a 10. Nella traduzione italiana questa scelta non \u00e8 stata del tutto accettata, tanto che il 4\u00ba, il 5\u00ba, il 9\u00ba ed il 10\u00ba libro riportano in italiano titoli diversi dall'originale.\nTrama.\nUn vecchio scuolabus esplode in piena citt\u00e0 a San Francisco, era stato trasformato in laboratorio di produzione di metanfetamina, nello scoppio sono morte dieci persone. Lindsay ed il collega Rich Conklin iniziano a seguire il caso ma vengono distolti da una misteriosa sequenza di omicidi che vede coinvolti giovani esponenti del jet set. Il caso di un barbone ucciso in strada sembra talmente poco importante che solo l'amica giornalista Cindy se ne occupa. Intanto l'altra amica Yuki \u00e8 alle prese con l'ennesimo processo senza fortuna. Le vite private delle quattro amiche invece sembrano iniziare ad assumere contorni felicemente rosei e passionali."}
{"id": "5401711", "revid": "228587", "url": "https://it.wikipedia.org/wiki?curid=5401711", "title": "Live at the Mirage", "text": "Live at the Mirage \u00e8 un film concerto della cantante e attrice Cher. \u00c8 stato girato al Mirage Hotel di Las Vegas durante l\"'Heart of Stone Tour\" nel 1990. Originariamente pubblicato dalla Sony BMG nel 1992, il video \u00e8 stato ripubblicato dalla Eagle Rock Entertainment nel 2005."}
{"id": "5401712", "revid": "619191", "url": "https://it.wikipedia.org/wiki?curid=5401712", "title": "8-Bit (studio)", "text": ""}
{"id": "5401713", "revid": "619191", "url": "https://it.wikipedia.org/wiki?curid=5401713", "title": "Feel (studio)", "text": ""}
{"id": "5401720", "revid": "619191", "url": "https://it.wikipedia.org/wiki?curid=5401720", "title": "Gallop (studio)", "text": ""}
{"id": "5401722", "revid": "1950485", "url": "https://it.wikipedia.org/wiki?curid=5401722", "title": "Ammutinamento di \u017beligowski", "text": "L'ammutinamento di \u017beligowski ( o anche \"\u017celigiada\", in lituano \"\u017deligovskio mai\u0161tas\") fu un'operazione militare guidata dal generale polacco Lucjan \u017beligowski durante l'ottobre 1920, che port\u00f2 alla creazione della Repubblica della Lituania Centrale.\nLa sollevazione, in realt\u00e0, era avvenuta dietro ordine segreto del capo di Stato polacco, il maresciallo J\u00f3zef Pi\u0142sudski. In seguito alla creazione di un governo fantoccio e dei disordini, la Polonia indisse elezioni che nel marzo 1922 si conclusero a favore dell'annessione alla Polonia della repubblica, comprendente Vilnius e la zona circostante.\nContesto storico.\nAlla fine del 1920, la guerra sovietico-polacca stava terminando con la sconfitta dei sovietici dopo la battaglia di Varsavia, i quali erano in ritirata. La contesa regione di Vilnius trovava il proprio centro nell'attuale capitale della Lituania (in polacco \"Wilno\"), che venne fondata dal granduca di Lituania Gediminas nel 1323 e rimase la capitale della Lituania per secoli. Vilnius venne ripresa dai sovietici durante l'offensiva militare lanciata nell'estate del 1920. I sovietici restituirono la regione ai lituani in virt\u00f9 di un accordo precedentemente sottoscritto tra i due Stati, in cui si prevedeva che l'Armata Rossa potesse far agire le proprie truppe sul territorio baltico per combattere le forze polacche (guerra polacco-lituana).\nQuesta mossa permise ai sovietici di ripristinare il controllo militare sulla regione, respingendo la Polonia e aumentando le tensioni che si vennero a creare tra polacchi e lituani, entrambi desiderosi di controllare i territori contesi per s\u00e9.\nAll'inizio dell'ottobre 1920, con la pressione internazionale della Conferenza di Spa e del Trattato di Suwa\u0142ki, i polacchi e i lituani sottoscrissero una tregua in Sudovia, ma, temendo che Vilnius potesse rimanere sotto il controllo lituano, la questione rimase irrisolta. I polacchi basavano le proprie rivendicazioni sulle allora attuali considerazioni etnografiche, poich\u00e9 all'epoca circa il 65 % degli abitanti della citt\u00e0 era di lingua polacca, mentre i lituani costituivano solo l'1-2% della popolazione della citt\u00e0. La Lituania riconosceva Vilnius come capitale storica e riteneva le affermazioni dei polacchi prive di fondamento. I polacchi non desideravano continuare la guerra con un'armata ancora reduce dagli scontri militari di qualche tempo prima; nel frattempo, il Capo di Stato J\u00f3zef Pi\u0142sudski incominci\u00f2 a considerare l'idea di costituire la federazione \"Mi\u0119dzymorze\", la quale avrebbe dovuto includere la Lituania: egli pensava dunque di ricostituire, sia pur con le dovute differenze storiche, la Confederazione polacco-lituana e il controllo di Vilnius sotto la propria sfera di influenza era un tassello precipuo. Dal punto di vista lituano era altamente improbabile, poich\u00e9 molti lituani vedevano l'influenza polacca come perniciosa e avevano voluto sbarazzarsi dell'influenza polacca fin dal matrimonio del granduca Jogaila con l'allora undicenne regina Edvige di Polonia nel 1386. In particolare, i nazionalisti lituani si opposero a qualsiasi ulteriore relazione con la Polonia, soprattutto dopo l'occupazione polacca di Vilnius.\nI negoziati sul futuro dell'area contesa, voluti fortemente dalla Conferenza degli Ambasciatori a Bruxelles e Parigi, giunsero a un punto morto: Pi\u0142sudski temeva che l'Intesa potesse accettare la situazione di fatto che si era venuta a creare quando i sovietici avevano ripreso il controllo delle regioni sud-orientali della Lituania.\nPolonia e Lituania dovevano accordarsi per un cessate il fuoco nella regione di Suwa\u0142ki il 10 ottobre, ma i polacchi decisero di aggirare la tregua creando una situazione di fatto che potesse giocare a proprio vantaggio. Pi\u0142sudski concluse che la migliore linea d'azione fosse quella sostenuta dalla fazione filo-polacca in Lituania, ma che non poteva essere ricondotta direttamente alla Polonia. Pertanto, egli avvi\u00f2 in primis dei canali finanziari per incentivare un colpo di stato nel 1919, ma quest'ultimo venne arrestato dall'imprevista rivolta di Sejny, la quale port\u00f2 alla soppressione della rete d'intellingence dell'Organizzazione Militare Polacca (\"Polska Organizacja Wojskowa\") da parte dell'esercito lituano e del Dipartimento di Sicurezza Nazionale.\nL'ammutinamento.\nNell'ottobre del 1920, il generale polacco Lucjan \u017beligowski, originario delle terre storiche della Lituania, ricevette l'ordine di guidare la 1\u00aa Divisione fanteria lituano-bielorussa (composta perlopi\u00f9 da polacchi delle marche di confine). \u017beligowski venne contattato da Pi\u0142sudski gi\u00e0 alla fine del settembre 1920 perch\u00e9 gi\u00e0 s'ipotizzava di organizzare un \"ammutinamento.\" Essi prepararono un piano nel quale \u017beligowski e le forze sotto il suo comando avrebbero dovuto fingere di disertare dall'esercito polacco per poi prendere il controllo di Vilnius e delle aree circostanti. Il governo polacco avrebbe ufficialmente negato qualsiasi coinvolgimento, al fine di non intaccare la sua reputazione di fronte alla comunit\u00e0 internazionale.\n\u017beligowski, come lo stesso Pi\u0142sudski, potrebbe essere stato uno dei tanti divisi tra identit\u00e0 lituana e polacca; forse, nel proclamare una Lituania centrale, ha onestamente creduto di creare una Lituania anche se dominata dalla cultura polacca piuttosto che dalla cultura lituana.\nIl 6 ottobre 1920, \u017beligowski inform\u00f2 i suoi ufficiali dell'operazione di ammutinamento; in quel momento, nessuno sotto il suo comando sapeva che stava agendo con il supporto di Pi\u0142sudski: per questo, alcuni si rifiutarono di seguirlo. Il supporto a \u017beligowski oscill\u00f2 talmente tanto che il 7 ottobre scrisse a Pi\u0142sudski che non poteva eseguire l'operazione a causa della mancanza di supporto tra i suoi soldati. Alla fine molti ufficiali e soldati decisero di seguirlo ed egli procedette con i preparativi.\nLe forze di \u017beligowski partirono la mattina dell'8 ottobre (due giorni prima dell'accordo di Suwa\u0142ki che prevedeva l'inizio del cessate il fuoco). Quel giorno, egli dichiar\u00f2 che avrebbe \"liberato Wilno dall'occupazione lituana\" e \"formato un parlamento che avrebbe deciso la sorte dei territori contesi.\"\nL'esercito di \u017beligowski - che annumerava circa 14.000 uomini, incentrato sulla sua 1\u00aa Divisione fanteria lituano-bielorussa - sconfisse il 4\u00ba Reggimento fanteria lituano presso la foresta di R\u016bdininkai e, nuovamente, presso Ja\u0161i\u016bnai. Le forze polacche giunsero alle porte di Wilno, ma vennero rallentate quanto bastava per ritardare di un giorno la presa della citt\u00e0. Il bilancio delle perdite, come riportato da fonti contemporanee, fu basso: \"poche vittime\" da entrambe le parti.\nLe truppe lituane nella regione erano in grave inferiorit\u00e0 numerica: esse non solo dovevano fronteggiare le forze regolari numericamente superiori di \u017deligowski, supportate dalla logistica dell'esercito polacco, ma dovevano anche presidiare Vilnius, la cui popolazione polacca era irrequieta. Il 9 ottobre, i lituani non riuscirono pi\u00f9 a tenere il controllo di Vilnius e avviarono le operazioni di evacuazione della citt\u00e0, lasciando un presidio simbolico a difenderla (la decisione di evacuare fu presa nel pomeriggio dell'8 ottobre e venne eseguita nel corso della notte tra l'8 e il 9). Quando le unit\u00e0 polacche giunsero per fronteggiare le rimanenti difese lituane, la popolazione polacca sostenne le truppe polacche, con unit\u00e0 della milizia che organizzarono una rivolta e ingaggiarono le unit\u00e0 lituane ancora in citt\u00e0. I civili acclamarono l'ingresso delle truppe polacche a Vilnius con entusiasmo.\nI rappresentanti del governo lituano (guidati da Ignas Jonynas) cedettero il controllo della citt\u00e0 agli ufficiali dell'Intesa residenti (condotti dal colonnello francese Constantin Reboul). \u017beligowski, tuttavia, rifiut\u00f2 di riconoscere tale autorit\u00e0 ed essi vennero costretti a lasciare la citt\u00e0.\nIl 12 ottobre, \u017beligowski proclam\u00f2 l'indipendenza, comportando la costituzione della Repubblica della Lituania Centrale con Vilnius come capitale. Molti storici concordarono che lo Stato fosse dipendente dalla Polonia, ma non concordano su quanto ne fosse dipendente (lo storico polacco Jerzy J. Lerski lo definisce stato fantoccio).\nNel frattempo, una forza armata in uniforme polacca, costituita da 20 aerei e dal 13\u00ba Reggimento Cavalleria sotto il comando del colonnello Butkiewicz, si un\u00ec all'ammutinamento. L'esercito polacco, nel frattempo, era ufficialmente vincolato dal cessate il fuoco dell'accordo di Suwa\u0142ki e non coinvolse le unit\u00e0 lituane al confine. Il 20 e il 21 ottobre ripresero le ostilit\u00e0, questa volta tra la Lituania Centrale e le forze regolari lituane nel vicino villaggio di Pikeli\u0161kiai. I baltici avevano spostato temporaneamente la capitale a Kaunas e, durante il trasferimento, furono meticolosamente distrutte linee telefoniche e ferroviarie che collegavano la citt\u00e0 a Vilnius, che rimasero cos\u00ec separate per circa 20-25 anni. Il 7 novembre, l'esercito di \u017beligowski inizi\u00f2 ad avanzare verso Giedrai\u010diai, \u0160irvintos e K\u0117dainiai. La tregua proposta da \u017beligowski venne declinata dalla Lituania. \u017beligowski rifiut\u00f2 la proposta della Commissione di controllo militare della Societ\u00e0 delle Nazioni di ritirarsi dal fronte del 20-21 ottobre per riavviare dei negoziati. Il 17 novembre, l'Unione Sovietica offr\u00ec supporto bellico, ma la Lituania rifiut\u00f2. La cavalleria polacca ruppe la linea difensiva lituana e il 18 novembre giunse a Kavarskas, con l'intento di spingersi fino a Kaunas. Tuttavia, tra il 19 e il 21 novembre, le forze principali lituane riuscirono a respingere le forze di \u017beligowski in uno scontro a fuoco tenutosi tra Giedrai\u010diai e \u0160irvintos. La letteratura polacca considera tale battaglia alla stregua di una piccola schermaglia, assegnandole un ruolo minore nel conflitto.\nEntrambe le fazioni, a questo punto, erano sfinite. Sotto la spinta della Societ\u00e0 delle Nazioni, il 20 novembre si raggiunse un'intesa per una tregua, la quale avrebbe dovuto poi entrare in vigore dalle 9 del mattino del giorno successivo; fino ad allora entrambe le parti accettarono di non intraprendere azioni offensive. Il 7\u00ba Reggimento fanteria lituano ruppe l'accordo, avviando una controffensiva nei dintorni di Giedrai\u010diai tra il 20 ed il 21 novembre, proprio poco prima che il cessate il fuoco potesse espletare i propri effetti, persistendo anche dopo di esso (fino alle 14 circa). Questa offensiva permise alle forze regolari di riconquistare Giedrai\u010diai. Le forze lituane si fermarono per\u00f2 dopo un nuovo invito presentato dalla Societ\u00e0 delle Nazioni e si raggiunse un'intesa per cessare le ostilit\u00e0 il 29 novembre.\nFu in quel momento che il pi\u00f9 fedele alleato di Pi\u0142sudski, Micha\u0142 Pius R\u00f6mer, in futuro tra i pi\u00f9 influenti giuristi lituani, decise di schierarsi apertamente con la restaurazione della Repubblica lituana, nonostante Pi\u0142sudski gli avesse offerto il ruolo di Primo ministro della Repubblica della Lituania Centrale.\nConseguenze.\n\u017beligowski divenne dittatore militare \"de facto\" del nuovo Stato, ma a seguito delle elezioni egli rimise i suoi poteri nelle mani del parlamento neoeletto.\nNel 1922, il parlamento della Lituania Centrale vot\u00f2 per l'incorporazione dello Stato nella Polonia. Nel 1923, poco prima che la Societ\u00e0 delle Nazioni riconoscesse la situazione esistente e accettasse il confine polacco-lituano del 15 marzo, Pi\u0142sudski, il 24 agosto, ammise pubblicamente che l'ammutinamento di \u017beligowski fu un'operazione ordita da lui stesso e, dunque, sotto il suo consenso.\nNonostante le rivendicazioni polacche su Vilnius, a questi ultimi, la Societ\u00e0 delle Nazioni ordin\u00f2 di ritirarsi. Segu\u00ec un rifiuto: in teoria, le truppe francesi e inglesi avrebbero potuto sostenere la decisione della Societ\u00e0. I francesi, tuttavia, non desideravano inimicarsi la Polonia, una possibile alleata in una futura guerra contro la Germania, e gli inglesi non erano preparati ad agire da soli. Fu per questo che i polacchi mantennero il controllo di Vilnius, dove venne formato un governo provvisorio (\"Komisja Rz\u0105dz\u0105ca Litwy \u015arodkowej\", Commissione Governativa della Lituania Centrale). Presto vennero tenute elezioni per il parlamento e l'assemblea si riun\u00ec per la prima volta nel febbraio del 1922. Il giorno 20 dello stesso mese, il parlamento (noto in polacco come \"Sejm wile\u0144ski\") effettu\u00f2 una votazione importante per chiedere alla Polonia d'incorporare la Lituania Centrale, formando il Voivodato di Wilno (in vita dal 1926 al 1939). Le elezioni non vennero riconosciute dalla Societ\u00e0 delle Nazioni.\nLa Conferenza degli Ambasciatori del 1923 accett\u00f2 lo \"status quo\", ma la regione di Wilno rimase contesa tra Polonia e Lituania e ci\u00f2 incrin\u00f2 non poco i rapporti diplomatici tra i due Stati (i baltici ritenevano ancora Vilnius la capitale, cos\u00ec come dettato dalla costituzione).\nIn Polonia, l'ammutinamento venne supportato da alcuni gruppi politici, quali ad esempio i cristiani democratici e la sinistra, e parzialmente criticato dal partito di destra Democrazia Nazionale.\nIl colpo di Stato caus\u00f2 una profonda spaccatura tra Pi\u0142sudski e Ignacy Paderewski, il quale aveva svolto in passato un ruolo importante nel creare sostegno internazionale per l'indipendenza della Polonia. Secondo lo storico Timothy Snyder, l'annessione di Vilnius alla Polonia spinse i politici lituani a comprendere meglio e non sottovalutare la composizione dei gruppi etnici del Paese, dando argomenti su cui discutere ai radicali baltici e polacchi.\nLa Lituania rifiut\u00f2 di riconoscere la Lituania Centrale come nazione. Le relazioni polacco-lituane iniziarono a normalizzarsi dopo i negoziati della Societ\u00e0 delle Nazioni nel 1927, ma fu solo con l'ultimatum intimato dalla Polonia nel 1938 che la Lituania venne costretta a riprendere le relazioni con la Polonia e ad accettare, \"de facto\", i confini dei suoi vicini.\nTra gli strascichi del conflitto polacco-lituano, non va infatti sottovalutata l'incrinatura dei rapporti, peggiorata per decenni: a seguito della parentesi sovietica, la capitale della Lituania \u00e8 tornata a essere Vilnius e la Polonia non ha effettuato rivendicazioni territoriali."}
{"id": "5401734", "revid": "1310927", "url": "https://it.wikipedia.org/wiki?curid=5401734", "title": "Fausto Grillo", "text": "Caratteristiche tecniche.\n\u00c8 un terzino sinistro che pu\u00f2 giocare anche come difensore centrale."}
{"id": "5401736", "revid": "1272592", "url": "https://it.wikipedia.org/wiki?curid=5401736", "title": "\u010cegrane", "text": "\u010cegrane (in macedone \"\u0427\u0435\u0433\u0440\u0430\u043d\u0435\", in albanese \"\u00c7egrani\") \u00e8 un centro abitato della Macedonia del Nord.\nStoria.\nAll'inizio del XIX secolo \u010cegrane era un villaggio prevalentemente albanese nel Gostivarska Nahiya di Tetovo dell'Impero Ottomano. Secondo le statistiche di Vasil Kanchov (Macedonia, etnografia e statistica), nel 1900, \u010cegrane aveva 800 abitanti musulmani albanesi. Nel 1913, il villaggio pass\u00f2 sotto il controllo del Regno di Serbia insieme al resto della Macedonia. Nel 1929, \u010cegrane era il centro del comune di Gornopolozhkiya di cinque villaggi.\nLa guerra del Kosovo.\nDurante la guerra in Kosovo, venne istituito un imponente campo per rifugiati etnici albanesi dall'Alto Commissariato delle Nazioni Unite per i rifugiati, la Federazione internazionale delle societ\u00e0 della Croce Rossa e della Mezzaluna rossa e le ONG locali. L'area era stata usata come discarica di rifiuti, ma i livelli che avevano tagliato la ripida collina erano pieni di file di migliaia di tende. Nel 2003, il villaggio venne ammesso al comune di Gostivar."}
{"id": "5401745", "revid": "729019", "url": "https://it.wikipedia.org/wiki?curid=5401745", "title": "Franz von Keil", "text": "Fu comandante della nave da battaglia \"Radetzky\", e durante la prima guerra mondiale ricopr\u00ec gli incarichi di comandante della II Divisione Navale, e in seguito di Consigliere imperiale per la Marina da guerra.\nBiografia.\nNacque a Magonza il 15 settembre 1862, figlio di Heinrich Rudolf Vinzenz, soldato che raggiunse il grado di Feldmarschalleutnant nell'esercito austriaco, e da Giorgina Maria Brentano di Tremezzo. Dopo aver studiato come privatista a Vienna, nel periodo dal 1874 al 1877 frequent\u00f2 il liceo pubblico Bielnitzben, quindi si trasfer\u00ec per un anno ad Odenburgo con buoni risultati e, nell'ottobre 1878, approd\u00f2 all'Accademia Navale di Fiume, dove venne ammesso con un buon punteggio.\nDopo il completamento dell'accademia, nel luglio 1881, venne trasferito in mare, imbarcandosi come Seekadett di seconda, e poi, di prima classe fino al 19 dicembre 1883. La sua carriera militare prosegu\u00ec senza intoppi, Linienschiffleutnant 2. Klasse il 1 maggio 1892, Linienschiffleutnant 1. Klasse il 1 maggio 1895, Korvettenkapit\u00e4n il 1 maggio 1905, Fregattenkapit\u00e4n il 1 novembre 1907, Linienschiffskapit\u00e4n. Il 9 gennaio 1912 assunse il comando della nave da battaglia \"Radetzky\", e i 1 novembre 1913 venne nominato Konteradmiral. Inizi\u00f2 il suo impegno nella prima guerra mondiale al comando della base navale di Pola.\nIl 26 gennaio 1917 assunse il comando della II Divisione Navale, alzando la sua insegna sulla nave da battaglia \"Erzherzog Franz Ferdinand\", e l'11 agosto dello stesso anno fu promosso Vizeadmiral. Appena un anno dopo, nel febbraio del 1918, venne nominato consigliere imperiale per la marina da guerra e promosso Admiral il 1 maggio successivo. In quel periodo, insieme al viceammiraglio Paul Fiedler e al viceammiraglio Seidensacher, fece parte della corte marziale che giudic\u00f2 e condann\u00f2 a morte i protagonisti dell'ammutinamento di Cattaro. Finita la guerra chiese di essere definitivamente congedato e visse i suoi ultimi anni a Vienna, in pensione, spegnendosi il 22 novembre 1945."}
{"id": "5401747", "revid": "729019", "url": "https://it.wikipedia.org/wiki?curid=5401747", "title": "76 mm Type 3", "text": "Il 8\u00a0cm/40 Type 3 era un cannone navale antiaereo in calibro 76,2\u00a0mm e canna lunga 40 calibri, impiegato dalla Marina imperiale giapponese durante la seconda guerra mondiale. Il nome era dovuto all'anno di adozione da parte della Marina imperiale, il terzo di regno dell'imperatore del Giappone Taish\u014d, cio\u00e8 il 1914.\nStoria.\nIl pezzo fu accettato dalla marina nel 1914 come 3 in/40 Type 3 ed entr\u00f2 in servizio nel 1916; con la standardizzazione sul sistema metrico, il 5 ottobre 1917 esso ricevette la nuova denominazione \"8 cm/40 Type 3\", con il calibro arrotondato al centimetro. Nel 1922, undicesimo anno di regno di Taish\u014d, venne accettata la versione migliorata 8\u00a0cm/40 Type 11, entrata in servizio nel 1926. Durante la seconda guerra mondiale entrambi i modelli operarono sia imbarcati su diverse classi di incrociatori e cacciatorpediniere che nelle difese terrestri.\nNel 1928 la marina accett\u00f2 il 8\u00a0cm/40 Type 88, versione ottimizzata per l'installazione sulla coperta dei sommergibili. Il nome era dovuto all'anno di adozione da parte della marina, anno imperiale 2588, corrispondente al 1928 del calendario gregoriano.\nTecnica.\nLa bocca da fuoco del \"Type 89\" pesava da sola 600\u00a0kg ed era lunga 3,2 metri. Le canne Type I e II avevano una rigatura destrorsa costante a 16 principi, mentre sulle canne Type III, IV e VII la rigatura era a 24 principi. La vita utile della canna era di 1.200-2.000 colpi. La bocca da fuoco, dotata di un voluminoso sistema di rinculo sovrastante la canna ed otturatore a cuneo orizzontale, era incavalcata su affusto a piedistallo singolo, pesante 3,35 t, con brandeggio ed elevazione manuale. La gittata massima con alzo 45\u00b0 era di 10,8\u00a0km; il tiro utile antiaereo alla massima volata era di 7,5\u00a0km.\nIl pezzo utilizzava munizioni fisse a cartoccio proietto; la munizione completa era lunga 282\u00a0mm e pesava 9,25\u00a0kg, dei quali 5,99\u00a0kg costituiti dalla granata HE (con 0,48\u00a0kg di esplosivo) e 0,9\u00a0kg dalla carica di lancio di C-3. Era disponibile anche una particolare munizione antisommergibile, lunga 285\u00a0mm, con velocit\u00e0 alla volata di 250\u00a0m/s ed una gittata di 3.200 m. Poteva penetrare per 8 m nell'acqua, quota periscopio dei sommergibili del tempo, e forare 25\u00a0mm di lamiera d'acciaio."}
{"id": "5401749", "revid": "83531", "url": "https://it.wikipedia.org/wiki?curid=5401749", "title": "Card\u00e0", "text": "Card\u00e0 (\"Ca\u1e0d\u1e0d\u00e0\" in siciliano) \u00e8 una frazione di abitanti di Roccavaldina, comune italiano della citt\u00e0 metropolitana di Messina in Sicilia.\nVillaggio situato ai piedi del colle nella cui cima si trova il borgo di Roccavaldina, capoluogo comunale, immediatamente ad est del torrente Bagheria, affluente del Niceto, e a Sud di Torregrotta, citt\u00e0 pi\u00f9 vicina.\nQuesto piccolo centro urbano \u00e8 noto in zona soprattutto grazie alla festa patronale realizzata in onore di San Giuseppe, in cui l'apice \u00e8 la Maccheronata, che si tiene annualmente nei primi giorni di Agosto, ed attira nella piazza del paese, migliaia di visitatori."}
{"id": "5401751", "revid": "729019", "url": "https://it.wikipedia.org/wiki?curid=5401751", "title": "Karl Kailer von Kaltenfels", "text": "Ufficiale specializzatosi nell'uso dell'artiglieria, fu comandante della nave da battaglia \"Wien\". Durante la prima guerra mondiale ricopr\u00ec gli incarichi di comandante della IV Divisione Navale, e in seguito di Capo della sezione navale del Ministero della Guerra a Vienna.\nBiografia.\nNato a Pola il 24 maggio 1862, entr\u00f2 come graduato all'Accademia Navale di Fiume, e dal 1880 cominci\u00f2 il servizio in mare come guardiamarina. Svolse in seguito missioni in India e in Asia orientale. Come comandante della torpediniera \"No.21\" (ex \"Staar\") si distinse durante il blocco di Creta. Si guadagn\u00f2 un encomio anche durante la rivolta dei Boxer, sotto il comando di Montecuccoli, per il coraggio dimostrato nella presa di Forte Peitang. In seguito venne promosso capitano di corvetta (1903), capitano di fregata (1907) e capitano di vascello (1910). Fra il giugno 1905 e il novembre 1910 fu imbarcato sulla corazzata \"Wien\", dopodich\u00e9 pass\u00f2 alla Sezione Navale del Ministero della Guerra. Mentre ricopriva questo incarico fu tra i promotori dell'introduzione sulla navi della Kriegsmarine del radiotelegrafo, e bocci\u00f2 l'adozione del nuovo cannone 35 cm/45 K14 Skoda sulle corazzate della nuova classe di dreadnought \"Ersatz Monarch\".\nTra il 1911 e il 1912 fu capo dell'Ufficio Operazioni della Sezione Navale e nel 1912 venne promosso commodoro; un anno dopo gli fu affidato il comando in mare della IV Divisione Navale e venne promosso contrammiraglio. Nei primi mesi del 1914 divenne viceammiraglio, e rappresent\u00f2 il comandante della flotta, ammiraglio Anton Haus, al decisivo consiglio della corona del 7 luglio 1914 in cui fu decisa irrevocabilmente la guerra con la Serbia.\nA partire dall'8 febbraio 1917, dopo la morte dell'ammiraglio Haus, per un breve periodo ricopr\u00ec la carica di incarico di Chef der Marinesektion (Capo della sezione navale del Ministero della Guerra). Si spense a Vienna il 28 aprile 1917, e fu sostituito nell'incarico dall'ammiraglio Maximilian Njegovan."}
{"id": "5401760", "revid": "991694", "url": "https://it.wikipedia.org/wiki?curid=5401760", "title": "Atl\u00e9tico Sorocaba", "text": ""}
{"id": "5401763", "revid": "256896", "url": "https://it.wikipedia.org/wiki?curid=5401763", "title": "Duomo di Imola", "text": ""}
{"id": "5401769", "revid": "256896", "url": "https://it.wikipedia.org/wiki?curid=5401769", "title": "Duomo di Latisana", "text": ""}
{"id": "5401773", "revid": "256896", "url": "https://it.wikipedia.org/wiki?curid=5401773", "title": "Parrocchie dell'Arcidiocesi di Otranto", "text": ""}
{"id": "5401775", "revid": "256896", "url": "https://it.wikipedia.org/wiki?curid=5401775", "title": "Parrocchie dell'Arcidiocesi di Torino", "text": ""}
{"id": "5401777", "revid": "729019", "url": "https://it.wikipedia.org/wiki?curid=5401777", "title": "Lucjan \u017beligowski", "text": "Egli \u00e8 ricordato soprattutto per il suo ruolo nell'Ammutinamento di \u017beligowski e come capo della breve Lituania Centrale.\nBiografia.\nNacque nell'Impero russo, nell'attuale Bielorussia, da genitori polacchi, Gustaw \u017beligowski e W\u0142adys\u0142awa \u017beligowska nata Traczewska. Prima delle spartizioni della Polonia nel tardo XVIII secolo, la citt\u00e0 faceva parte della Confederazione Polacco-Lituana. Dopo il diploma all'Accademia Militare di Riga durante il 1885, \u017beligowski si un\u00ec all'esercito russo, dove ricopr\u00ec vari ruoli di comando. Sposato con Tatiana Pietrowna, ebbe due figli.\nCombatt\u00e9 nella guerra russo-giapponese del 1904-1905. Durante la prima guerra mondiale combatt\u00e9 come tenente colonnello e comandante di un reggimento di fucilieri russo.\nLotta contro i bolscevichi.\nDopo la Rivoluzione di Febbraio del 1917, \u017beligowski divenne uno degli organizzatori dell'esercito polacco in Russia. Inizialmente comandante di un reggimento di fanteria nelle file del I Corpo d'Armata polacco, venne subito promosso e ricevette il comando di una brigata. Nel 1918 inizi\u00f2 la creazione di un'unit\u00e0 polacca nella zona di Kuban', che alla fine divenne la 4\u00aa Divisione Fucilieri polacca. Come parte dell'esercito polacco, la sua unit\u00e0 combatt\u00e9 a fianco dei Bianchi di Denikin nella Guerra civile russa. Nel mese di ottobre dello stesso anno divenne il comandante in capo di tutte le unit\u00e0 polacche che combattevano in Russia.\nDopo lo scoppio della guerra polacco-sovietica e la sconfitta di Denikin, all'unit\u00e0 di \u017beligowski venne ordinato di ritirarsi in Romania e in Bessarabia, dove prese parte alla difesa del confine contro le incursioni bolsceviche. Infine, nel mese di aprile 1919, la divisione venne ritirata in Polonia, dove venne incorporata nell'esercito polacco e rinominata in 10\u00aa Divisione di Fanteria polacca.\nDurante la guerra contro la Russia bolscevica, \u017beligowski, amico personale del Comandante in Capo polacco J\u00f3zef Pi\u0142sudski, venne subito promosso a generale e ricevette il comando di un gruppo operativo con il suo nome, composto delle sue unit\u00e0 di divisione e da ulteriori 10, per lo pi\u00f9 di origine partigiana. Come tale, ben presto divenne il comandante di tutto il \"fronte lituano-bielorusso\", che operava nel settore della Polesia e nelle Paludi di Pinsk. Durante la Battaglia di Varsavia, la sua unit\u00e0 venne allegata al III Corpo d'Armata polacco e prese parte alla ricerca della forze rosse in fuga e alla Battaglia del fiume Niemen.\nRepubblica della Lituania Centrale.\nNel mese di ottobre del 1920, \u017beligowski, nativo delle terre storiche della Lituania, venne scelto per comandare la 1\u00aa divisione di fanteria lituano-bielorussa, composta principalmente da membri della POW, volontari e partigiani dal territorio delle attuali Bielorussia e Lituania. L'8 ottobre 1920, dopo un colpo di scena, disert\u00f2 con la sua unit\u00e0 e prese il controllo della citt\u00e0 di Wilno (attuale Vilnius, Lituania) e la sua area. Il colpo di stato, che porta il suo nome, sarebbe stato ricordato come il momento saliente della sua vita. Il 12 ottobre proclam\u00f2 l'indipendenza di tale zona, la Lituania Centrale, con Vilnius come capitale. Inizialmente un dittatore militare \"de facto\", dopo le elezioni parlamentari pass\u00f2 i suoi poteri al neoeletto parlamento, che a sua volta decise di sottomettere l'area alla Polonia.\nUltimi anni.\nDopo l'annessione della Lituania Centrale alla Polonia, \u017beligowski continu\u00f2 il suo servizio nell'esercito polacco. Promosso generale a tre stelle nel 1923, lavor\u00f2 come \"ispettore dell'esercito\", o comandante del distretto militare di Varsavia. Nel 1925 divenne anche Ministro degli Affari Militari. Spodestato da Pi\u0142sudski con un colpo di stato (il Colpo di Maggio), venne presto reintegrato nell'incarico. Si ritir\u00f2 l'anno successivo e si stabil\u00ec nella sua residenza di famiglia ad Andrzejewo vicino a Wilno (Vilnius).\nNel 1930 pubblic\u00f2 un libro contenente le sue memorie della guerra polacco-sovietica denominato \"Guerra del 1920: Ricordi e pensieri\" (\"Wojna w roku 1920. Wspomnienia i rozwa\u017cania\"). Scrisse anche numerosi articoli sui conflitti del XX secolo per diversi giornali polacchi. Nel 1935 venne eletto parlamentare e rimase nel Sejm fino al 1939.\nSeconda guerra mondiale.\nDurante l'invasione della Polonia nel 1939, \u017beligowski si offr\u00ec volontario per l'esercito polacco, ma non venne accettato a causa della sua et\u00e0 avanzata (aveva 74 anni all'epoca) e delle sue cattive condizioni di salute. Tuttavia, lavor\u00f2 come consulente per il comando del fronte meridionale polacco. Dopo la sconfitta polacca, eluse la cattura dei tedeschi e dei sovietici e riusc\u00ec a raggiungere la Francia, dove si un\u00ec al governo in esilio della Polonia. Membro attivo del \"Consiglio nazionale polacco\", un organo consultivo, scapp\u00f2 a Londra dopo la disfatta francese nel 1940.\nDopo la fine della seconda guerra mondiale dichiar\u00f2 che sarebbe tornato in Polonia, ma mor\u00ec improvvisamente il 9 luglio 1947, a Londra. Il suo corpo venne restituito alla Polonia, e \u017beligowski fu sepolto nel Cimitero militare di Pow\u0105zki a Varsavia. Egli \u00e8 un cittadino onorario di Varsavia."}
{"id": "5401779", "revid": "256896", "url": "https://it.wikipedia.org/wiki?curid=5401779", "title": "Duomo di Palmanova", "text": ""}
{"id": "5401780", "revid": "256896", "url": "https://it.wikipedia.org/wiki?curid=5401780", "title": "Duomo di Spilimbergo", "text": ""}
{"id": "5401781", "revid": "256896", "url": "https://it.wikipedia.org/wiki?curid=5401781", "title": "Museo archeologico (Messene)", "text": ""}
{"id": "5401782", "revid": "76963", "url": "https://it.wikipedia.org/wiki?curid=5401782", "title": "Dominique Horwitz", "text": ""}
{"id": "5401783", "revid": "256896", "url": "https://it.wikipedia.org/wiki?curid=5401783", "title": "Museo del Tesoro di Santa Maria dell'Impruneta", "text": ""}
{"id": "5401790", "revid": "71857077", "url": "https://it.wikipedia.org/wiki?curid=5401790", "title": "Malgache", "text": ""}
{"id": "5401802", "revid": "125861386", "url": "https://it.wikipedia.org/wiki?curid=5401802", "title": "Societ\u00e0 Polisportiva Ars et Labor 1986-1987", "text": "Questa pagina raccoglie le informazioni riguardanti la Societ\u00e0 Polisportiva Ars et Labor nelle competizioni ufficiali della stagione 1986-1987.\nStagione.\nNella stagione 1986-1987 la SPAL cambia nuovamente presidente, nella persona di Francesco Nicolini, l'allenatore \u00e8 Ferruccio Mazzola. Egli disegna una squadra leggera e divertente, con un quartetto offensivo formato da Claudio Fermanelli, Fabrizio Foglietti, Fabio Perinelli e Amerigo Paradiso che rappresenta un'eccellenza per la categoria. Il miglior marcatore stagionale spallino \u00e8 stato Claudio Fermanelli con 14 reti, 1 in Coppa Italia e 13 in campionato, risultando il capocannoniere del torneo, insieme a Giovanni Cornacchini del Fano.\nLa partenza \u00e8 lanciata, i biancazzurri volano in testa alla classifica. Per i tifosi ferraresi sembra l'inizio di un sogno, invece giungono inattese quattro sconfitte di fila che gelano le speranze. Per il resto della stagione si continua a vedere una SPAL frizzante, ma lo slancio iniziale non verr\u00e0 pi\u00f9 ritrovato. Resta da archiviare un campionato sereno, concluso con alcuni rimpianti al quarto posto con 39 punti. Alla distanza sono uscite il Piacenza ed il Padova, che salgono in Serie B, ed il terzo incomodo la Reggiana. Nella Coppa Italia la SPAL disputa prima del campionato il quinto girone di qualificazione, che promuove Napoli e Lazio agli ottavi di finale. Nella Coppa Italia di Serie C la SPAL entra in gioco nei sedicesimi, dove supera il Treviso, poi cede negli ottavi di finale alla Reggiana."}
{"id": "5401807", "revid": "1442080", "url": "https://it.wikipedia.org/wiki?curid=5401807", "title": "The Ashes 2013-14", "text": "Il The Ashes 2013-14 \u00e8 stata la 68\u00aa edizione del prestigioso The Ashes di cricket. La serie di 5 partite si \u00e8 disputata in Australia tra il 21 novembre 2013 e il 7 gennaio 2014. Le due squadre hanno eseguito un tour per tutta l'Australia iniziando da Brisbane per poi passare per Adelaide, Perth, Melbourne e infine Sydney.\nLa vittoria \u00e8 andata alla selezione australiana, che \u00e8 riuscita a sconfiggere la compagine inglese in tutti i cinque test match ottenendo per la terza volta nella storia il \"whitewash\" (dopo il 1920-21 e 2006-07).\nCampione.\nAustralia(32\u00ba titolo)"}
{"id": "5401808", "revid": "287204", "url": "https://it.wikipedia.org/wiki?curid=5401808", "title": "Orobanche hederae", "text": "La succiamele dell'edera (nome scientifico Orobanche hederae ) \u00e8 una pianta parassita, appartenente alla famiglia delle Orobanchaceae.\nEtimologia.\nIl nome generico (\"Orobanche\") deriva da due termini greci \"\u00f2robos\" (= \"legume\") e \"anch\u00e9in\" (= \"strozzare\") e indicano il carattere parassitario di buona parte delle piante del genere di questa specie soprattutto a danno delle Leguminose (nell'antica Grecia questo nome era usato per una pianta parassita della veccia - \"Vicia sativa\"). L'epiteto specifico (\"hederae\"), nome latino per l'edera, fa riferimento alla pianta ospite.\nIl nome scientifico di questa specie \u00e8 stato definito per la prima volta dal botanico e clerico svizzero Jean \u00c9tienne Duby (1798-1885) nella pubblicazione \"Botanicon gallicum; seu Synopsis plantarum in Flora gallica descriptarum - Bot. Gall. 350.\" del 1828.\nDescrizione.\nQueste piante sono alte da 15 a 40 \u2013 50\u00a0cm. La forma biologica \u00e8 terofita parassita (T par), sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme e sono munite di asse fiorale eretto e spesso privo di foglie. In questa specie sono presenti anche piante con forme biologiche perenni tipo geofite parassite (G par), sono piante provviste di gemme sotterranee e radici che mostrano organi specifici per nutrirsi della linfa di altre piante. Non contengono clorofilla per cui nel secco si colorano di bruno.\nRadici.\nLe radici sono fascicolate e si diramano da un bulbo o rizoma centrale. Nella parte finale sono provviste di austori succhianti che parassitano l'apparato radicale delle piante ospiti.\nFusto.\nLa parte aerea del fusto \u00e8 eretta e semplice (non ramosa); la forma \u00e8 cilindrica (o pi\u00f9 o meno angolosa) ingrossata alla base. Gli scapi terminali sono sempre fioriferi (mai sterili).\nFoglie.\nLe foglie sono ridotte a delle squame spiralate prive di clorofilla (non sono fotosintetizzanti) ed hanno delle forme lanceolato-triangolari. Dimensione delle foglie: larghezza 4 \u2013 6\u00a0mm; lunghezza 13 \u2013 20\u00a0mm.\nInfiorescenza.\nLe infiorescenze, a forma di spiga o racemo, sono inizialmente dense, in seguito si presentano con i fiori distanziati. Le brattee dell'infiorescenza sono del tipo lanceolato-triangolari. Dimensione dell'infiorescenza: larghezza 2 - 2,5\u00a0cm; lunghezza 10 \u2013 30\u00a0cm. Dimensione delle brattee: larghezza 3 \u2013 4\u00a0mm; lunghezza 14 \u2013 18\u00a0mm.\nFiore.\nI fiori sono ermafroditi, zigomorfi (del tipo bilabiato), tetrameri, ossia con quattro verticilli (calice \u2013 corolla - androceo \u2013 gineceo) e pentameri (la corolla \u00e8 a 5 parti, mentre il calice anch'esso a 5 parti spesso \u00e8 ridotto). In questa specie i fiori alla base sono avvolti da 3 elementi: in posizione centrale \u00e8 presente una brattea; su entrambi i lati \u00e8 presente una lacinia calicina profondamente bifida (non sono presenti le bratteole). Lunghezza totale del fiore: 10 \u2013 20\u00a0mm.\nFrutti.\nIl frutto \u00e8 una capsula loculicida a forma pi\u00f9 o meno ovoidale. I semi, molti e minuti dalle dimensioni quasi microscopiche, contengono un embrione rudimentale indifferenziato e composto da poche cellule; sono colorati di nero.\nBiologia.\nQueste piante non contengono clorofilla per cui possiedono organi specifici per nutrirsi della linfa di altre piante. Le loro radici infatti sono provviste di uno o pi\u00f9 austori connessi alle radici ospiti per ricavare sostanze nutritive. Inoltre il parassitismo di \"Orobanche hederae\" \u00e8 tale per cui anche i semi per germogliare hanno bisogno della presenza delle radici della pianta ospite; altrimenti le giovani piantine sono destinate ad una precoce degenerazione.\nIn genere questa specie \u00e8 parassita della pianta dell'edera e vive sulle sue radici.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della specie (Orobanchaceae) comprende soprattutto piante erbacee perenni e annuali semiparassite (ossia contengono ancora clorofilla a parte qualche genere completamente parassita) con uno o pi\u00f9 austori connessi alle radici ospiti. \u00c8 una famiglia abbastanza numerosa con circa 60 - 90 generi e oltre 1700 - 2000 specie (il numero dei generi e delle specie dipende dai vari metodi di classificazione) distribuiti in tutti i continenti.\nLa classificazione del genere \"Orobanche\" \u00e8 problematica in quanto le varie specie differiscono una dall'altra per piccoli caratteri soprattutto nella forma del calice-corolla e per i vari colori delle parti floreali che presto tendono al bruno appena la pianta \"entra\" nel secco. Molte specie hanno una grande specificit\u00e0 dell'apparato radicale per cui una possibile distinzione \u00e8 possibile tramite l'individuazione della pianta parassitata (vedi il paragrafo \"Biologia\").\nFilogenesi.\nSecondo una recente ricerca di tipo filogenetico la famiglia Orobanchaceae \u00e8 composta da 6 cladi principali nidificati uno all'interno dell'altro. Il genere \"Orobanche\" si trova nel terzo clade (relativo alla trib\u00f9 Orobancheae) insieme ai generi \"Boschniakia\" , \"Cistanche\" , \"Conopholis\"\n, \"Epifagus\" , \"Eremitilla\" , \"Kopsiopsis\" , \"Mannagettaea\" . \"Orobanche\" \u00e8 monofiletico e rappresenta il \"core\" del clade ed \u00e8 \u201cgruppo fratello\u201d del genere \"Mannagettaea\" e quindi di tutto il resto del gruppo.\nAll'interno del genere \"Orobanche\" la specie \"Orobanche hederae\" appartiene alla sezione \"Orobanche\" caratterizzata soprattutto dalla forma del calice a tre parti ossia quattro sepali saldati 2 a 2 tipo lacinie ben separate o collegate alla base, pi\u00f9 una brattea. L'altra sezione presente in Italia (\"Trionychon\" ) \u00e8 caratterizzata dal calice diviso in 5 parti: in posizione centrale \u00e8 presente una brattea, mentre su entrambi i lati sono presenti una bratteola lineare e una lacinia calicina profondamente bifida. Nella sezione \"Orobanche\", \"O. hederae\", secondo una ricerca del 2003, \u00e8 \u201cgruppo fratello\u201d (\u00e8 vicina geneticamente) della specie \"Orobanche latisquama\" (non presente in Italia); queste due specie a loro volta sono \u201cgruppo fratello\u201d di \"Orobanche alba\" e \"Orobanche artemisiae-campestris\" .\nIl numero cromosomico di \"O. hederae\" \u00e8: 2n = 38.\nVariabilit\u00e0.\nQuesta pianta \u00e8 variabile (si pu\u00f2 presentare con differenti aspetti). In particolare i caratteri soggetti a variabilit\u00e0 sono: \nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nAltre notizie.\nL'orobanche dell'edera in altre lingue \u00e8 chiamata nei seguenti modi:"}
{"id": "5401812", "revid": "199745", "url": "https://it.wikipedia.org/wiki?curid=5401812", "title": "Succiamele dell'edera", "text": ""}
{"id": "5401814", "revid": "28592", "url": "https://it.wikipedia.org/wiki?curid=5401814", "title": "Abbazia di San Pietro in Vallate", "text": ""}
{"id": "5401816", "revid": "287204", "url": "https://it.wikipedia.org/wiki?curid=5401816", "title": "Viking Fotballklubb 2015", "text": "Questa voce raccoglie le informazioni riguardanti il Viking Fotballklubb nelle competizioni ufficiali della stagione 2015.\nStagione.\nIl Viking ha chiuso il campionato al 5\u00ba posto finale, mentre l'avventura nel Norgesmesterskapet 2015 \u00e8 terminata in semifinale, con l'eliminazione per mano del Sarpsborg 08. I calciatori pi\u00f9 utilizzati in stagione sono stati Andr\u00e9 Danielsen e Kristoffer Haugen, con 36 presenze ciascuno (30 in campionato e 6 in coppa). J\u00f3n Da\u00f0i B\u00f6\u00f0varsson \u00e8 stato invece il miglior marcatore a quota 15 reti, di cui 9 in campionato e 6 in coppa.\nMaglie e sponsor.\nLo sponsor tecnico per la stagione 2015 \u00e8 stato Diadora, mentre lo sponsor ufficiale \u00e8 stato Lyse Energi. La prima divisa era composta da una maglietta blu, pantaloncini e calzettoni bianchi. Quella da trasferta era costituita da una maglietta arancione, con pantaloncini blu e calzettoni arancioni."}
{"id": "5401817", "revid": "116329760", "url": "https://it.wikipedia.org/wiki?curid=5401817", "title": "Societ\u00e0 Polisportiva Ars et Labor 1987-1988", "text": "Questa pagina raccoglie le informazioni riguardanti la Societ\u00e0 Polisportiva Ars et Labor nelle competizioni ufficiali della stagione 1987-1988.\nStagione.\nNella stagione 1987-1988 vi sono ancora problemi economici a frenare il cammino della SPAL: la dirigenza ha competenza, ma non basta quando bilancio e ambizioni non vanno di pari passo, anche perch\u00e9 le pressioni della piazza sono innegabili. Vengono ceduti Claudio Fermanelli, Fabio Perinelli, Paolo Doni e Fabrizio Foglietti. Anche Ferruccio Mazzola non resta a Ferrara, sostituito da Giancarlo Cella.\nLa stagione si annuncia amara gi\u00e0 dalla Coppa Italia, con quattro sconfitte e un pareggio. In campionato la squadra parte con una vittoria, poi fino alla nona giornata solo una vittoria e quattro pareggi. Arriva quindi sulla panchina G. B. Fabbri ed \u00e8 la svolta: il tecnico porta nuovo entusiasmo e carisma oltre al bel gioco, con una grande rimonta fa sperare nell'aggancio alla lotta per la promozione, poi nel finale cala chiudendo con un buon sesto posto."}
{"id": "5401818", "revid": "287204", "url": "https://it.wikipedia.org/wiki?curid=5401818", "title": "Abbazia di San Pietro (San Bonifacio)", "text": "L'abbazia di San Pietro \u00e8 un edificio religioso di San Bonifacio, in provincia di Verona, tra i pi\u00f9 antichi della zona.\nDescrizione.\nVenne costruita verso la fine dell'VIII secolo, nel territorio che ora \u00e8 il centro urbano di San Bonifacio ai confini con la frazione di Villanova, ed \u00e8 facilmente visibile (e raggiungibile) vista la sua vicinanza all'ex-SS 11 (ora strada regionale). \u00c8 una chiesa in stile romanico a tre navate con tre absidi rivolte verso est.\nEsterno.\nLa facciata \u00e8 divisa in tre parti; il rosone centrale (che, probabilmente, sostituisce un'originaria bifora romanica) venne chiuso a causa dell'abbassamento del soffitto della chiesa e, per dar luce all'interno, vennero aperti tre finestroni. Aggiunte barocche sono invece le statue e gli stemmi dell'ordine benedettino olivetano.\nSulla sinistra, attaccato alla chiesa, si eleva l'imponente campanile avente base romanica risalente al 1131 (probabilmente, in origine, appartenente ad una torre di difesa), trifore gotiche e cuspide quattrocentesca.\nLa chiesa, a sud, \u00e8 affiancata da ci\u00f2 che rimane del monastero, soppresso nel 1735 e trasformato in casa colonica; tutto il complesso \u00e8 stato recentemente restaurato ed ospita, tra l'altro, il Museo geopaleontologico \"Giuseppe Dalla Tomba\".\nInterno.\nL'interno della chiesa, a tre navate, aveva in origine una copertura a capriate che venne coperta, in et\u00e0 barocca, dalle volte ancora esistenti.\nNella fiancata meridionale della navata centrale si apriva una serie di finestre romaniche che, oggi scomparse, hanno lasciato il posto a tre mezzelune barocche.\nInteressanti, a destra, sono degli affreschi di scuola tardogiottesca (secolo XV) con scene della vita di San Benedetto mentre, sulla parete sinistra, \u00e8 visibile un affresco rettangolare con sei figure di santi, fra i quali San Zeno e San Michele Arcangelo.\nIl presbiterio, a causa della sottostante cripta, \u00e8 molto sopraelevato rispetto al piano della chiesa e presenta affreschi di scuola tedesca dei secoli XV-XVI.\nFra Sei e Settecento lungo la navata centrale furono collocate le statue di otto angeli, assai simili fra loro, che reggono una cornucopia. Queste sculture, tipicamente barocche, sono state attribuite all'opera dei due scultori, fratelli, Angelo e Francesco Marinali.\nIl catino absidale ospita un affresco del 1700 rappresentante la gloria di san Benedetto (a memoria dei benedettini, antichi custodi dell'abbazia) mentre a sinistra, in basso, sta san Bernardo Tolomei (a ricordo dei benedettini Olivetani, custodi dell'abbazia) e, a destra, \u00e8 dipinta Santa Francesca Romana con accanto il figlio. Opera pregevole \u00e8 l'\"ancona\" in pietra del XV secolo situata al centro dell'abside. Sono presenti delle figure ad altorilievo, chiuse in cinque nicchie separate da colonnine tortili. Nella nicchia centrale, pi\u00f9 ampia delle altre, \u00e8 raffigurato San Pietro in trono. Nello spazio ricavato sopra l'abside di destra si ammira un affresco con l'Annunciazione, sembra di scuola giottesca.\nLa cripta \u00e8 una delle pi\u00f9 belle fra quelle romaniche della provincia veronese. Vi si accede mediante due scalinate laterali aperte nel 1925 sulle tracce delle scale originarie romaniche (da segnalare come in passato la cripta fosse stata parzialmente murata ed usata come cantina). Larga quanto la chiesa, \u00e8 costituita da cinque piccole navate; da notare che la navata destra \u00e8 parte dell'antica chiesetta, anch'essa dedicata a San Pietro, poi incorporata nella costruzione della nuova (e pi\u00f9 grande) chiesa. Nel pavimento vi sono reperti della prima epoca romana come una lapide funeraria (usata come base di una colonna) e un vaso cinerario. Anche nella cripta si trovano affreschi (passione e martirio di sant'Agata; Cristo tra i San Pietro e san Paolo). Nella cripta si trova un sarcofago nel quale riposa il corpo del venerabile don Giuseppe Ambrosini (del quale \u00e8 in corso la causa di beatificazione).\nSu una colonna della navata centrale della chiesa (la prima a sinistra, entrando dall'ingresso) \u00e8 incisa una figura a forma di sandalo: \u00e8 il \"sandalo del pellegrino\"."}
{"id": "5401819", "revid": "599013", "url": "https://it.wikipedia.org/wiki?curid=5401819", "title": "Brian Simmons", "text": "Biografia.\nDopo avere giocato al college a North Carolina dove fu premiato come All-American, Simmons fu scelto come 17\u00ba assoluto nel Draft NFL 1998 dai Cincinnati Bengals. Vi gioc\u00f2 per nove stagioni stabilmente come titolare, tranne nel 2000 in cui disput\u00f2 una sola partita a causa di un infortunio. Svincolato il 28 febbraio 2007, firm\u00f2 per un'ultima annata con i New Orleans Saints, con cui disput\u00f2 tutte le 16 partite, di cui tre come titolare. Dopo la carriera da giocatore, divenne un osservatore per i Jacksonville Jaguars."}
{"id": "5401821", "revid": "28592", "url": "https://it.wikipedia.org/wiki?curid=5401821", "title": "Abbazia di San Pietro di Villanova", "text": ""}
{"id": "5401835", "revid": "125861394", "url": "https://it.wikipedia.org/wiki?curid=5401835", "title": "Societ\u00e0 Polisportiva Ars et Labor 1988-1989", "text": "Questa pagina raccoglie le informazioni riguardanti la Societ\u00e0 Polisportiva Ars et Labor nelle competizioni ufficiali della stagione 1988-1989.\nStagione.\nNella stagione 1988-1989 la SPAL disputa il campionato di Serie C1, raccoglie 24 punti con il penultimo posto in classifica, scendendo cos\u00ec per la prima volta nella sua gloriosa storia nella quarta serie nazionale, la Serie C2. Il presidente Francesco Nicolini, stante le difficolt\u00e0 finanziarie deve cedere i giocatori migliori, arrivano molti giovani inesperti. Nel precampionato il (3-3) con i brasiliani del \u00e8 un fuoco di paglia. \nL'allenatore Giorgio Veneri non resiste a lungo ai risultati scadenti dei biancoazzurri nella prima parte di campionato, ed alle proteste dell'ambiente. La sua sostituzione a fine anno con Francesco Paolo Specchia per\u00f2 non paga, perch\u00e9 \u00e8 la squadra a palesare limiti strutturali. Qualche gioia calcistica arriva dalla Coppa Italia Serie C, dopo aver vinto il proprio girone e superato sedicesimi di finale, gli ottavi, i quarti e le semifinali, la SPAL arriva in finale ma deve cedere nel doppio confronto con il , che conquista il trofeo."}
{"id": "5401837", "revid": "247222", "url": "https://it.wikipedia.org/wiki?curid=5401837", "title": "I'll Go Crazy (New Dada)", "text": "I'll Go Crazy \u00e8 l'unico album pubblicato dai New Dada nel 1966. Stampato su LP per la Bluebell, \u00e8 stato successivamente ristampato in CD ed LP dalla On Sale Music."}
{"id": "5401844", "revid": "760369", "url": "https://it.wikipedia.org/wiki?curid=5401844", "title": "Abbazia di San Pietro (Vicenza)", "text": ""}
{"id": "5401847", "revid": "125492346", "url": "https://it.wikipedia.org/wiki?curid=5401847", "title": "Squallor (album)", "text": "Squallor \u00e8 l'ottavo album in studio del rapper italiano Fabri Fibra, pubblicato il 7 aprile 2015 dalla Universal Music Group.\nPromozione.\nAnnunciato dal rapper stesso attraverso Twitter il 7 aprile 2015, l'album \u00e8 stato reso disponibile nello stesso giorno attraverso l'iTunes Store. Il 14 dello stesso mese l'album \u00e8 stato distribuito anche nel formato CD.\nA promuovere \"Squallor\" sono stati il videoclip del brano \"Il rap nel mio paese\" e il singolo \"Come Vasco\", pubblicati entrambi il 7 aprile. Il 20 luglio \u00e8 stato pubblicato il videoclip del brano \"Playboy\", in collaborazione con il rapper Marracash e pubblicato come doppio singolo il 7 luglio insieme al brano di Marracash \"Vita da star RMX\".\nIl 10 settembre \u00e8 uscito il video di \"Alieno\" attraverso la pagina Facebook del rapper, seguito il 21 ottobre da quello di \"E tu ci convivi\"; il 23 ottobre \u00e8 stato invece pubblicato l'album dal vivo \"Squallor Live\", contenente l'intero concerto tenuto dal rapper sei giorni prima a Milano."}
{"id": "5401848", "revid": "28592", "url": "https://it.wikipedia.org/wiki?curid=5401848", "title": "Abbazia di Villanova", "text": ""}
{"id": "5401849", "revid": "767487", "url": "https://it.wikipedia.org/wiki?curid=5401849", "title": "Federico Torretta", "text": "Biografia.\nViene eletto nelle file del Partito Comunista Italiano nella I Legislatura alla Camera dei deputati, dal 1948 al 1953."}
{"id": "5401852", "revid": "767487", "url": "https://it.wikipedia.org/wiki?curid=5401852", "title": "La scelta (film 2015)", "text": "La scelta \u00e8 un film italiano del 2015 diretto da Michele Placido.\nIl soggetto \u00e8 liberamente ispirato al testo teatrale \"L'innesto\" di Luigi Pirandello, datato 1919.\nTrama.\nLaura e Giorgio sono una coppia che si ama intensamente e che prova ad avere un figlio che non arriva. La donna subisce un trauma venendo aggredita e stuprata in un vicolo e, dopo qualche tempo, scopre di essere incinta. Giorgio si sente offeso e privato di un suo diritto morale, mentre Laura ha in grembo una creatura che tanto desiderava. Una tempesta emotiva cos\u00ec forte e dolorosa per\u00f2 riuscir\u00e0 ad unire la coppia e non a dividerla.\nProduzione.\nRiprese.\nLe riprese sono state effettuate interamente a Bisceglie nell'estate 2014.\nDistribuzione.\nIl film \u00e8 uscito il 2 aprile 2015 con distribuzione Lucky Red.\nCuriosit\u00e0.\nLa frase \"Sedute accanto a me c'erano due donne e una diceva all'altra che una donna dopo tanto tempo se non ha figli si guasta e anche l'uomo si guasta\", pronunciata dalla protagonista Laura, \u00e8 ripresa tale e quale dal testo di Pirandello."}
{"id": "5401859", "revid": "767487", "url": "https://it.wikipedia.org/wiki?curid=5401859", "title": "Better Than Ezra", "text": "I Better Than Ezra sono un gruppo musicale rock statunitense originario di New Orleans e attivo dal 1988."}
{"id": "5401862", "revid": "84184", "url": "https://it.wikipedia.org/wiki?curid=5401862", "title": "Vincenti", "text": ""}
{"id": "5401872", "revid": "28592", "url": "https://it.wikipedia.org/wiki?curid=5401872", "title": "Monastero di Nonantola", "text": ""}
{"id": "5401874", "revid": "31789", "url": "https://it.wikipedia.org/wiki?curid=5401874", "title": "Giorgio di Matteo da Zara", "text": ""}
{"id": "5401878", "revid": "773636", "url": "https://it.wikipedia.org/wiki?curid=5401878", "title": "Abbazia di San Silvestro", "text": ""}
{"id": "5401886", "revid": "767487", "url": "https://it.wikipedia.org/wiki?curid=5401886", "title": "Billy Crawford", "text": "Biografia.\nNato a Manila da madre filippina e padre statunitense, ha lavorato come ballerino a New York negli anni '90 lavorando anche con Michael Jackson sul palco degli MTV Video Music Awards 1995 da giovanissimo.\nNel 1999 ha pubblicato il suo primo album in studio.\nIl suo album \"Ride\" (2002) ha avuto successo tra l'altro anche in Francia, Belgio e Svizzera. Questo disco contiene il suo singolo pi\u00f9 conosciuto, \"Trackin\"'. Nel 2002 ha vinto un NRJ Music Award (artista rivelazione) e un altro nel 2003 (artista internazionale dell'anno).\nHa condotto l'edizione 2008 di Miss Terra.\n\u00c8 attivo come conduttore televisivo e dal 2010 conduce \"Pilipinas Got Talent\". Tra i film a cui ha preso parte vi sono \"\" (2005) e \"Moron 5 and the Crying Lady\" (2012).\n\u00c8 multilingue: parla tagalog, inglese e francese."}
{"id": "5401910", "revid": "785616", "url": "https://it.wikipedia.org/wiki?curid=5401910", "title": "The Complex-Josho", "text": ""}
{"id": "5401913", "revid": "28592", "url": "https://it.wikipedia.org/wiki?curid=5401913", "title": "Abbazia di San Silvestro (Nonantola)", "text": ""}
{"id": "5401915", "revid": "1782831", "url": "https://it.wikipedia.org/wiki?curid=5401915", "title": "\u00c5sane Fotball 2015", "text": "Questa voce raccoglie le informazioni riguardanti l'\u00c5sane Fotball nelle competizioni ufficiali della stagione 2015.\nStagione.\nA seguito della vittoria del gruppo 3 del campionato 2014, l'\u00c5sane \u00e8 stato promosso nella 1. divisjon, secondo livello calcistico locale. Ha chiuso la stagione all'11\u00ba posto finale, mentre l'avventura nel Norgesmesterskapet 2015 \u00e8 terminata al quarto turno, con l'eliminazione per mano dell'Odd.\nIl calciatore pi\u00f9 utilizzato in stagione \u00e8 stato Eirik Wollen Steen a quota 33 presenze, di cui 30 in campionato e 3 in coppa. Joachim Soltvedt \u00e8 stato invece il miglior marcatore con 8 reti, di cui 7 in campionato e una in coppa.\nMaglie e sponsor.\nLo sponsor tecnico per la stagione 2015 \u00e8 stato Macron, mentre Sparebanken Vest \u00e8 stato lo sponsor ufficiale. La divisa casalinga era composta da una maglietta arancione con rifiniture bianche, con pantaloncini e calzettoni neri."}
{"id": "5401916", "revid": "101768", "url": "https://it.wikipedia.org/wiki?curid=5401916", "title": "Frederic Charles Bartlett", "text": ""}
{"id": "5401919", "revid": "767487", "url": "https://it.wikipedia.org/wiki?curid=5401919", "title": "Bic Runga", "text": "Biografia.\nNata a Christchurch da madre cino-malese e padre m\u0101ori, ha una sorella, Boh Runga, che canta nella rock band Stellar.\nNel 1995 ha ottenuto un contratto discografico con la Sony Music e ha poi pubblicato l'album discografico di debutto \"Drive\" nel 1997. Il suo singolo \"Sway\" \u00e8 presente nel film \"American Pie\" (1999) e in \"\" (2012). Ha duettato con Dan Wilson dei Semisonic in \"Good Morning Baby\", brano inserito anch'esso nel film.\nNel 2002 il suo secondo album \"Beautiful Collision\" \u00e8 stato certificato 11 volte disco di platino dalla RIANZ ed ha raggiunto la posizione #55 della Official Albums Chart.\nNel novembre 2005 ha pubblicato il terzo disco \"Birds\" e nello stesso anno ha un piccolo ruolo nel film \"Little Fish\".\nNel 2006 viene nominata membro dell'Ordine al merito della Nuova Zelanda.\nNel 2011 ha pubblicato il suo quarto album in studio."}
{"id": "5401920", "revid": "599013", "url": "https://it.wikipedia.org/wiki?curid=5401920", "title": "Tyus Jones", "text": "Carriera.\nNBA (2015-).\nMinnesota Timberwolves (2015-2019).\n\u00c8 stato scelto con la 24\u00aa chiamata assoluta dai Cleveland Cavaliers al Draft NBA 2015, che la sera stessa cedettero via trade i diritti su di lui ai Minnesota Timberwolves: ai Cavs andarono le 2 scelte al Draft 2015 dei T'Wolves, ovvero Cedi Osman e Rakeem Christmas (quest'ultimo la sera stessa \u00e8 stato ceduto dai Cavs agli Indiana Pacers la sera stessa), e una seconda scelta al Draft NBA 2019. L'8 Luglio 2015 firm\u00f2 con i Timberwolves, andando cos\u00ec a giocare nell squadra del suo Stato in quanto lui \u00e8 nativo di Burnsville, citt\u00e0 del Minnesota. Nella sua prima stagione con i T'Wolves Jones gioc\u00f2 solamente 37 partite, di cui nessuna da titolare, e venne assegnato in pi\u00f9 occasioni agli Idaho Stampede in D-League.\nNella stagione successiva Jones, nonostante la concorrenza sempre di Ricky Rubio (titolare da anni dei lupi) e del rookie preso alla 5 al Draft 2016 dai Timberwolves Kris Dunn, gioc\u00f2 molte pi\u00f9 partite (23 in pi\u00f9), ma senza mai partire titolare.\nIl 13 aprile 2017 realizz\u00f2 il proprio career-high di punti segnandone 17 nella sconfitta in trasferta per 123-118 contro gli Houston Rockets in quella che fu la gara conclusiva della stagione dei T'Wolves che non si qualificarono ai play-off in quanto arrivarono nuovamente 13esimi con 31 vittorie e 51 sconfitte.\nIl 26 novembre 2017 gioc\u00f2 per la prima volta da titolare con gli Wolves, nella gara vinta in casa per 119-108 contro i Phoenix Suns in cui raggiunse anche il suo \"career-high\" di palle rubate rubandone 7.\nMemphis Grizzlies (2019-).\nL'11 luglio 2019 firm\u00f2 con i Memphis Grizzlies."}
{"id": "5401928", "revid": "115233493", "url": "https://it.wikipedia.org/wiki?curid=5401928", "title": "Azzurra Volley San Casciano 2014-2015", "text": "Questa voce raccoglie le informazioni riguardanti l'Azzurra Volley San Casciano nelle competizioni ufficiali della stagione 2014-2015.\nStagione.\nLa stagione 2014-15 \u00e8 per l'Azzurra Volley San Casciano, sponsorizzata da Il Bisonte e portando nella denominazione pubblicit\u00e0 la citt\u00e0 di Firenze in quanto sede di gioco, la prima in Serie A1: la squadra toscana infatti ha acquisito il diritto di partecipazione al massimo campionato italiano dopo aver vinto i \"play-off\" promozione della Serie A2 2013-14. In panchina viene confermata l'allenatrice Francesca Vannini, mentre la rosa \u00e8 in una parte cambiata con le poche conferme di Federica Mastrodicasa, Beatrice Parrocchiale, Floriana Bertone e Giorgia Vingaretti. Tra gli acquisti quelli di Chiara Negrini, Raffaella Calloni, Carmen \u021aurlea, Alessandra Petrucci e Rita Liliom, mentre tra le cessioni quelle di Silvia Lotti, Elena Koleva e Alessandra Focosi.\nIl campionato si apre con cinque sconfitte consecutive, anche se la squadra di San Casciano in Val di Pesa riesce a guadagnare il suo primo punto nella sconfitta al \"tie-break\" contro l'Agil Volley: la prima vittoria arriva alla sesta giornata ai danni del , in trasferta; dopo una gara persa contro il Promoball Volleyball Flero, seguono due successi consecutivi, per poi perdere le ultime due partite del girone di andata, facendo chiudere la squadra al decimo posto in classifica, non utile per qualificarsi alla Coppa Italia. La prima vittoria del girone di ritorno \u00e8 alla quattordicesima giornata, per 3-1, in casa del Volley Bergamo: gli altri successi arrivano alla diciassettesima giornata contro il club di Forl\u00ec e alla diciannovesima e ventesima giornata; l'Azzurra Volley San Casciano mantiene quindi, al termine della \"regular season\", il decimo posto in classifica, non qualificandosi per i \"play-off\" scudetto ma ottenendo la salvezza nella Serie A1, evitando anche i \"play-out\" retrocessione in quanto ha pi\u00f9 di quattro punti rispetto all'undicesima classificata.\nOrganigramma societario.\nArea direttiva\nArea organizzativa\nArea tecnica\nArea comunicazione\nArea sanitaria"}
{"id": "5401930", "revid": "599013", "url": "https://it.wikipedia.org/wiki?curid=5401930", "title": "Leonardo Rol\u00f3n", "text": "Caratteristiche tecniche.\n\u00c8 un terzino destro.\nCarriera.\nNazionale.\nCon la Nazionale Under-20 argentina ha vinto il Campionato sudamericano Under-20 2013."}
{"id": "5401931", "revid": "1543377", "url": "https://it.wikipedia.org/wiki?curid=5401931", "title": "Appledore (Kent)", "text": "Appledore \u00e8 villaggio con status di parrocchia civile dell'Inghilterra sud-orientale, facente parte della contea del Kent e del distretto di Ashford e situato lungo il corso del fiume Rother, ai margini delle Romney Marshes. Un tempo porto fluviale, conta una popolazione di circa 750-800 abitanti.\nEtimologia.\nIl toponimo \"Appledore\" \u00e8 composto nella prima parte probabilmente dal termine \"apple\", \"mela\" e deriva dal fatto che gli alberi di melo erano un tempo usati dai Sassoni per separare i confini terrieri.\nGeografia fisica.\nCollocazione.\nAppledore si trova a circa met\u00e0 strada tra Tenterden e la localit\u00e0 costiere di Littlestone-on-Sea e Greatstone-on-Sea (rispettivamente a sud-est della prima e a nord-ovest delle seconde), a circa 10\u00a0km a nord/nord-est della cittadina costiera di Rye.\nSociet\u00e0.\nEvoluzione demografica.\nAl censimento del 2011, Appledore conta una popolazione pari a 749 abitanti.\nStoria.\nLa localit\u00e0 fu fondata probabilmente dai Sassoni, forse al confine tra due regni, come indicherebbe il nome (v. Etimologia).\nNel 892, Appledore fu invasa dai Danesi, che per cinque anni avevano combattuto contro re Alfredo il Grande.\nIl villaggio \u00e8 in seguito menzionato nel \"Domesday Book\" (1086), che segnalava la presenza di una chiesa in loco.\nNel 1359, fu concessa ad Appledore da re Edoardo III la possibilit\u00e0 di tenere un mercato settimanale e una fiera annuale.\nNel 1380 il villaggio fu saccheggiato e incendiato dai Francesi.\nMonumenti e luoghi d'interesse.\nTra gli edifici d'interesse di Appledore, figura la chiesa di S. Pietro e Paolo, edificio classificato di I grado.\nInfrastrutture e trasporti.\nAppledore \u00e8 dotata di una stazione ferroviaria, che si trova circa un miglio al di fuori del villaggio."}
{"id": "5401932", "revid": "767487", "url": "https://it.wikipedia.org/wiki?curid=5401932", "title": "Unione Sportiva Arezzo 1940-1941", "text": "Questa pagina raccoglie le informazioni riguardanti l'Unione Sportiva Arezzo nelle competizioni ufficiali della stagione 1940-1941."}
{"id": "5401954", "revid": "1431409", "url": "https://it.wikipedia.org/wiki?curid=5401954", "title": "Leandro Luis Des\u00e1bato", "text": "Caratteristiche tecniche.\n\u00c8 un centrocampista centrale con compiti difensivi."}
{"id": "5401963", "revid": "1782831", "url": "https://it.wikipedia.org/wiki?curid=5401963", "title": "Sportsklubben Brann 2015", "text": "Questa voce raccoglie le informazioni riguardanti lo Sportsklubben Brann nelle competizioni ufficiali della stagione 2015.\nStagione.\nA seguito della retrocessione dall'Eliteserien del campionato precedente, maturata nel doppio confronto con il Mj\u00f8ndalen, Rikard Norling \u00e8 stato inizialmente confermato come allenatore del club. Il 27 maggio 2015, \u00e8 stato esonerato. Due giorni dopo, Lars Arne Nilsen \u00e8 stato assunto al suo posto. Il 21 ottobre, in virt\u00f9 della vittoria del Sogndal sul Kristiansund nel recupero della 27\u00aa giornata di campionato, il Brann ha matematicamente conquistato la promozione in Eliteserien con due giornate d'anticipo sulla fine della stagione. La squadra ha chiuso l'annata al 2\u00ba posto finale.\nIl calciatore pi\u00f9 utilizzato in stagione \u00e8 stato Erik Huseklepp, che ha totalizzato 34 presenze tra campionato e coppa. \u00c8 stato anche il miglior marcatore stagionale a quota 10 reti, di cui 8 in campionato e 2 in coppa. Fredrik Haugen \u00e8 stato inoltre votato come miglior giocatore della 1. divisjon al Premio Kniksen 2015.\nMaglie e sponsor.\nLo sponsor tecnico per la stagione 2015 \u00e8 stato Hummel, mentre lo sponsor ufficiale \u00e8 stato Sparebanken Vest. La divisa casalinga fu completamente rossa, con inserti bianchi. Quella da trasferta era invece totalmente nera, con inserti bianchi."}
{"id": "5401964", "revid": "120589754", "url": "https://it.wikipedia.org/wiki?curid=5401964", "title": "Pars massaricia", "text": "Nel medioevo la pars massaricia rappresentava la parte della curtis costituita dai mansi dati in affitto ai contadini dal padrone della curtis affinch\u00e9 li coltivassero in cambio di un affitto, che spesso era pagato in natura. Si contrappone alla \"pars dominica\"."}
{"id": "5401969", "revid": "767487", "url": "https://it.wikipedia.org/wiki?curid=5401969", "title": "James Blood Ulmer", "text": "Biografia.\nNato in Carolina del Sud, ha fatto parte di diversi ensembles soul jazz negli anni '60 e '70 in Pennsylvania, Ohio e a New York. Nei primi anni '70 ha incontrato Ornette Coleman, col quale ha collaborato. Oltre a Coleman, nel suo primo album \"Tales of Captain Black\" (1979), appaiono anche Jamaaladeen Tacuma e Denardo Coleman.\nNel 1980 ha formato un gruppo chiamato Music Revelation Ensemble, che ha realizzato diversi album soprattutto negli anni '90.\nAltre band in cui \u00e8 stato o \u00e8 attivo sono Odyssey e Phalanx. Nel corso della sua carriera ha collaborato con John Patton, Larry Young, David Murray, Jayne Cortez, James Carter, Karl Berger, World Saxophone Quartet, Rip Rig &amp; Panic, Reggie Workman, Rashied Ali e altri."}
{"id": "5401971", "revid": "775504", "url": "https://it.wikipedia.org/wiki?curid=5401971", "title": "Yurigudu", "text": "Yurigudu (hangeul: \uc720\ub9ac\uad6c\ub450, lett. \"La scarpetta di vetro\"; titolo internazionale Glass Slippers, conosciuto anche come \"Glass Shoes\") \u00e8 un serial televisivo sudcoreano trasmesso su SBS dal 2 marzo al 28 luglio 2002.\nTrama.\nYun-hee e sua sorella maggiore Tae-hee sono cresciute con il padre, essendo la madre morta dando alla luce Yun-hee, ma, quando l'uomo viene ucciso in un incidente stradale dopo aver scoperto di avere la leucemia, una serie di eventi porta alla separazione delle due sorelle per quindici anni. Yun-hee cresce con il nome Sun-woo in una famiglia che la tratta male perch\u00e9 \u00e8 stata costretta ad adottarla, finendo per cercare rifugio a casa dell'amico Chul-woong, mentre Tae-hee vive con il nonno e diventa un'imprenditrice di successo."}
{"id": "5401973", "revid": "1573940", "url": "https://it.wikipedia.org/wiki?curid=5401973", "title": "Anagraphis", "text": "Anagraphis \u00e8 un genere di ragni appartenente alla famiglia Gnaphosidae.\nDistribuzione.\nLe sette specie note di questo genere sono diffuse in Europa meridionale, Medio Oriente, Africa orientale e settentrionale: la specie dall'areale pi\u00f9 vasto \u00e8 la \"A. pallens\", reperita in ognuna delle zone di rinvenimento (gli esemplari provenienti dal Sudafrica sono dubbi).\nTassonomia.\nGenere trasferito qui dalla famiglia Prodidomidae a seguito di un lavoro degli aracnologi Platnick &amp; Baehr del 2006.\nConsiderato sinonimo anteriore di \"Macedoniella\" , secondo lo studio sugli esemplari tipo \"M. karamani\" effettuato dall'aracnologo Bosmans (2014b); questi esemplari vennero indicati come \"nomina dubia\" da Deltschev nel 2003.\nNon sono stati esaminati esemplari di questo genere dal 2014.\nAttualmente, ad aprile 2015, si compone di sette specie:"}
{"id": "5401984", "revid": "638792", "url": "https://it.wikipedia.org/wiki?curid=5401984", "title": "Doraemon (serie animata)", "text": ""}
{"id": "5401993", "revid": "466539", "url": "https://it.wikipedia.org/wiki?curid=5401993", "title": "Tour de France 2015", "text": "Il Tour de France 2015, centoduesima edizione della \"Grande Boucle\", si \u00e8 svolto dal 4 luglio al 26 luglio, su un totale di 3 360,3\u00a0km suddivisi in 21 tappe.\n\u00c8 stato vinto dal passista-scalatore e cronoman inglese Chris Froome, al suo secondo successo nella competizione dopo quello nell'edizione del 2013 (per lui si tratt\u00f2 del terzo podio ai Campi Elisi, considerando pure la piazza d'onore conseguita nell'edizione del 2012).\nIl britannico termin\u00f2 le sue fatiche sulle strade francesi con il tempo di 84h46'14\".\nAl secondo posto della graduatoria generale si classific\u00f2 lo scalatore colombiano Nairo Quintana (al secondo podio al Tour dopo un'ulteriore seconda posizione conseguita nell'edizione del 2013). \nRispetto all'edizione del 2013, il sudamericano si conferm\u00f2 miglior giovane della manifestazione (aggiudicandosi quindi la corrispondente classifica accessoria per la seconda volta), ma non si conferm\u00f2 come miglior scalatore nella corrispondente classifica accessoria.\nNella terza posizione della classifica generale si piazz\u00f2 lo scalatore-finisseur spagnolo Alejandro Valverde (al primo - e finora unico - podio della propria carriera nella Grande Boucle). \nIl corridore murciano non trattenne l'emozione per l'agognato podio finalmente raggiunto dopo molti tentativi andati a vuoto nelle precedenti edizioni, e si lasci\u00f2 andare in un pianto liberatorio al termine della penultima tappa che aveva, come costume, cristallizzato la classifica generale in vista della passerella finale del giorno successivo sui Campi Elisi.\nPercorso.\nLe 21 tappe si suddividono in:\nLa corsa a tappe francese inizia con l'unica breve cronometro individuale in programma, dalla citt\u00e0 olandese di Utrecht. Gi\u00e0 in altre cinque occasioni i Paesi Bassi avevano ospitato la partenza del Tour de France: la prima volta fu nel 1954 da Amsterdam. Nessun altro paese oltre la Francia, ha ospitato un maggior numero di volte il Grand depart della \"Grande Boucle\".\nDopo due tappe olandesi e una tappa in Belgio si entra in territorio francese con la tappa che si conclude a Cambrai, frazione di corsa comprensiva di 13,3\u00a0km in pav\u00e9 suddivisi in sette settori.\nDopo il primo giorno di riposo, preceduto da una cronometro a squadre, si disputano tre tappe pirenaiche, mentre dopo il secondo si affrontano altre quattro tappe d'alta montagna, nelle Alpi, l'ultima delle quali ci conclude all'Alpe d'Huez il giorno che precede la passerella finale sugli Champs-\u00c9lys\u00e9es di Parigi.\nSquadre e corridori partecipanti.\nLe squadre che hanno preso parte al Tour de France sono state 22, per un totale di 198 corridori.\nDettagli delle tappe.\n1\u00aa tappa.\nLa 102\u00aa edizione della \"Grande Boucle\" scatta da Utrecht, nei Paesi Bassi, con una cronometro individuale di 13,8\u00a0km nel centro storico della citt\u00e0. Il percorso, abbastanza tortuoso, penalizza gli atleti che non dispongono di una discreta abilit\u00e0 nella guida della bici.\nA conquistare la prima maglia gialla \u00e8 l'australiano Rohan Dennis, che riesce a tenere dietro altri due grandi specialisti come Tony Martin, tre volte campione del mondo e Fabian Cancellara, quattro volte campione. Dennis batte anche il record di cronometro pi\u00f9 veloce al Tour: con 55,446\u00a0km/h, supera il precedente record di Chris Boardman stabilito al Tour 1994 nel cronoprologo di Lilla.\nIn ottica classifica generale, i migliori risultano essere Tejay van Garderen, Thibaut Pinot e il vincitore uscente Vincenzo Nibali, che guadagnano alcuni secondi sugli altri attesi protagonisti Chris Froome, Alberto Contador e Nairo Quintana.\n2\u00aa tappa.\nLa seconda tappa del Tour, la prima in linea, parte da Utrecht, per concludersi su una diga in Zelanda. La tappa si sviluppa in due tronconi: fino al traguardo volante di Rotterdam si attraversa l'entroterra per poi dirigersi sulla costa del Mare del Nord, con l'attraversamento di alcune isole della Zelanda. In questi tratti, spesso colpiti da forte vento laterale proveniente dal mare, \u00e8 possibile la formazione di ventagli e di buchi tra i ciclisti nel gruppo.\nLa tappa scatta sotto il sole, e subito vanno in fuga Jan B\u00e1rta, Stef Clement, Armindo Fonseca e Perrig Qu\u00e9m\u00e9neur, guadagnando subito margine, che si stabilizza sui 2' e 45\". Il gruppo accelera in vista del traguardo volante, senza tuttavia riprendere i fuggitivi, che poi si rialzano ad esclusione di B\u00e1rta, che continua la sua azione ancora per 20\u00a0km. A 60\u00a0km dall'arrivo, sotto un temporale che durer\u00e0 fino alla conclusione della tappa, un'accelerazione della Etixx-Quick Step spacca il gruppo, creando un ventaglio; risultano attardati due dei possibili protagonisti per la vittoria finale, Nairo Quintana e Joaquim Rodr\u00edguez, che, insieme ai compagni di squadra e altri corridori formano un gruppo a 30\" dal gruppo maglia gialla. Davanti intanto, la Tinkoff-Saxo di Alberto Contador va a dare una mano alla squadra belga, proprio nel momento in cui una caduta di Nacer Bouhanni fa mettere il piede a terra ad un altro dei protagonisti, Vincenzo Nibali. Il campione uscente resta attardo insieme alla maglia gialla Rohan Dennis, restando a galla tra il gruppo davanti e quello di Quintana per una decina di chilometri prima di decidere di rialzarsi e aspettare il gruppo dietro. Il distacco tra i due gruppi si mantiene sul minuto e venti fino agli ultimi chilometri. Si arriva alla volata nel gruppo ristretto, dove Mark Cavendish prova a partire lungo, ma resta al vento troppo presto, venendo rimontato da Andr\u00e9 Greipel, Peter Sagan e Fabian Cancellara; a vincere \u00e8 il tedesco sullo slovacco al fotofinish, con terzo Cancellara. In virt\u00f9 degli abbuoni, lo svizzero conquista la maglia gialla, la 29\u00aa della carriera, re-indossandola dopo 3 anni. In volata Froome guadagna 4\" su Contador e Tejay van Garderen, che rimangono vittime di un buco. Il gruppo di Nibali e Quintana arriva con 1' e 27\" di ritardo.\n3\u00aa tappa.\nLa terza tappa della \"Grande Boucle\" si svolge totalmente in territorio belga, con partenza da Anversa per concludersi a Huy, sul celebre muro. Prima dello strappo finale, sono in programma altri tre gran premi della montagna, tutti di 4\u00aa categoria.\nSubito dopo il chilometro 0, vanno in fuga Bryan Nauleau, Jan B\u00e1rta, Martin Elmiger e Serge Pauwels. Il loro vantaggio arriva a toccare i 4', ma il gruppo accelera e li riprende a 66 chilometri dalla conclusione. Poco dopo, nella parte alta del gruppo, cade William Bonnet della FDJ innescando una paurosa carambola, che coinvolge diversi corridori, tra cui la maglia gialla Fabian Cancellara e la maglia bianca Tom Dumoulin, che \u00e8 costretto al ritiro, mentre il \"leader\" riesce a ripartire a fatica. Vista la situazione, la direzione di gara decide per una neutralizzazione perch\u00e9 le ambulanze e le auto mediche al seguito della corsa sono rimaste bloccate dalla caduta. Il primo gran premio della montagna viene quindi neutralizzato, e allo scollinamento la corsa riparte. Il gruppo rimane compatto fino all'attacco del Muro di Huy. All'inizio del muro il campione nazionale lussemburghese Bob Jungels attacca, venendo successivamente ripreso dall'ultimo gregario di Froome rimasto, Geraint Thomas. Il capitano della Sky e Alberto Contador affrontano in testa le prime rampe, con l'inglese che riesce a staccare il madrileno pochi metri pi\u00f9 avanti nel punto con il 26% di pendenza, venendo tuttavia superato a sua volta da Joaquim Rodr\u00edguez con a ruota Tony Gallopin; il corridore del Team Sky riesce ad accodarsi, mentre Contador cede e non segue il trio, con tutti gli altri uomini di classifica che restano attardati. Quando a 200 metri anche Gallopin cede di schianto, il britannico prova a chiudere il buco dal corridore spagnolo, ma non ce la fa. La vittoria va quindi al corridore della Katusha, con Froome secondo sul traguardo. La maglia gialla Cancellara arriva al traguardo con oltre 11' di ritardo, ritirandosi la sera stessa a causa dei danni della caduta. Il simbolo del primato passa quindi proprio a Froome, che grazie ai 6\" di abbuono riesce a sopravanzare Tony Martin e si veste di giallo dopo 2 anni dalla sua vittoria sui Campi Elisi. Il corridore di classifica che paga pi\u00f9 dazio \u00e8 Thibaut Pinot, che perde 1'33\" dal vincitore.\n4\u00aa tappa.\nLa tappa vede come luogo di partenza Seraing, per concludersi a Cambrai. Questa frazione, la pi\u00f9 lunga del Tour, prevede il passaggio su sette tratti di pav\u00e9 (alcuni inclusi nel tracciato della Parigi-Roubaix), per un totale di 13,5 chilometri, con l'ultimo tratto che termina a 11,7\u00a0km dall'arrivo.\nDopo 2\u00a0km vanno in fuga Lieuwe Westra, Perrig Qu\u00e9m\u00e9neur, Thomas De Gendt e Fr\u00e9d\u00e9ric Brun. Il vantaggio massimo dei 4 arriva a 9'10\", quando nel gruppo accelera la Giant, squadra di John Degenkolb, uno dei favoriti per la vittoria di tappa. Il gruppo si riporta sui fuggitivi subito dopo l'uscita dal secondo tratto in pav\u00e9, a 44\u00a0km dalla linea d'arrivo, quando provano ad accelerare Vincenzo Nibali insieme a due suoi compagni, venendo subito ripresi insieme ai fuggitivi. Nei 4 tratti successivi il gruppo mantiene alta l'andatura, frazionandosi in diversi tronconi; l'unico big a farne le spese \u00e8 Thibaut Pinot, che subisce anche un inconveniente meccanico, perdendo pi\u00f9 di 2'. Tra il sesto e il settimo ed ultimo tratto in pav\u00e9, Tony Martin fora, ma riesce a rientrare prima dell'approccio dell'ultimo tratto in pietra. Negli ultimi 2300 metri di pav\u00e9, prova ancora a fare la differenza Nibali, che si trascina dietro una decina di corridori, tra cui anche la maglia gialla Chris Froome e Tejay van Garderen; prima della fine del settore, ad accelerare l'andatura ulteriormente \u00e8 Zden\u011bk \u0160tybar, che provoca una frattura pi\u00f9 grande tra i 10 davanti e gli altri. Questi 10 atleti (non fanno parte del gruppetto n\u00e9 Alberto Contador n\u00e9 Nairo Quintana) rimangono in testa fino a 7\u00a0km dalla conclusione, quando avviene il ricongiungimento con il gruppo pi\u00f9 folto. Il gruppo procede regolare fino ai 3,3 chilometri dal traguardo, quando evade il redivivo Tony Martin, che guadagna 50 metri, e, grazie alle sue abilit\u00e0 di \"cronoman\" resiste al ritorno del gruppo vincendo la tappa per, seppur risicato, vantaggio. Il tedesco, oltre alla tappa, conquista anche la maglia gialla che aveva pi\u00f9 volte sfiorato i giorni precedenti. Tra gli uomini di classifica, a parte il ritardo di oltre 3' di Pinot al traguardo, non ci sono distacchi.\n5\u00aa tappa.\nLa quinta tappa del Tour ripercorre molti luoghi simbolo della prima guerra mondiale, in particolare della battaglia della Somme, su un percorso collinare, tuttavia privo di gran premi della montagna.\nCaratterizzata dal cattivo tempo, gi\u00e0 dopo 12\u00a0km una caduta coinvolge quattro corridori, fra i quali Nacer Bouhanni, velocista della Cofidis, che \u00e8 costretto al ritiro. La corsa si divide poi in due tronconi, con il secondo che perde progressivamente sempre pi\u00f9 minuti e la possibilit\u00e0 di ricollegarsi al primo. A 23\u00a0km dall'arrivo un'altra caduta caratterizza la corsa. Si arriva alla prima volata a ranghi compatti di quest'edizione, che vede prevalere per la seconda volta Andr\u00e9 Greipel, che resiste alla rimonta di Peter Sagan, al terzo podio in 6 giorni.\n9\u00aa tappa.\nAl termine della prima settimana, prima dell'approccio ai Pirenei, il Tour propone una cronometro a squadre di quasi 30 chilometri; abbastanza mossa, prevede un arrivo in salita, cosa inusuale per una cronosquadre.\nLe squadre favorite della vigilia sono la BMC (campione del mondo in carica), la Movistar e la Sky. Il pronostico viene rispettato, con gli americani che fanno loro la prova per soli 62/100 di secondo sui britannici, mentre la compagine spagnola si piazza al 3\u00ba posto. La Tinkoff-Saxo di Alberto Contador e l'Astana del vincitore uscente Vincenzo Nibali, perdono circa 30\".\n10\u00aa tappa.\nAl Tour iniziano le montagne vere, infatti la 10\u00aa tappa prevede l'arrivo inedito a La Pierre Saint Martin, una salita di 15,3\u00a0km con pendenza media del 7,4%, preceduta da 150 chilometri pressoch\u00e9 pianeggianti.\nNon prende il via Ivan Basso, il quale ha annunciato il suo ritiro in seguito a un tumore ai testicoli riscontratogli a causa della caduta che lo aveva coinvolto nella 5\u00aa tappa.\nLa corsa viene animata dalla fuga di Kenneth Van Bilsen e da Pierrick F\u00e9drigo, i quali arrivano ad avere un vantaggio massimo di 15'. I primi 3 gran premi della montagna di 4\u00aa categoria vengono conquistati dal belga della Cofidis. Tuttavia, la corsa si accende negli ultimi 15\u00a0km di ascesa che portano al traguardo. Appena iniziata la salita \u00e8 la Movistar a fare il ritmo, e le prime vittime illustri sono Romain Bardet e Andrew Talansky ed in seguito anche Thibaut Pinot e Jean-Christophe P\u00e9raud, rispettivamente 3\u00b0 e 2\u00b0 lo scorso anno. Mentre viene ripreso Vanbilsen, scattano Robert Gesink e Rafael Valls, mentre la Sky si sostituisce agli spagnoli in testa al gruppo. A 10 chilometri dalla linea di meta, \u00e8 Alejandro Valverde a provare ad allungare, mentre perdono contatto Rigoberto Ur\u00e1n, Joaquim Rodr\u00edguez e soprattutto il vincitore uscente Vincenzo Nibali, mentre anche F\u00e9drigo viene assorbito dal gruppo di testa, che aveva subito ripreso Valverde. Quando mancano 6,8 chilometri al traguardo, Richie Porte accelera ulteriormente l'andatura, e fa perdere contatto anche ad Alberto Contador, e subito dopo anche a tutti gli altri meno che il suo capitano e maglia gialla Chris Froome e il colombiano Nairo Quintana, riprendendo Gesink, che aveva staccato Valls. Ai meno 6,4 chilometri, Froome scatta deciso, staccando anche Quintana, che non segue l'andatura del \"leader\" della classifica e sale col suo ritmo. Gli ultimi 6 chilometri di ascesa, i pi\u00f9 facili, sono una passerella per il britannico, che va a vincere e consolidare il suo primato grazie anche all'abbuono di 10\". Secondo sul traguardo \u00e8 il suo compagno Porte, che raggiunge e supera Quintana, terzo, a 300 metri dall'arrivo. Si registrano pesanti distacchi per tutti gli altri rivali di Froome per la conquista del Tour, a partire da Tejay van Garderen che accusa 2'30\" di ritardo, mantenendo tuttavia la 2\u00aa posizione in classifica.\n11\u00aa tappa.\nLa tappa presenta ben 5 gpm: i primi tre sono abbastanza abbordabili, ma gli ultimi sono il Col d'Aspin e il Tourmalet, due ascese che sono diventate celebri al Tour de France.\nIl Col d'Aspin \u00e8 una salita di 12\u00a0km al 6,5%, mentre il Tourmalet \u00e8 lungo 17\u00a0km al 7% e inoltre \u00e8 il punto pi\u00f9 alto di questo Tour.\nLa fuga finale va in porto dopo 80\u00a0km ed \u00e8 formata da 8 corridori che avranno un vantaggio massimo di circa 7'.\nDopo i primi facili gpm, lo sprint intermedio viene conquistato da Matteo Trentin nei confronti di Peter Sagan.\nSul Col d'Aspin i due gruppi si selezionano e i fuggitivi rimasti cominciano ad avere speranze di vittoria. \nSul Tourmalet transita per primo Rafa\u0142 Majka, mentre nel gruppo maglia gialla rimangono in 15.\nAl traguardo finale arriva primo il polacco della Tinkoff-Saxo, con un vantaggio di 1' da Daniel Martin e 1'23\" da Emanuel Buchmann.\nIl gruppo arriva a circa 6' e Nibali, a causa di una accelerazione di Bauke Mollema, rimane arretrato di 1'.\nPer Majka invece si tratta della terza vittoria di tappa al Tour, dopo quelle del 2014 con la maglia a pois.\n12\u00aa tappa.\nLa terza e ultima tappa sui Pirenei \u00e8 quella pi\u00f9 temuta. Infatti vi sono 4 gran premi della montagna, 1 di 2\u00aa, 2 di 1\u00aa e uno fuori categoria, ovvero la salita finale che porta al traguardo di Plateau de Beille.\nLa corsa rende anche omaggio a Fabio Casartelli, scomparso nella discesa del Col de Portet-d'Aspet durante il Tour de France 1995.\nLa corsa viene accesa da una fuga di ben 22 uomini, fra i quali Romain Bardet, Joaquim Rodr\u00edguez, il campione del mondo Micha\u0142 Kwiatkowski e Jakob Fuglsang.\nIl Team Sky non si preoccupa pi\u00f9 di tanto del loro vantaggio, in quanto hanno tutti un importante ritardo nei confronti di Chris Froome e quindi la corsa si mantiene su ritmi bassi, facendo lievitare il vantaggio dei fuggitivi ad un massimo di 12'. Sep Vanmarcke e Kwiatkowsi provano ad avvantaggiarsi sul Port de Lers, la penultima ascesa della giornata, giungendo all'attacco della salita finale con 1'50\" sugli inseguitori, che si erano notevolmente selezionati dai 22 fuggitivi iniziali.\nNell'ascesa finale, corsa sotto una pioggia battente, in testa cede di schianto il belga, con il campione del mondo che resta solo al comando, mentre dietro attacca Joaquin Rodr\u00edguez; il catalano riprende in un amen il polacco, e resta solo al comando a 8 chilometri dall'arrivo. Nel gruppo maglia gialla, il primo a scattare \u00e8 Alberto Contador, che per\u00f2 viene subito ripreso dal gruppetto trainato dal Team Sky di Froome. In seguito ci prova Vincenzo Nibali, che per 1 chilometro mantiene una decina di secondi di vantaggio, prima di essere ripreso in seguito all'accelerata di Alejandro Valverde. A 5 chilometri dall'arrivo, \u00e8 Chris Froome a muoversi in prima persona, portandosi dietro solamente Nairo Quintana ed Alberto Contador, prima di desistere nell'azione facendo rientrare tutti gli altri. Poco dopo ci prova anche Quintana, ma senza grande intenzione. Davanti intanto \"Purito\" si invola verso la sua seconda vittoria in questo Tour, alzando le braccia su uno dei traguardi pi\u00f9 ambiti di questo Tour. Jakob Fuglsang arriva secondo, accusando pi\u00f9 di 1' dallo spagnolo, mentre per 3\u00ba giunge Romain Bardet, a quasi 2'. Valverde sprinta a 300 metri da traguardo, guadagnando solo 1\" su tutti gli altri migliori. In classifica, a parte la \"d\u00e9b\u00e2cle\" di Bauke Mollema e il ritardo di Robert Gesink (penalizzato da una foratura), rimane tutto invariato.\n13\u00aa tappa.\nTerminati i Pirenei, la corsa deve affrontare una tappa collinare con diversi gran premi della montagna che tuttavia \u00e8 abbastanza semplice. \nDa segnalare l'arrivo posto dopo uno strappo di 450 metri con punte al 10%, che per\u00f2 non viene considerato arrivo in salita.\nLa tappa viene animata gi\u00e0 al chilometro 2, con la fuga di Cyril Gautier, Alexandre Geniez, Thomas De Gendt, Wilco Kelderman, Nathan Haas e Pierre-Luc P\u00e9richon.\nSotto un gran caldo (registrate temperature di 36\u00b0 centigradi), Andr\u00e9 Greipel vince lo sprint intermedio conquistando la maglia verde virtuale con 1 punto di vantaggio su Peter Sagan.\nIn seguito, Jean-Christophe P\u00e9raud \u00e8 vittima di una violenta caduta dalle dinamiche incerte, che lo costringe a fermarsi e a medicarsi.\nIntanto, il gruppo si divide in due tronconi e il 2\u00ba gruppo riesce faticosamente a rientrare. Vincenzo Nibali viene penalizzato da una doppia foratura, riuscendo a rientrare insieme a P\u00e9raud. A meno 20 chilometri, nel gruppo di testa, Haas prova a staccare gli altri, ma viene ripreso poco dopo dai suoi compagni di fuga. Sull'ultimo tratto in salita, De Gendt e Keldermann forzano, rimanendo in testa con il solo Gautier a ruota. I 3, affrontano quindi la lieve discesa che porta a Rodez con circa 40\" di vantaggio sul gruppo, che guadagna inesorabilmente. Iniziano lo strappo finale a 500 metri dal traguardo con una manciata di secondi di vantaggio, con Kelderman che prova ad andarsene, ma viene ripreso da Arnaud D\u00e9mare, che prova a partire lungo con a ruota Greg Van Avermaet e Peter Sagan, ma mentre il francese si pianta, il belga parte con una progressione impressionante a 350 metri dal traguardo. Sagan resiste alla sua ruota, e prova ad uscire a 50 metri dalla linea di arrivo, riuscendo tuttavia solamente ad affiancare il fiammingo, che va a vincere la sua prima tappa in carriera al Tour (per Sagan il 4\u00ba secondo posto di quest'edizione).\n14\u00aa tappa.\nTappa di media montagna all'interno del Massiccio centrale, che presenta 4 gran premi della montagna: l'ultimo, in particolare, la C\u00f4te de la Croix Neuve ha una lunghezza di 3 chilometri ma con una pendenza media del 10%, e termina a 1 chilometro e mezzo dall'arrivo.\nA 5\u00a0km dal via, una caduta spezza il gruppo in tanti piccoli gruppetti e a farne di pi\u00f9 le spese \u00e8 lo svizzero Steve Morabito, costretto al ritiro. La caduta coinvolge anche Thibaut Pinot e Robert Gesink, che tuttavia riescono a ripartire. \nIntanto, davanti si va a formare un gruppetto di 7 fuggitivi, tra i quali ci sono anche Peter Sagan e Rigoberto Ur\u00e1n e un gruppo di 15 contrattaccanti, fra cui figurano anche Greg Van Avermaet, Romain Bardet, Simon Yates e Cyril Gautier.\nIn seguito i due gruppi di fuggitivi si congiungono ed anche il plotone della maglia gialla si riunisce. L'andatura in gruppo non \u00e8 molto alta, e i fuggitivi riescono a prendere il largo, arrivando ad avere 7' di vantaggio sul gruppo.\nArrivati all'ultima C\u00f4te, i fuggitivi hanno ancora 5' di margine, e quindi davanti inizia la \"bagarre\" per la vittoria di tappa. Appena inizia la salita a scattare \u00e8 Bardet, che si porta dietro Yates; tuttavia Bardet rallenta, favorendo il rientro di altri atleti tra cui Pinot. Bardet scatta ancora, stavolta con pi\u00f9 convinzione, facendo il vuoto. Mentre Yates crolla, Pinot decide di salire col suo passo, mentre dietro Steve Cummings, dopo una lieve difficolt\u00e0 iniziale, cerca di riportarsi sotto. Nel gruppo dei \"big\", il primo a scattare \u00e8 Nairo Quintana, che si porta dietro Vincenzo Nibali, con Alejandro Valverde che non riesce a raggiungere i due, mentre la maglia gialla Chris Froome, insieme ad Alberto Contador, sale con il suo passo; cede invece Tejay van Garderen. Quintana accelera di nuovo, lasciando sul posto Nibali, che viene ripreso dal gruppo di Froome. Davanti intanto Pinot riprende Bardet in vista dello scollinamento, con Cummings poco dietro. Nel falsopiano in discesa che porta all'aerodromo di Mende i due francesi non collaborano, facilitando il rientro di Cummings, che, sfruttando la maggiore velocit\u00e0, passa in testa prendendo 5 metri di vantaggio. All'ultima curva il britannico aumenta il suo vantaggio, alzando cos\u00ec le braccia al traguardo; trattasi della prima vittoria al Tour di una squadra africana. Dietro, Froome si libera di Contador e Valverde, raggiungendo Quintana, che prova a staccarlo nuovamente, non riuscendo nell'intento. I due rivali arrivano sul rettilineo finale insieme, con Froome che guadagna 1\" sul colombiano allo sprint; poco pi\u00f9 indietro Valverde e Contador. Van Garderen accusa 40\" di ritardo dalla maglia gialla, perdendo cos\u00ec la seconda posizione a favore di Quintana, che diventa cos\u00ec l'avversario numero uno di Froome.\nDa segnalare il fatto accaduto in corsa che ha coinvolto la maglia gialla Chris Froome durante lo svolgimento della tappa: uno spettatore, ha urlato dopato al britannico, tirandogli addosso urina da una tazza.\n15\u00aa tappa.\nLa tappa presenta 4 gran premi della montagna, l'ultimo dei quali \u00e8 posto per\u00f2 a pi\u00f9 di 50 chilometri dall'arrivo.\nLa fuga di giornata \u00e8 composta da 9 corridori, che sono Thibaut Pinot, Peter Sagan, Michael Rogers, Micha\u0142 Kwiatkowski, Matteo Trentin, Ryder Hesjedal, Lars Bak, Simon Geschke e Simon Yates. Il gruppo procede regolare e viene tirato dalla Katusha. Nonostante ci\u00f2, la partenza in salita del percorso fa perdere contatto a 23 uomini, fra i quali figurano anche Mark Cavendish e Jean-Christophe P\u00e9raud. Intanto, nel gruppo maglia gialla, arriva la Tinkoff-Saxo a fare l'andatura e ci\u00f2 fa riassorbire 7 dei fuggitivi ad esclusione di Trentin ed Hesjedal, che avevano provato l'allungo in discesa, ma anche loro vengono poi ripresi dopo pochi chilometri.\nSenza pi\u00f9 uomini da andare a prendere, davanti si mette l'Europcar e negli ultimi chilometri provano a scattare Zden\u011bk \u0160tybar, Daniel Oss e Jan B\u00e1rta, con il ceco che viene ripreso in vista dell'ultimo chilometro.\nSi arriva cos\u00ec in volata, che vede prevalere ancora una volta Andr\u00e9 Greipel, che conquista la terza vittoria in questo Tour.\n16\u00aa tappa.\nTappa che prevede due gpm, entrambi di 2\u00aa categoria. L'ultimo ha una lunghezza di circa 9\u00a0km con una pendenza media del 5%, ma con punte dell'8%.\nCorsa che si accende con una fuga di ben 24 uomini. Fra questi ci sono Peter Sagan, Simon Geschke, Thomas De Gendt, Daniel Teklehaimanot, Edvald Boasson Hagen e Matteo Trentin.\nTuttavia, prima di arrivare al primo gpm, si stacca Didier, mentre nel gruppo maglia gialla c'\u00e8 il ritiro di Peter Kennaugh, reduce da un Tour deludente. \nSul primo gpm i due gruppi rimangono compatti e si crea una caduta fra Rafa\u0142 Majka e l'olandese Martens, senza gravi conseguenze. \nNella discesa, Sagan allunga e ci\u00f2 crea problemi agli altri fuggitivi e a causa di questo il loro vantaggio aumenta a dismisura, toccando il quarto d'ora, che diventer\u00e0 di 20' pi\u00f9 avanti, dove ci sono degli scatti di vari uomini, come Adam Hansen e Marco Haller, i quali avranno un margine dagli altri fuggitivi di 1'. \nIl gruppo, invece, sapendo del l'impossibilit\u00e0 di andare a riprendere i 23 davanti, se la prende con comodo.\nArrivati sull'ultima ascesa del Col de Manse, Haller e Hansen vengono ripresi e il gruppo dei fuggitivi si seleziona notevolmente. \nA rendere le cose pi\u00f9 complicate, ci pensa Rub\u00e9n Plaza, che si porta da solo in avanti e che arriva al gpm con 1' di vantaggio dai suoi inseguitori rimasti, che sono Sagan, Teklehaimanot, Geschke e Jarlinson Pantano.\nQuando i fuggitivi si apprestano a scendere nella intricata discesa, il gruppo comincia a salire e subito si seleziona, con Gallopin in difficolt\u00e0. \nDavanti, Sagan cerca invano di riacciuffare Plaza, che va a vincere con 28 secondi di vantaggio sullo slovacco, costretto ancora una volta ad arrivare secondo. Terzo arriva Pantano, che recupera in classifica generale ben 18'.\nArrivati i fuggitivi, la corsa viene accesa dagli scatti di Alberto Contador e Romain Bardet, che tuttavia non riescono nell'intento. \nCe la fa invece Vincenzo Nibali, che guadagna 20 secondi e scende dalla sommit\u00e0 prendendo anche qualche rischio. \nIn una curva, intanto, Warren Barguil cambia traiettoria e va a sbattere contro Geraint Thomas, il quale sbatte contro un palo e cade in un burrone. Caduta fortunatamente senza conseguenze e il pi\u00f9 fidato compagno di Froome riesce a riaccodarsi.\nNibali infine arriva al traguardo con circa 30 secondi di vantaggio dal gruppetto dei migliori e dimostra di essere in ripresa. \nPoco dopo arriva anche Thomas con il suo compagno Wout Poels.\n17\u00aa tappa.\nDopo l'ultimo giorno di riposo, i corridori devono affrontare il primo tappone alpino. Sono presenti 5 gpm: gli ultimi tre sono il Col de Saint Michel (11\u00a0km al 5%), il Col d'Allos (14\u00a0km al 5% con punte del 7%) e l'ascesa che porta a Pra Loup che ha una media del 6,5% per circa 5\u00a0km. Questa tappa \u00e8 gi\u00e0 stata affrontata identicamente al Crit\u00e9rium du Dauphin\u00e9 2015 che vide imporsi Romain Bardet.\nLa tappa vede subito tentare degli scatti azzardati di Nairo Quintana e Alberto Contador, che non vanno in porto. A farne le spese maggiori \u00e8 invece Tejay van Garderen che in condizioni non perfette perde ben 3'. Intanto va in fuga un consistente gruppo di una ventina di uomini, nel quale figurano anche Peter Sagan, Thibaut Pinot, Simon Geschke, John Degenkolb, Rafa\u0142 Majka, Andrew Talansky, Ryder Hesjedal, Steven Kruijswijk, Richie Porte e Rigoberto Ur\u00e1n. A questi segue un quintetto formato da Warren Barguil, Michael Rogers e anche Adriano Malori, che tuttavia non riescono a prendere gli altri fuggitivi. Intanto, Van Garderen annuncia il suo ritiro, non riuscendo pi\u00f9 a continuare e anche Tony Gallopin si stacca dal gruppo principale.\nLo sprint intermedio viene conquistato da John Degenkolb e iniziano degli scatti in vista del Col d'Allois, come quelli di Teklehaimanot, Kruijswijk , Mathias Frank e soprattutto quello di Geschke, il quale si porta ad 1' dagli altri. Le prime rampe del gpm fanno varie vittime in tutti i gruppi e gli uomini di maggior spessore a pagare gran dazio sono Mollema, Bardet, P\u00e9richon e Gesink, che non sostengono il ritmo dei migliori. Nel gruppetto dei big, Nibali accelera e si staccano i gregari pi\u00f9 esperti, come Thomas, andandosi cos\u00ec a formare un quintetto dei migliori: Nibali, Froome, Quintana, Valverde e Contador. In testa, invece Geschke giunge primo al gpm e i migliori a reagire sono Pinot, Talansky e Uran che vanno ad affrontare la temibile discesa, dove Pinot dimostra tutta la sua paura nelle discese e va a cadere, rialzandosi subito.\nIl resto dello scollinamento lo affronta con grande cautela e si fa quindi rimontare da Uran, Talansky, Frank e Adam Yates. A circa 9' anche i big scollinano e ritrovano compagni importanti, come Porte per Froome. Contador, invece cade e nonostante l'aiuto di Majka e Sagan, perde 2'. I fuggitivi arrivano alla salita conclusiva, dove va a trionfare Geschke su Talansky, Uran, Pinot (che aveva recuperato), Frank e Adam Yates. All'arrivo dei big, anche Nibali e i due alfieri della Movistar trovano degli uomini preziosi e Quintana prova a scattare su Froome ben 3 volte, fallendo. Al traguardo rimangono di poco attardati Nibali e Valverde, a differenza di Contador che accusa 2' dalla maglia gialla.\n18\u00aa tappa.\nSeconda tappa alpina che presenta ben 7 gpm. Gli ultimi due sono il Col du Glandon, salita di 22\u00a0km al 6% (con tratti di discesa) e i suggestivi Lacets de Montvernier, salita inedita di soli 3\u00a0km ma con tratti al 10% e ben 18 tornanti.\nSi parte subito con vari saliscendi e questo comporta la selezione nel gruppo, con le prime vittime illustri Tony Gallopin e Peter Sagan.\nDavanti, intanto, vanno in fuga ben 29 corridori, fra i quali figurano anche Michael Matthews, Michael Rogers e Roman Kreuziger, Bob Jungels, Serge Pauwels, Thibaut Pinot, Jakob Fuglsang, Thomas De Gendt, Damiano Caruso, Andrew Talansky, Romain Bardet e Joaquim Rodr\u00edguez.\nProprio quest'ultimo va a conquistare tutti i gpm prima del Glandon, mentre lo sprint intermedio viene conquistato da De Gendt, il quale cerca poi di fuggire ai piedi dell'asperit\u00e0 pi\u00f9 temuta della giornata, venendo tuttavia ripreso e in seguito assorbito anche dal gruppo maglia gialla.\nIntanto,i due gruppi perdono vari uomini come Richie Porte e Pinot.\nIl gruppo di Gallopin \u00e8 invece a 20'.\nNel gruppo dei big, in prossimit\u00e0 della vetta, iniziano gli scatti in successione di Warren Barguil, poi di Robert Gesink e di Alberto Contador, che arrivano ad avere un vantaggio di 40 secondi. \nNella testa della scorsa , c'\u00e8 poi una caduta di Fuglsang che precede l'allungo di Bardet, seguito solo da Winner Anacona.Il francese diventa poi solo e sono tutti al suo inseguimento. \nNel gruppo maglia gialla c'\u00e8 invece lo scatto di Vincenzo Nibali, che tuttavia non va in porto. \nNella discesa vengono ripresi Contador, Gesink e Barguil e si arriva all'ultima ascesa di tappa, nei bellissimi quanto duri 18 tornanti dei Lacets de Montvernier, che vengono affrontati da Bardet con un vantaggio di 1' dal primo gruppetto di inseguitori e circa 2' dal gruppo maglia gialla.\nQui avvengono gli scatti di Contador e Nibali, innocui per Chris Froome. \nDavanti, Bardet si avvia a vincere, seguito di 33\" da Pierre Rolland e 59 da Winner Anacona. \nBene anche Damiano Caruso, mentre non ci sono distacchi per i grandi.\n19\u00aa tappa.\nLa penultima tappa del Tour \u00e8 sulla carta la pi\u00f9 dura di quelle sulle Alpi, dato che prevede, sui 138\u00a0km totali, 50 di salita ed altrettanti di discesa, con solo poco pi\u00f9 di 30\u00a0km sul piano. Si parte subito con una salita lunga 15\u00a0km, in cui si susseguono scatti e controscatti anche dei big (Nibali con Scarponi, Contador e Valverde), finch\u00e9 non riesce ad andare via una fuga di 29 corridori, dentro la quale i meglio piazzati sono Andrew Talanksy e Pierre Rolland, rispettivamente 12\u00b0 e 13\u00b0. Durante la discesa il gruppo si ricompatta e soprattutto il leader e maglia gialla Chris Froome ritrova in gruppo la sua squadra, che poi per\u00f2 si sfalder\u00e0 sulle prime rampe del Col de la Croix de Fer, lasciando il britannico con un solo compagno, Wouter Poels. In particolare, il gregario pi\u00f9 fidato di Froome, Geraint Thomas, fino ad allora 4\u00ba nella generale, salta definitivamente e chiuder\u00e0 la tappa accusando un ritardo di 12'. Se nei primi km della scalata del Col de Fer (22,8\u00a0km al 6,5% di pendenza media), il gruppo rimane compatto, verso la fine rimangono solo i big e partono gli scatti dei soliti Valverde, Nibali e soprattutto Alberto Contador, che coi loro scatti contribuiscono principalmente a riprendere tutti i fuggitivi, eccetto Pierre Rolland che rimane da solo in testa (vantaggio massimo di 3'15\"). A pochi km dallo scollinamento, Chris Froome accusa un problema meccanico che permette a Vincenzo Nibali di scattare. La Movistar con Valverde cerca di chiudere il buco ma ogni tentativo \u00e8 vano. In cima al Col du Mollard (gpm di 2^ cat.) Vincenzo Nibali riprende Rolland, mentre il gruppo guidato prima da Herrada Lopez (Movistar) e poi da Rafal Majka (Tinkoff) cerca di coprire il ritardo in discesa ma il duo al comando incrementa il vantaggio che oltrepassa i due minuti. Ai 16\u00a0km dal traguardo Nibali stacca definitivamente Rolland (che si pianta e viene ripreso dal gruppo) e va a confezionare sul traguardo de La Toussouire una vittoria che, seppur in parte, riscatta il suo Tour deludente, ma anche molto sfortunato. Secondo si piazza Nairo Quintana a 45\", che -partito ai meno 5- guadagna 29\" di vantaggio su Froome, 3\u00ba, e va ad alimentare le poche speranze di vittoria prima dell'Alpe d'Huez. Il siciliano scala posizioni in classifica e arriva al 4\u00ba posto, a 6'44\" dal leader Froome, scavalcando Contador che arriva al traguardo con 2'35\" di ritardo dal corridore dell'Astana, assieme a Valverde e gli altri uomini di classifica.\n20\u00aa tappa.\nL'ultima tappa alpina prima della consueta passerella sugli Champs-\u00c9lys\u00e9es prevede l'arrivo sulla mitica Alpe d'Huez. Il percorso originale prevedeva l'ascesa del Col du T\u00e9l\u00e9graphe e del Col du Galibier prima dell'Alpe d'Huez, ma una frana ha costretto gli organizzatori a inserire il Col de la Croix de Fer, salita affrontata nella tappa precedente, seppur da un versante diverso.\nI duelli che prevede la tappa sono quelli fra Chris Froome e Nairo Quintana per la conquista della \"maglia gialla\", e quello fra Alejandro Valverde e \nVincenzo Nibali per la conquista del podio.\nSubito dopo il chilometro zero, sono tentativi di fuga, e si forma un drappello di 4 atleti, tra cui Alexandre Geniez e Ram\u016bnas Navardauskas. \nSulle prime rampe del Col de la Croix de Fer, in gruppo si mette davanti l'AG2R, nel tentativo di diminuire il margine di 7' dei fuggitivi. A 4 chilometri dal gran premio della montagna, c'\u00e8 per\u00f2 lo scatto di Alejandro Valverde, seguito poco dopo da quello del compagno Nairo Quintana; i due guadagnano una quindicina di secondi sul gruppetto maglia gialla, che si screma sotto l'azione di Richie Porte. Mentre nel gruppo davanti allunga Geniez, dietro il ritmo di Porte \u00e8 talmente elevato che dopo poco rimangono in tre all'inseguimento della coppia Movistar; infatti con Porte rimangono solo il suo capitano e maglia gialla Froome e Vincenzo Nibali, che accelera facendo staccare anche l'ultimo gregario di Froome. In vista dello scollinamento, Froome e Nibali si riportano su Valverde e Quintana, rallentando l'andatura facendo rientrare molti corridori in precedenza staccati. Proprio in questo frangente, evade dal gruppo un drappello di contrattaccanti, tra cui figurano Thibaut Pinot, Ryder Hesjedal e Winner Anacona. Si arriva cos\u00ec all'attacco dell'ultima fatica di quest'edizione, l'Alpe d'Huez; il primo ad iniziare la salita \u00e8 Geniez, con 2' di margine sul gruppetto di contrattaccanti e 3' e 10\" sul gruppo maglia gialla, di cui non fa parte Nibali, attardato da una foratura a 500 metri dall'inizio della salita. Nairo Quintana non demorde, e prova subito l'attacco, che per\u00f2 viene stoppato. Davanti intanto Hesjedal fa selezione, e con lui rimane il solo Pinot. Quintana prova una seconda accelerazione, guadagnando 20 metri sul gruppo maglia gialla, ma viene ancora una volta stoppato. Poco dopo Quintana, ci prova il suo compagno Valverde, che viene lasciato andare e riesce a guadagnare 20\" sul gruppo maglia gialla. A 9 chilometri dalla conclusione, c'\u00e8 la terza accelerata di Quintana, che riesce a staccare Froome e i suoi gregari Wout Poels e Porte. Davanti Pinot riesce con uno scatto a levarsi da ruota Hesjedal, e a lanciarsi tutto solo al comando. Quintana, dietro, riprende Valverde, che lancia il colombiano all'attacco; Quintana poco dopo ritrova anche il compagno Anacona, che lo scorta per un paio di chilometri, mentre il margine sulla maglia gialla si mantiene tra i 45 e i 50 secondi. Dopo aver usufruito del lavoro di Anacona, Quintana si lancia all'inseguimento dei fuggitivi, riprendendo e staccando Hesjedal, ma non Pinot, che va a trionfare sull'Alpe d'Huez. Il colombiano \u00e8 2\u00ba sul traguardo a 18\" mentre Froome arriva insieme a Valverde, a 1'38\" dal francese con Contador e Nibali a 3' e 30\". Quintana guadagna cos\u00ec, grazie all'abbuono di 6\", 1' e 26\" al britannico, che non bastano per\u00f2 a ribaltare il Tour, che, salvo a imprevisti nell'ultima tappa, vedr\u00e0 trionfare Froome per la seconda volta sugli Champs-\u00c9lys\u00e9es.\n21\u00aa tappa.\nUltima tappa che termina negli Champs-\u00c9lys\u00e9es, nella capitale transalpina. Quest'anno i giri da percorrere sono 10, per un totale di circa 60\u00a0km sui celebri viali, con tratti anche in pav\u00e9. \nIn questa breve tappa \u00e8 presente anche un gpm di 4\u00aa categoria.\nCorsa che inizia in tardo pomeriggio e che si percorre sotto la pioggia. \nL'andamento \u00e8 molto lento e il Team Sky con il capitano e maglia gialla Chris Froome, rimane nelle retrovie a festeggiare. \nIl piccolo gpm viene conquistato da Filippo Pozzato, ma bisogna aspettare i Campi Elisi per vedere la corsa animarsi. Qui infatti c'\u00e8 la fuga di Sylvain Chavanel e in seguito si forma un gruppo di contrattaccanti, dove vi figurano anche Andrij Hrivko e Pierre-Luc P\u00e9richon.\nQuesti vengono sostituiti da Kenneth Vanbilsen, N\u00e9lson Oliveira, Florian Vachon e in seguito anche Rohan Dennis.\nIntanto, Chavanel viene riassorbito e rimangono in testa i quattro, con un vantaggio di soli 20 secondi. \nIntanto, l'asfalto bagnato crea non poche forature e sono costretti a fermarsi anche Pinot, Barguil, Gesink, Adam Hansen, Riblon e Kreuziger. \nProblema anche per Froome, che vede incastrarsi nei raggi della ruota posteriore un sacchetto. \nI quattro fuggitivi vengono ripresi al penultimo passaggio all'Arco di Trionfo e si arriva quindi alla volta finale, dove si registra una caduta.\nNello sprint si porta in avanti Alexander Kristoff, che per\u00f2 viene prima rimontato da Bryan Coquard e poi dal \"Gorilla\" Andr\u00e9 Greipel, il quale vince la sua quarta tappa che va a chiudere la 102\u00aa edizione della Grande Boucle."}
{"id": "5401994", "revid": "599013", "url": "https://it.wikipedia.org/wiki?curid=5401994", "title": "Robert Edwards (giocatore di football americano)", "text": "Biografia.\nDopo avere giocato a football all'Universit\u00e0 della Georgia con i Georgia Bulldogs, Edwards fu scelto come 18\u00ba assoluto nel Draft NFL 1998 dai New England Patriots. Gioc\u00f2 un'ottima stagione d'esordio correndo 1.115 yard prima di compromettere il suo ginocchio in una gara di esibizione tra rookie durante la settimana del Pro Bowl alle Hawaii. Edwards rischi\u00f2 l'amputazione della gamba e gli fu detto che potrebbe non essere stato pi\u00f9 in grado di camminare. Torn\u00f2 a giocare nel 2002 con i Miami Dolphins e nella sua prima gara dal rientro segn\u00f2 un touchdown su corsa e uno su ricezione. A fine anno, la Pro Football Writers Association lo premi\u00f2 con l'Halas Award per il suo ritorno dal grave infortunio.\nNel 2005, Edwards si un\u00ec ai Montreal Alouettes della CFL superando le mille yard corse nelle prime due stagioni, venendo convocato in entrambi i casi per l'All-Star Game della lega. Svincolato durante la stagione 2007, chiuse la carriera con i Toronto Argonauts.\nStatistiche.\nNFL"}
{"id": "5401995", "revid": "281944", "url": "https://it.wikipedia.org/wiki?curid=5401995", "title": "Luanda International Airport", "text": ""}
{"id": "5402005", "revid": "729019", "url": "https://it.wikipedia.org/wiki?curid=5402005", "title": "Venice/Notturno in gondola", "text": "Venice/Notturno in gondola \u00e8 un 7\" dei Rond\u00f2 Veneziano pubblicato dalla Baby Records nel Regno Unito il 1984 e tratto dall'album \"Venice in Peril\".\nTracce.\n\"Venice\" \u00e8 il nome dato per \"La Serenissima\"."}
{"id": "5402006", "revid": "21880", "url": "https://it.wikipedia.org/wiki?curid=5402006", "title": "Carlito (zoologia)", "text": ""}
{"id": "5402007", "revid": "21880", "url": "https://it.wikipedia.org/wiki?curid=5402007", "title": "Tarsius syrichta", "text": ""}
{"id": "5402009", "revid": "28592", "url": "https://it.wikipedia.org/wiki?curid=5402009", "title": "Metropolita di tutta la Rus'", "text": ""}
{"id": "5402011", "revid": "21880", "url": "https://it.wikipedia.org/wiki?curid=5402011", "title": "Omomorfia", "text": ""}
{"id": "5402013", "revid": "96980185", "url": "https://it.wikipedia.org/wiki?curid=5402013", "title": "Discografia di Chris Rea", "text": ""}
{"id": "5402018", "revid": "61051", "url": "https://it.wikipedia.org/wiki?curid=5402018", "title": "Jakovlev Jak-52", "text": ""}
{"id": "5402022", "revid": "767487", "url": "https://it.wikipedia.org/wiki?curid=5402022", "title": "Whatever Happened to Benny Santini?", "text": "Whatever Happened to Benny Santini? \u00e8 il primo album in studio del chitarrista britannico Chris Rea, pubblicato nel 1978."}
{"id": "5402026", "revid": "767487", "url": "https://it.wikipedia.org/wiki?curid=5402026", "title": "Villa Brivio", "text": "Villa Brivio \u00e8 un edificio del diciottesimo secolo che si trova nella frazione Baraggia di Brugherio. \u00c8 di propriet\u00e0 del comune ed ospita un centro residenziale di terapia psichiatrica.\nStoria e descrizione.\nL'attuale configurazione del fabbricato \u00e8 molto articolata e fusa con la cortina edilizia affacciata su via Santa Margherita. Unica testimonianza della struttura originaria (risalente al Cinquecento ed andata perduta nel corso dei secoli) \u00e8 la cappella di Santa Margherita d'Antiochia, annessa all'edificio. Dal 1869 la villa divenne propriet\u00e0 dei marchesi Brivio, dei quali porta il nome. In anni recenti \u00e8 stata acquistata dal comune di Brugherio e ristrutturata tra il 1994 e il 1999. Ora ospita il presidio psichiatrico \"Le Magnolie\".\nLa pianta ad U \u00e8 il risultato dei rimaneggiamenti che Villa Brivio ha subito durante il diciottesimo secolo, quando si presentava come un complesso residenziale isolato, con parco, sorto sull'antica \"casa da nobile\" preesistente, appartenente a Giovan Battista Bernareggi. L'entrata monumentale \u00e8 fiancheggiata dalle basse costruzioni della portineria e conduce ad un cortile interno che ha sullo sfondo un corpo ad L, le cui ali risalgono ad epoche diverse: la pi\u00f9 bassa \u00e8 settecentesca, l'altra ottocentesca. Sul retro della parte ottocentesca si trova il parco con una torretta belvedere, che si eleva di poco sopra il tetto della costruzione. Le coperture sono a padiglione e l'edificio presenta come motivi ornamentali esterni cornici marcapiano, zoccolatura, riquadrature e decorazioni sottogronda.\nA Villa Brivio \u00e8 annesso il parco omonimo, che \u00e8 una delle aree di verde pubblico della citt\u00e0."}
{"id": "5402028", "revid": "2100264", "url": "https://it.wikipedia.org/wiki?curid=5402028", "title": "Patrizia Pasqui", "text": "Biografia.\nInizia la sua carriera artistica nella scuola di recitazione del Teatro Stabile di Genova, dove consegue il diploma di attrice. In seguito recita al cinema per Nicola Di Francescantonio e Dino Risi.\nDopo aver lavorato in varie compagnie teatrali (con Ugo Tognazzi, Arturo Brachetti, Mariangela Melato) come attrice, dal 1995 si dedica alla regia teatrale (collaborando con Giorgio Gaber, Marco Paolini e Sandro Luporini) e alla scrittura teatrale, scrivendo anche per Arturo Brachetti.\nDirige compagnie dialettali a Genova al teatro Carignano, al teatro della Tosse e al teatro Duse, ricevendo riconoscimenti per il suo apporto al teatro dialettale genovese, tra cui il primo premio della rassegna \"Anna Caroli\" con la commedia \"A f\u00f6a do bestento\".\nDal 1995 collabora con l'attore Mario Spallino, che porta in scena i suoi testi. Nell'ambito di questa collaborazione dalla fine degli anni novanta nasce una serie di monologhi, prodotti da Emergency e portati in tourn\u00e9e in Italia. I suoi testi sono incentrati sui temi cari all'ONG, quali guerra, povert\u00e0, diritti umani (in particolare quello alla salute) e pace. Lo spettacolo \"Stupidorisiko\" viene proposto anche in una versione ridotta per i ragazzi delle scuole secondarie, nell'ambito delle attivit\u00e0 formative di Emergency.\nOltre a testi teatrali, \u00e8 autrice di testi pubblicati in antologie.\nHa collaborato con Rai Radio Tre conducendo e dirigendo le trasmissioni \"Estate in Liguria a suon di banda\" e \"Arcobaleno.\"\nPer l'Universit\u00e0 di Pisa, nell'anno accademico 2016-2017, con gli studenti del corso di Economia Politica del prof. Mario Morroni, ha curato la lettura teatrale di dialoghi tratti dal libro: \"Nulla \u00e8 come appare. Dialoghi sulle verit\u00e0 sommerse della crisi economica\" . \nSempre per l'Universit\u00e0 di Pisa, nell'anno accademico 2017-2018 ha curato la realizzazione della lettura teatrale \"Eurostarnomics,\" basata su testi scritti dagli studenti del corso di Economia Politica. "}
{"id": "5402030", "revid": "767487", "url": "https://it.wikipedia.org/wiki?curid=5402030", "title": "Umberto Sannicol\u00f2", "text": "Biografia.\nViene eletto nelle file del Partito Comunista Italiano nella I e III legislatura alla Camera dei deputati, dal 1948 al 1953, e dal 1958 al 1963."}
{"id": "5402032", "revid": "599013", "url": "https://it.wikipedia.org/wiki?curid=5402032", "title": "Nicol\u00e1s Tripichio", "text": "Caratteristiche tecniche.\n\u00c8 un terzino destro.\nCarriera.\nNazionale.\nCon la nazionale Under-20 argentina ha vinto il Campionato sudamericano Under-20 2013."}
{"id": "5402033", "revid": "767487", "url": "https://it.wikipedia.org/wiki?curid=5402033", "title": "Deltics", "text": "Deltics \u00e8 il secondo album in studio del chitarrista britannico Chris Rea, pubblicato nel 1979."}
{"id": "5402035", "revid": "164044", "url": "https://it.wikipedia.org/wiki?curid=5402035", "title": "Bryne Fotballklubb 2015", "text": "Questa voce raccoglie le informazioni riguardanti il Bryne Fotballklubb nelle competizioni ufficiali della stagione 2015.\nStagione.\nIl 13 maggio 2015, a seguito della partita di campionato contro il Sogndal, Marius Lode \u00e8 risultato positivo al metilfenidato durante un controllo antidoping. Il giocatore \u00e8 stato quindi squalificato per un anno.\nIl Bryne ha chiuso la stagione al 10\u00ba posto finale. L'avventura nel Norgesmesterskapet 2013 \u00e8 invece terminata al terzo turno, con l'eliminazione per mano del Brann. Jon-Helge Tveita \u00e8 stato il calciatore pi\u00f9 utilizzato in stagione, totalizzando 32 presenze complessive (30 in campionato e 2 in coppa). Oddbj\u00f8rn Skartun \u00e8 stato invece il miglior marcatore a quota 12 reti, tutte siglate in campionato.\nMaglie e sponsor.\nLo sponsor tecnico per la stagione 2015 \u00e8 stato Diadora, senza sponsor ufficiale. La divisa casalinga era composta da una maglietta rossa con maniche bianche, pantaloncini e calzettoni bianchi. Quella da trasferta era invece totalmente nera."}
{"id": "5402036", "revid": "767487", "url": "https://it.wikipedia.org/wiki?curid=5402036", "title": "Tennis (album)", "text": "Tennis \u00e8 il terzo album in studio del musicista britannico Chris Rea, pubblicato nel 1980."}
{"id": "5402045", "revid": "1543377", "url": "https://it.wikipedia.org/wiki?curid=5402045", "title": "Daytime Emmy Awards 2015", "text": "La 42\u00aa edizione della cerimonia di premiazione dei Daytime Emmy Awards si \u00e8 tenuta presso gli studi televisivi della Warner Bros., a Burbank, il 26 aprile 2015. L'edizione segna un cambio sia di sede che di data rispetto alle precedenti, da cansuetudine organizzate all'Hilton Hotel di Beverly Hills nel mese di giugno. La cerimonia \u00e8 stata presentata da Tyra Banks e trasmessa dal canale televisivo via cavo Pop.\nLe candidature erano state annunciate il 31 marzo 2015.\nI Daytime Creative Arts Emmy Awards sono stati assegnati all'Universal Hilton di Los Angeles il 24 aprile 2015, la cui cerimonia \u00e8 stata presentata da Alex Trebek e Florence Henderson.\nPremi e candidature.\nSegue l'elenco delle categorie premiate durante la cerimonia principale del 26 aprile con i rispettivi candidati. I vincitori sono indicati in cima all'elenco di ciascuna categoria; i vincitori nelle categorie in cui si sono verificati ex aequo sono contrassegnati dal simbolo .\nA seguire anche l'elenco delle altre categorie premiate il precedente 24 aprile durante la cerimonia dei Daytime Creative Arts Emmy Awards."}
{"id": "5402047", "revid": "599013", "url": "https://it.wikipedia.org/wiki?curid=5402047", "title": "Lucio Compagnucci", "text": "Caratteristiche tecniche.\n\u00c8 un mediano.\nCarriera.\nNazionale.\nCon la Nazionale Under-20 argentina ha vinto il Campionato sudamericano Under-20 2013."}
{"id": "5402055", "revid": "1543377", "url": "https://it.wikipedia.org/wiki?curid=5402055", "title": "Mario Spallino", "text": "Carriera.\nInizia la sua carriera artistica nella Bottega Teatrale di Firenze, fondata e diretta da Vittorio Gassman, dove consegue il diploma di attore. \nOltre ad un'intensa attivit\u00e0 teatrale (Gassman, Gaber, Brachetti) ha recitato anche per il piccolo e grande schermo, tra cui \"La notte di San Lorenzo\" dei fratelli Taviani, pluripremiato a Cannes.\n\u00c8 stato assistente alla regia per spettacoli di Ombretta Colli, Giorgio Gaber e Sandro Luporini (il \"teatro canzone\") e Marco Paolini; anche regista di suoi spettacoli. \nTra il 1993 e il 1995 \u00e8 stato direttore artistico del teatro comunale di Bogliasco.\n\u00c8 il fondatore (nonch\u00e9 attore protagonista) della compagnia teatrale di Emergency, con cui collabora da oltre 15 anni. In particolare porta in tourn\u00e9e in tutta Italia spettacoli teatrali originali, nella forma di monologhi, scritti da Patrizia Pasqui (anche regista degli stessi), prodotti dall'associazione. Gli spettacoli sono incentrati sui temi cari alla ONG fondata da Gino Strada; questi si inseriscono nell'ambito delle attivit\u00e0 che Emergency propone nelle scuole come parte della pi\u00f9 ampia opera di sensibilizzazione sulla guerra, la povert\u00e0 e le mine antiuomo, nonch\u00e9 sulla promozione dei valori di pace, solidariet\u00e0 e rispetto dei diritti umani."}
{"id": "5402056", "revid": "33689", "url": "https://it.wikipedia.org/wiki?curid=5402056", "title": "Stauracio (eunuco)", "text": "Di fatto fu primo ministro e primo consigliere dell'imperatrice.\nBiografia.\nAg\u00ec effettivamente come primo ministro durante la reggenza di Irene in nome del suo giovane figlio, l'imperatore Costantino VI, fra il 780-790. Nonostante Costantino VI avesse raggiunto la maggiore et\u00e0, Irene continuava ad amministrare al suo posto gli affari di stato, cosa che Costantino non accettava pi\u00f9. Dando la colpa di ci\u00f2 a Stauracio. Nel 790 Costantino ord\u00ec una congiura contro di lui ma Irene riusc\u00ec a sventarla e fece arrestare il figlio facendolo anche frustare. Irene tent\u00f2 quindi di convincere l'esercito a legittimarle il potere assoluto sullo Stato (anche se Costantino VI, nei piani di Irene, sarebbe rimasto per il momento comunque co-imperatore) costringendolo a giurare \u00ab\"Finch\u00e9 tu vivrai, noi non riconosceremo tuo figlio come imperatore\"\u00bb, ma pur ottenendo l'appoggio delle truppe della capitale, l'opposizione delle truppe anatoliche (favorevoli all'iconoclastia e dunque a Costantino VI) le impedirono la realizzazione dei suoi piani; infatti esse nominarono unico imperatore Costantino VI (ottobre 790) costringendo l'ambiziosa imperatrice ad abbandonare il palazzo imperiale e a ritirarsi nel Palazzo del Bucoleone; con essa anche Stauracio fu esiliato. Due anni dopo tuttavia, grazie all'appoggio dei suoi partigiani, Irene riusc\u00ec di nuovo a ottenere il titolo di imperatrice, regnando insieme al figlio.\nAscesa al potere e le guerre in nome di Irene.\nAiutata da Stauracio, Irene pianific\u00f2 la rimozione, l'accecamento, e l'omicidio di suo figlio nel 797, per poter cos\u00ec regnare come unica sovrana sull'Impero. \nStauracio fu nominato da Irene anche comandante supremo delle truppe bizantine prima contro H\u0101r\u016bn al-Rash\u012bd, signore degli Abbasidi, che aveva invaso per ben due volte l'Asia Minore, poi riusc\u00ec a sconfiggere in nome di Irene gli Slavi nei Balcani, permettendo all'imperatrice di ricreare il Thema della Macedonia.\nDurante la campagna contro gli Abbasidi fu per\u00f2 sconfitto; la superiorit\u00e0 bizantina venne meno quando il generale armeno Tatzates, pass\u00f2 dalla parte del Califfo per poter governare da solo il suo piccolo Regno d'Armenia. Irene fu costretta quindi ad inviare un'ambasceria per concordare una tregue col Califfo. A capo della delegazione bizantina fu posto proprio Stauracio, che venne per\u00f2 catturato assieme agli altri funzionari bizantini. Irene era affezionata al suo eunuco e consigliere, tanto che accett\u00f2 il pagamento di ingenti tributi pur di riaverlo a Costantinopoli. Nel 785 l'imperatrice decise di cessare il pagamento al Califfo, questo caus\u00f2 una seconda invasione, che si risolse nella battaglia di Kopidnadon e con una nuova sconfitta delle truppe bizantine.\nMorte.\nLa posizione di Stauracio in seguito fu minacciata dalla crescita di prestigio di un altro eunuco, Ezio. La loro crescente rivalit\u00e0 ed ambizione imperiale si risolsero solo con la morte di Stauracio il 3 giugno dell'800."}
{"id": "5402058", "revid": "1123126", "url": "https://it.wikipedia.org/wiki?curid=5402058", "title": "Parrocchie di Firenze", "text": ""}
{"id": "5402059", "revid": "767487", "url": "https://it.wikipedia.org/wiki?curid=5402059", "title": "Razza selvaggia", "text": "Razza selvaggia \u00e8 un film del 1979, diretto da Pasquale Squitieri.\nTrama.\nMario, un ragazzo di origine meridionale, vive a Torino con la sorella Michelina che si prostituisce all'insaputa di tutti. Operaio in fabbrica, vive in modeste condizioni e porta avanti una relazione con la bella Giuliana che, per\u00f2, \u00e8 sposata e lui umilia in continuazione. Un giorno ritrova Umberto, un giovane del suo paese e suo ex collega di lavoro, che ora gestisce un equivoco night club frequentato da uomini loschi e donne di malaffare. Mario, grazie all'amico, rincontra Anna, anche lei giovane immigrata dal sud, ora compagna di Umberto. La nuova situazione induce Mario a lasciare il lavoro, a dimenticarsi definitivamente di Giuliana e a collaborare con Umberto e Anna nella gestione del locale notturno, a cui sono associati loschi traffici di droga e malavita. Tra Anna e Mario nasce una relazione clandestina. Umberto, tossicomane a livelli irrecuperabili, va per\u00f2 incontro a crisi continue dovute all'uso quotidiano di droga e, a seguito di una delle tante crisi, Anna, lo deruba e fugge chiedendo a Mario di seguirla. Mario si rifiuta di seguire Anna, preferendo accompagnare l'amico da un medico. I tre ragazzi andranno incontro ad una fine tanto orribile quanto scontata."}
{"id": "5402060", "revid": "767487", "url": "https://it.wikipedia.org/wiki?curid=5402060", "title": "Chris Rea (album)", "text": "Chris Rea \u00e8 il quarto eponimo album in studio del musicista britannico Chris Rea, pubblicato nel 1982."}
{"id": "5402061", "revid": "21880", "url": "https://it.wikipedia.org/wiki?curid=5402061", "title": "Tarsius bancanus", "text": ""}
{"id": "5402063", "revid": "228587", "url": "https://it.wikipedia.org/wiki?curid=5402063", "title": "Galea reale", "text": "Il termine galea reale definiva, durante l'et\u00e0 moderna, l'ammiraglia delle galee di un regno indipendente. Esempi ne sono le \"Reali\" di Francia e di Spagna.\nSi chiamava \"Reale\" anche l'ammiraglia della flotta pontificia in considerazione del fatto che gli altri sovrani cattolici riconoscessero al Papa diritto di precedenza su di loro. La Repubblica di Genova rivendicava, invece, il diritto di chiamare \"Reale\" la propria ammiraglia in quanto dalla Repubblica dipendeva il regno di Corsica. Tuttavia, le contestazioni sulle regole di saluto con le capitane di Toscana e di Malta impedirono per lungo tempo alla \"Reale\" genovese di prendere il mare.\nAvevano il titolo e il trattamento di galea reale anche le ammiraglie dei regni sottoposti ad uno stato straniero. Cos\u00ec l'ammiraglia delle galee di Cipro e quella delle galee di Candia erano autorizzate a chiamarsi reali, in quanto questi territori avevano il titolo di regno, bench\u00e9 appartenessero alla Repubblica di Venezia. Cos\u00ec anche le tre ammiraglie delle squadre di Napoli, Sicilia e Sardegna si chiamavano \"capitana reale\", bench\u00e9 questi territori appartenessero alla Corona di Spagna."}
{"id": "5402064", "revid": "729019", "url": "https://it.wikipedia.org/wiki?curid=5402064", "title": "La Serenissima - Theme from Venice in Peril", "text": "La Serenissima \u2013 Theme from Venice in Peril \u00e8 un singolo dei Rond\u00f2 Veneziano pubblicato dalla Ferroway Records nel Regno Unito ed Irlanda il 1983.\nCuriosit\u00e0.\nDal 1982 \"Sinfonia per un addio\" \u00e8 usata come sigla dello Speciale TG1."}
{"id": "5402065", "revid": "729019", "url": "https://it.wikipedia.org/wiki?curid=5402065", "title": "Rockwell Ranger 2000", "text": "Il Rockwell Ranger 2000 fu un aereo da addestramento sviluppato dalla divisione aeronautica dell'azienda statunitense Rockwell International in collaborazione con la tedesca Rhein-Flugzeugbau GmbH (RFB) negli anni novanta e rimasto allo stadio di prototipo.\nRealizzato per concorrere alla selezione, denominata Joint Primary Aircraft Training System (JPATS), per la fornitura di un velivolo da addestramento per l'United States Air Force (USAF), l'aeronautica militare statunitense, e per la componente aerea dell'United States Navy, la marina militare statunitense, non riusc\u00ec ad imporsi sui concorrenti ed il suo sviluppo venne interrotto."}
{"id": "5402066", "revid": "62748", "url": "https://it.wikipedia.org/wiki?curid=5402066", "title": "Staurakios (eunuco)", "text": ""}
{"id": "5402067", "revid": "767487", "url": "https://it.wikipedia.org/wiki?curid=5402067", "title": "Water Sign", "text": "Water Sign \u00e8 il quinto album in studio del musicista britannico Chris Rea, pubblicato nel 1983."}
{"id": "5402068", "revid": "125455706", "url": "https://it.wikipedia.org/wiki?curid=5402068", "title": "Federico V\u00e1zquez", "text": "Biografia.\nNato a San Mart\u00edn in Argentina, primogenito di due fratelli, \u00e8 sposato con Giselle Lobato, anch'essa argentina ma origini italiane di Fermo, da cui ha avuto una figlia nel 2016.\nCaratteristiche tecniche.\nAlto 181 centimetri, di ruolo punta centrale, V\u00e1zquez \u00e8 un giocatore tecnico, veloce e molto agile, con ottime qualit\u00e0 nel controllo di palla e nelle accelerazioni. Forte nel gioco aereo, predilige il piede destro, nonostante abbia una buona potenza di tiro con entrambi i piedi.\nCarriera.\nSoprannominato \"Cabezon\" (in italiano \"testone\"), per le dimensioni della sua testa quando era ancora piccolo, inizia a giocare a calcio all'et\u00e0 di quattro anni in una squadra di calcio a 5 chiamata Associacion Italiana Rotonda. Nel 2002, all'et\u00e0 di 9 anni, il suo cartellino viene acquistato dal Velez, societ\u00e0 di Prima Divisione argentina, dove rimarr\u00e0 fino al 2016, con alle spalle tutta la trafila del settore giovanile, collezionando 12 presenze in massima serie. Successivamente viene ceduto in prestito, nel 2016 al Instituto nella Seconda Divisione argentina, totalizzando 15 presenze ed un gol, e l'anno successivo al Estudiantes de M\u00e9rida in massima serie venezuelana.\nSvincolatosi dal V\u00e9lez, nel 2017 all'et\u00e0 di 24 anni accetta la proposta di andare a giocare in Italia tra le file del Troina, formazione militante in Serie D quarto livello del campionato italiano di calcio. Questa per V\u00e1zquez \u00e8 una stagione importante, in quanto con il suo Troina realizzer\u00e0 20 reti, laureandosi vice-capocannoniere del girone, e contribuendo al primo posto in classifica degli ennesi a pari punti con la Vibonese (ad andare in Serie C saranno quest'ultimi che si aggiudicheranno lo spareggio promozione ai calci di rigore).\nIl 3 agosto 2018, viene ufficializzato come nuovo acquisto dal Siracusa Calcio militante in Serie C, firmando un contratto pluriennale\nIl 25 settembre in Siracusa-Paganese realizza la sua prima doppietta in Serie C con la maglia degli azzurri.\nIl 22 luglio 2019 viene ufficializzato il passaggio alla Virtus Francavilla, altra formazione militante nel girone C della serie C."}
{"id": "5402069", "revid": "21880", "url": "https://it.wikipedia.org/wiki?curid=5402069", "title": "Cephalopachus", "text": ""}
{"id": "5402070", "revid": "1272592", "url": "https://it.wikipedia.org/wiki?curid=5402070", "title": "B\u00e6rum Sportsklubb 2015", "text": "Questa voce raccoglie le informazioni riguardanti il B\u00e6rum Sportsklubb nelle competizioni ufficiali della stagione 2015.\nStagione.\nAl termine del campionato 2014, l'allenatore Morten Tandberg ha lasciato la squadra. Il 5 dicembre 2014, Roar Johansen \u00e8 stato nominato nuovo allenatore, legandosi con un contratto biennale con opzione per il terzo anno: avrebbe iniziato a guidare la nuova squadra a partire dal 1\u00ba gennaio 2015.\nIl B\u00e6rum ha chiuso la stagione al 15\u00ba posto finale, retrocedendo cos\u00ec in 2. divisjon. L'avventura nel Norgesmesterskapet 2015 \u00e8 invece terminata al terzo turno, con l'eliminazione per mano del Kristiansund. I calciatori pi\u00f9 utilizzati in stagione sono stati Riki Alba e Grzegorz Flasza, entrambi a quota 30 presenze tra campionato e coppa. Alba \u00e8 stato anche il miglior marcatore stagionale con 12 reti, di cui 9 in campionato.\nMaglie e sponsor.\nLo sponsor tecnico per la stagione 2015 \u00e8 stato Adidas, mentre Kredinor \u00e8 stato lo sponsor ufficiale. La divisa casalinga era composta da una maglietta gialla con rifiniture nere, pantaloncini neri con rifiniture gialle e calzettoni neri."}
{"id": "5402071", "revid": "28592", "url": "https://it.wikipedia.org/wiki?curid=5402071", "title": "Comi (popolo)", "text": ""}
{"id": "5402072", "revid": "123698907", "url": "https://it.wikipedia.org/wiki?curid=5402072", "title": "Muttiah Muralitharan", "text": "Biografia.\nFiglio di un imprenditore locale, studi\u00f2 al St. Anthony's College di Kandy dove inizi\u00f2 a giocare a cricket. Nel 1991 viene ingaggiato dal Tamil Union Cricket and Athletic Club e gi\u00e0 l'anno seguente debutta con la nazionale giovanile. Il debutto nel test cricket avviene nel 1992 contro l'Australia. Nel corso della sua carriera ha giocato in patria, in Inghilterra, in India ed in Australia. Si \u00e8 ritirato dalla nazionale nel 2011 continuando comunque a giocare a livello di club.\nNel corso della sua carriera ha vinto due volte il Wisden Leading Cricketer in the World (2000 e 2006) ed \u00e8 stato inserito due volte nella lista dei finalisti del Sir Garfield Sobers Trophy (2004 e 2006) senza tuttavia vincere il premio.\nPer tutta la carriera il suo modo di lanciare, incredibilmente efficace, \u00e8 stato contestato poich\u00e9 secondo alcuni arbitri contravveniva alle leggi del cricket, tuttavia negli ultimi anni queste polemiche si sono placate."}
{"id": "5402078", "revid": "599013", "url": "https://it.wikipedia.org/wiki?curid=5402078", "title": "Istv\u00e1n Mudin", "text": "Fu medaglia d'argento nel pentathlon e bronzo nel lancio del disco stile greco ai Giochi olimpici intermedi."}
{"id": "5402091", "revid": "76261", "url": "https://it.wikipedia.org/wiki?curid=5402091", "title": "Art &amp; Music", "text": "Concerto grosso (Art &amp; Music) \u00e8 un album delle Silberfl\u00f6ten pubblicato in Svizzera da Viertbauer nel 2002."}
{"id": "5402092", "revid": "339392", "url": "https://it.wikipedia.org/wiki?curid=5402092", "title": "Concerto grosso (album)", "text": ""}
{"id": "5402096", "revid": "599013", "url": "https://it.wikipedia.org/wiki?curid=5402096", "title": "Terry Fair", "text": "Biografia.\nDopo avere giocato al college a Tennessee, Fair fu scelto come 20\u00ba assoluto nel Draft NFL 1998 dai Detroit Lions. Vi gioc\u00f2 per quattro stagioni con un massimo di quattro intercetti nel 1999. Dopo avere militato nel 2002 con i Carolina Panthers, fece un breve ritorno nel 2005 con i St. Louis Rams disputando cinque partite."}
{"id": "5402097", "revid": "217591", "url": "https://it.wikipedia.org/wiki?curid=5402097", "title": "Santuario di Mariazell", "text": "Il santuario di Mariazell \u00e8 il santuario pi\u00f9 importante dell'Austria ed uno dei pi\u00f9 importanti di Europa. \u00c8 costituito da una basilica dedicata alla Nativit\u00e0 della Beata Vergine Maria e contiene una scultura lignea della Madonna, oggetto di venerazione fin dal XII secolo. La chiesa ha, dal novembre del 1907, la dignit\u00e0 di basilica minore.\nNel 1103 la localit\u00e0 ove sorge Mariazell fu donata al monastero benedettino di St.\u00a0Lambrecht, i cui monaci iniziarono a costruirvi delle capanne. Secondo la leggenda la fondazione del santuario risale prima del 1157, tuttavia Mariazell fu citata per la prima volta nel 1243. Nel 1266 fu consacrato uno degli altari.\nStoria e descrizione.\nLa Basilica della Nativit\u00e0 di Maria.\nNel XIV secolo sorse una chiesa di stile gotico con un portale ad arco a sesto acuto ed una torre campanaria alta 90\u00a0m (l'attuale torre mediana, nella quale si trova oggi appesa una grossa campana del peso di 5702\u00a0kg, installata nel 1950).\nIl portale principale mostra nel suo timpano la terza leggenda sulla fondazione del santuario: la vittoria del re Luigi I d'Ungheria sul preponderante esercito turco e il dono votivo del re alla Madonna, la rappresentazione della camera del tesoro.\nNel 1420 e nel 1474 la basilica venne danneggiata dagli incendi.\nDal 1644 al 1683 l'edificio religioso venne ampliato e ristrutturato in stile barocco dall'architetto svizzero Domenico Sciassia. Ai lati della torre gotica vennero erette due torri barocche, la navata centrale allungata ed allargata e ad est fu aggiunta una cupola. Nel 1704 venne consacrato l'altare maggiore, progettato da Johann Bernhard Fischer von Erlach.\nGli altari delle dodici cappelle laterali sono in stile barocco. La decorazione plastica del matroneo e la sede dell'organo sono opera dello scultore viennese Johan Wagner (1740).\nDi fronte al portale principale si trovano due statue, opera di Balthasar Moll del 1757, rappresentanti: quella di sinistra il re Luigi I d'Ungheria, e quella di destra il margravio di Moravia Enrico.\nLa cappella della Grazia e l'immagine mariana.\nLa Cappella della Grazia, eretta nel 1690 in luogo dell'antica, prima, capanna, \u00e8 rimasta tale ancor oggi. \u00c8 in questa cappella che viene conservata la statua tardo-romanica della Madonna, \"Magna Mater Austri\u00e6\", detta anche \"Madonna delle campane\", scolpita in legno di tiglio.\nSviluppo del santuario.\nGi\u00e0 nel XII secolo i pellegrini dovevano affluire sul luogo. Tuttavia i primi documenti attestanti l'affluenza di un gran numero di pellegrini risalgono agli anni 1330.\nAlcuni tribunali laici comminavano, come punizione per un reato, un pellegrinaggio. Negli anni seguenti i pellegrini aumentarono, provenienti anche dagli stati confinanti. Dopo la controriforma, gli asburgo elevarono la basilica di Mariazell a santuario nazionale.\nL'imperatore Giuseppe II sciolse nel 1783 tutte le confraternite di Mariazell e nel 1787 proib\u00ec del tutto i pellegrinaggi. Dopo il successivo ritiro delle limitazioni, le visite di pellegrinaggio ripresero vivacemente, raggiungendo ad oggi il numero di circa un milione di pellegrini all'anno.\nNel maggio del 2004 ebbe luogo a Mariazell la conferenza cattolica mitteleuropea. Mariazell \u00e8 cos\u00ec amata, che \u00e8 noto, fra l'altro, il pellegrinaggio compiuto dall'ex cancelliere federale Alfred Gusenbauer (SP\u00d6) in adempimento ad un suo voto, nella primavera del 2007.\nCon la visita apostolica di papa Benedetto XVI in Austria in occasione dell'850esimo anniversario della fondazione, avvenuta nel 2007, il santuario ricevette il riconoscimento pontificio della Rosa d'oro.\nRacconti tradizionali.\nAttualmente sono vivi tre racconti riguardanti il santuario\nIl primo racconto narra che nel 1157 il monaco Magnus, del convento di Sankt Lambrecht, venne inviato nella zona dell'attuale santuario come pastore di anime. Quando una roccia gli sbarr\u00f2 la strada, egli pos\u00f2 l'immagine della Madonna, che aveva con s\u00e9, la roccia si franse e la strada divenne libera. Egli si stabil\u00ec sopra un'altura vicina, pose l'immagine della Madonna su un tronco d'albero e vi eresse una capanna in legno, che fungeva per lui da cappella e da abitazione nello stesso tempo.\nIl secondo racconto narra del margravio di Moravia Enrico che, guarito da una grave forma di gotta, grazie all'aiuto della Madonna di Mariazell, comp\u00ec con la sua consorte, in segno di ringraziamento, il pellegrinaggio fino alla cappella lignea e verso il 1200 vi fece erigere la prima chiesa in pietra.\nIl terzo racconto narra della battaglia vinta dal re ungherese Luigi I contro un esercito turco molto pi\u00f9 numeroso. In ringraziamento egli fece erigere la chiesa gotica e fece dono della Camera del tesoro, la cui immagine gli sarebbe comparsa in sogno.\nLa catena del Rosario libera l'Austria dal comunismo.\nIl Santuario \u00e8 legato ai drammatici fatti accaduti a Vienna nel decennio tra il 1945 e il 1955. Mentre gli inglesi, esperti e pragmatici, avrebbero voluto contenere l'Urss a Est, l'insipienza americana ferm\u00f2 i suoi carri armati in vista di Berlino per permettere a Stalin di dilagare nell'Europa orientale, occupando anche l'Austria. Il Paese fu diviso in quattro zone, sul modello della Germania, ma quella riservata ai russi era la pi\u00f9 importante e vasta, era quella dove stava la capitale stessa. Il ministro degli esteri, quel Molotov che aveva firmato il trattato con Hitler, permettendogli cos\u00ec di scatenare la guerra, disse e ripet\u00e9 che \"Mosca mai si sarebbe ritirata\" da ci\u00f2 che aveva occupato e tutti si aspettavano che, come a Praga e a Budapest, i comunisti organizzassero un colpo di Stato per andare da soli al potere nell'intera Austria. Le stesse cancellerie occidentali sembravano rassegnate. Opporsi significava quasi certamente scatenare una nuova guerra.\nMa non si rassegn\u00f2 un francescano, padre Petrus, che, tornato dalla prigionia proprio in Urss (e avendo conosciuto quindi sulla sua pelle l'orrore di quel regime), and\u00f2 in pellegrinaggio nel santuario nazionale austriaco, a Mariazell, per avere ispirazione sul che fare per la sua Patria. L\u00ec, fu sorpreso da una voce interiore, una locuzione interna, che gli disse: \u00abPregate tutti, tutti i giorni, il rosario e sarete salvi\u00bb. Buon organizzatore, oltre che sacerdote stimato, padre Petrus promosse una \"Crociata nazionale del Rosario\", nello spirito esplicito di Fatima, che in breve tempo raccolse milioni di austriaci, compreso lo stesso presidente della Repubblica, Leopold Figl. Giorno e notte, grandi gruppi di fedeli si riunivano, spesso all'aperto, nelle citt\u00e0 e nelle campagne recitando la corona e la stessa Vienna era percorsa da imponenti processioni mariane, sorvegliate con ostilit\u00e0 dall'Armata Rossa.\nGli anni passavano senza che l'occupazione cessasse, ma il popolo non si stancava di pregare la Madonna di Fatima. Ed ecco che nel 1955, all'improvviso, il Cancelliere austriaco fu convocato a Mosca, dove fu ricevuto al Cremlino dal Soviet Supremo. Qui, gli fu comunicato che l'Urss aveva deciso di ritirare le sue truppe e di ridare all'Austria la piena indipendenza. In cambio poneva una sola condizione, che le autorit\u00e0 del Paese che veniva liberato accettarono di buon grado: un \"impegno di neutralit\u00e0\" che, tra l'altro, avrebbe portato grandi vantaggi a Vienna, facendola diventare la terza citt\u00e0 delle Nazioni Unite dopo New York e Ginevra. I governi occidentali furono colti di sorpresa da una \"decisione del tutto inaspettata e unica\", sia prima sia dopo: mai, come aveva ricordato Molotov dieci anni prima, mai l'Urss aveva accettato n\u00e9 avrebbe accettato di ritirarsi spontaneamente da un Paese occupato.\nFurono stupiti politici, diplomatici, militari, nel mondo intero. Ma non si stupirono coloro che da anni pregavano con la \"Crociata del Rosario\": in effetti, il giorno in cui la notizia del ritiro fu annunciata a Mosca al Cancelliere era un 13 maggio, l'anniversario dell'inizio delle apparizioni di Fatima. Tanto per completare il quadro, lo sgombero totale dell'Armata Rossa fu fissato dal governo comunista per l'ottobre: tra i generali russi (dispiaciuti di lasciare un Paese cos\u00ec bello e strategicamente cos\u00ec importante) nessuno, ovviamente, sospettava che proprio ottobre \u00e8, per la tradizione cattolica che risale ai tempi della battaglia di Lepanto, il mese del rosario.\nOrgani.\nNella Basilica si trovano quattro organi.\nL'organo viennese.\nL'attuale alloggiamento del cosiddetto \"Organo viennese\" sul matroneo lato ovest, con l'immagine decorativa di Johann Wagner, risale al 1739, quando venne installato dal fabbricante di organi Gottfried Sonnholz, nel mentre il vecchio organo del 1689, opera di Christoph Egedacher, fu portato a Sankt Veit am Vogau, ove venne installato nel 1753.\nDopo le ristrutturazioni e ricostruzioni degli anni 1868, 1912, 1929 e 1957, la ditta Mathis di N\u00e4fels, in Svizzera, consegn\u00f2 nel 2003 una nuova opera con 54 registri su tre tastiere e pedaliere, che nell'alloggiamento aveva trovato sistemazione nel 1739."}
{"id": "5402098", "revid": "188116", "url": "https://it.wikipedia.org/wiki?curid=5402098", "title": "Chiesa di Sant'Agostino (Trapani)", "text": "La chiesa di Sant'Agostino \u00e8 una delle pi\u00f9 antiche chiese di Trapani. Si trova nel centro storico della citt\u00e0, in piazzetta Saturno. Dal 2008 \u00e8 sede del museo diocesano.\nStoria.\nEpoca normanna.\nEdificata nel 1101 come cappella dei Cavalieri templari e dedicata a San Giovanni Battista.\nDurante lo svolgimento delle prime crociate l'aggregato fu amministrato dai Cavalieri Ospitalieri.\nEpoca aragonese.\nQuando l'ordine fu sciolto nel 1312, dal sovrano Federico III di Sicilia, l'anno dopo pass\u00f2 sotto la conduzione dei religiosi dell'Ordine di Sant'Agostino che l'ampliarono secondo i canoni del gotico.\nIl tempio ricopriva il ruolo di chiesa madre.\nEpoca spagnola.\nDivenuta nel XVI secolo chiesa del Senato cittadino. Nel 1535 giur\u00f2 Carlo V d'Asburgo il riconoscimento dei privilegi cittadini: \"Drepanum civitas invictissima in qua Caesar primum juravit\".\nL'imperatore sbarc\u00f2 al ritorno dall'Africa (dopo la vittoriosa Conquista di Tunisi) il 20 agosto con 20.000 schiavi cristiani liberati, fu una tappa minore del viaggio imperiale che si protrasse fino al 25.\nEpoca contemporanea.\nNel XIX secolo la chiesa, chiusa al culto, \u00e8 stata profondamente modificata. I bombardamenti del secondo conflitto mondiale nel 1943 distrussero l'abside ed una parte della navata, in seguito ricostruite.\nPrima della ristrutturazione effettuata dopo la seconda guerra mondiale, la chiesa presentava una porta rivolta a nord e l'altra a mezzogiorno; quest'ultima immetteva nel chiostro dell'ex convento degli Eremiti di Sant'Agostino.\nArchitettura.\nFacciata.\nDell'assetto originario resta il prospetto principale, con una facciata a capanna, un ampio rosone (stile chiaramontano del XIV secolo). Sul portale in stile gotico, dentro una nicchia, \u00e8 collocata una \"Madonna col Bambino\" del Gagini. \nRosone.\nIl rosone, costruito da maestranze locali con pietra proveniente dalle antiche cave di Pietretagliate. Gli archetti intrecciati che lo compongono creano un dinamico movimento che si dispiega lungo la raggiera di esili colonnine che conducono lo sguardo all'Agnello, centro focale di un annuncio cristologico, prima ancora che chiave architettonica di un elemento ornamentale.\n\u00c8 dominato dai simboli delle tre principali religioni monoteiste: le gelosie traforate sono tipicamente arabe, le stelle di Davide, ebraiche, e l'\"Agnus Dei\", al centro. Il tutto incastonato nel motivo a \"vesica piscis\" e decorato con elementi fitomorfi che richiamano il paradiso terrestre, simboli tipicamente cristiani.\nDal centro si dipartono dodici colonnine che dividono il rosone in parti uguali.\nInterno.\nL'interno \u00e8 a impianto a navata unica, con abside poligonale.\nIl museo diocesano.\nOggi l'edificio \u00e8 sede espositiva museale della diocesi denominato \"Polo Espositivo Sant'Agostino\", ed \u00e8 la sede principale del museo diocesano, istituito nel 2008, affiancando l'antica parrocchia di San Nicola.\nConvento.\nEra sede della Congregazione segreta del Santissimo Crocifisso o dei \u00abTrentatr\u00e9\u00bb, sodalizio attestato nel chiostro della chiesa di Sant'Agostino. In seguito trasferita di sede nella chiesa di San Benedetto.\nVi operava un istituto femminile, la Scuola Lancastriana."}
{"id": "5402116", "revid": "62004", "url": "https://it.wikipedia.org/wiki?curid=5402116", "title": "Patrick Lefevere", "text": " Ciclista professionista dal 1976 al 1979, dal 1979 svolge l'attivit\u00e0 di direttore sportivo per formazioni professionistiche: dal 2003 \u00e8 alla guida del team Quick-Step Alpha Vinyl, noto in precedenza come \"Omega Pharma\", \"Etixx\" e \"Deceuninck\".\nCarriera.\nDopo aver ottenuto alcuni buoni risultati nella categoria dilettanti \u2014 nel 1975 vinse la Omloop Het Volk di categoria e una tappa all'Olympia's Tour, e si classific\u00f2 secondo ai campionati nazionali \u2014 nel 1976 pass\u00f2 professionista con il team Ebo-Cinzia, diretto da Romain Deloof. Con la maglia di questa squadra (rinominata Marc Zeep nel 1978) ottenne alcune vittorie, tra cui quelle in una tappa alla Vuelta a Levante 1976, alla Kuurne-Bruxelles-Kuurne 1978 e nella frazione di Valladolid alla Vuelta a Espa\u00f1a dello stesso anno. Nel 1979, dopo nemmeno quattro anni di professionismo, lasci\u00f2 le gare per assumere il ruolo di direttore sportivo della stessa Marc Zeep Savon.\nNelle stagioni seguenti diresse tra le altre la Lotto-Eddy Merckx (dal 1985 al 1987) e la Domex/Weinmann (dal 1989 al 1991). Nel 1992 divenne direttore sportivo del team italo-belga GB-MG Maglificio, e nel 1995 segu\u00ec lo sponsor GB assumendo la direzione tecnica della Mapei-GB. Sotto la sua guida trovarono importanti e numerose vittorie, specialmente nelle classiche (notevoli le vittorie alla Parigi-Roubaix) ma non solo, ciclisti come Johan Museeuw, Michele Bartoli, Franco Ballerini e Tony Rominger.\nNel 2001 Lefevere lasci\u00f2 la Mapei per dirigere il team Domo-Farm Frites, vincendo in due anni altre due Parigi-Roubaix con Servais Knaven e Johan Museeuw. Nel 2003 divenne team manager della nuova Quick Step-Davitamon, nata da una fusione tra Mapei e Domo. Divenuta nel 2012 Omega Pharma-Quickstep e nel 2015 Etixx-Quick Step, la squadra si \u00e8 rivelata una delle pi\u00f9 vincenti al mondo, avendo negli anni tra le sue file ciclisti come Paolo Bettini, Tom Boonen, Mark Cavendish, Tony Martin, Micha\u0142 Kwiatkowski e Julian Alaphilippe (tutti campioni del mondo), e cogliendo successi sia nelle classiche che nelle tappe dei Grandi giri."}
{"id": "5402117", "revid": "62004", "url": "https://it.wikipedia.org/wiki?curid=5402117", "title": "Patrick Lef\u00e9v\u00e8re", "text": ""}
{"id": "5402118", "revid": "729019", "url": "https://it.wikipedia.org/wiki?curid=5402118", "title": "SAI Ambrosini SAI.3", "text": "Il SAI Ambrosini SAI.3 fu un aereo da turismo sportivo, monomotore, biposto e monoplano ad ala bassa, sviluppato dall'azienda aeronautica italiana Societ\u00e0 Aeronautica Italiana Ambrosini nei tardi anni trenta.\nDestinato al mercato dell'aviazione civile, come aereo da addestramento nella formazione dei piloti negli aeroclub e nell'uso come aereo da competizione, ebbe anche limitato impiego in ambito militare, come addestratore in carico alla Regia Aeronautica."}
{"id": "5402122", "revid": "61051", "url": "https://it.wikipedia.org/wiki?curid=5402122", "title": "S.A.I. 3", "text": ""}
{"id": "5402123", "revid": "66387", "url": "https://it.wikipedia.org/wiki?curid=5402123", "title": "Test Driven Development", "text": ""}
{"id": "5402125", "revid": "66387", "url": "https://it.wikipedia.org/wiki?curid=5402125", "title": "Extreme Programming", "text": ""}
{"id": "5402126", "revid": "599013", "url": "https://it.wikipedia.org/wiki?curid=5402126", "title": "Nigel Barker (velocista)", "text": "Nel 1906 fu medaglia di bronzo nei 100 metri piani e nei 400 metri piani ai Giochi olimpici intermedi che si tennero ad Atene."}
{"id": "5402127", "revid": "61051", "url": "https://it.wikipedia.org/wiki?curid=5402127", "title": "SAI Ambrosini 3", "text": ""}
{"id": "5402128", "revid": "599013", "url": "https://it.wikipedia.org/wiki?curid=5402128", "title": "Justise Winslow", "text": "Carriera.\nHigh school.\nWinslow \u00e8 una matricola al quarto anno alla St. John school a Houston, in Texas. Inizia e conclude la sua carriera alla St. John con i campioni della lega, venendo inoltre nominato Gatorade Texas Player of the Year del 2013, con una media di 27.5 punti, 13,6 rimbalzi, 3,5 assist, 2,1 stoppate e 1,8 palle rubate a partita nella stagione 2013-14; viene infine eletto McDonald All-American nel 2014.\nCollege.\nMantiene una media di 14 punti e cinque rimbalzi nelle sue prime cinque partite in divisa Duke. L'allenatore Mike Krzyzewski paragona il gioco di Winslow a quello di Tommy Amaker e Grant Hill, ex stelle della Duke University. Il 9 febbraio 2015, Winslow viene nominato ACC Freshman della settimana, e successivamente guadagna la menzione d'onore All-ACC honors. Nel torneo NCAA, Winslow mantiene una media di 14,3 punti e 9,3 rimbalzi a partita in rotta verso il campionato nazionale. Gioca 39 partite per la Duke come matricola, con una media di 12,6 punti, 6,5 rimbalzi, 2,1 assist e 1,3 palle recuperate in 29,1 minuti a partita.\nNel mese di aprile 2015 si dichiara eleggibile per il draft NBA, rinunciando ai suoi ultimi tre anni di college.\nNBA (2015-).\nStagione 2015-16.\nIl 26 giugno 2015 viene selezionato dai Miami Heat come 10\u00aa scelta assoluta nel Draft NBA 2015. Il 3 luglio 2015, firma il suo contratto da rookie con gli Heat. Debutta nella gara inaugurale della stagione contro gli Charlotte Hornets, il 28 ottobre, registrando cinque punti e sette rimbalzi partendo dalla panchina nella vittoria per 104-94. Il 6 novembre, ottiene un record personale di stagione, con 13 punti e otto rimbalzi nella sconfitta contro gli Indiana Pacers. In data 11 gennaio 2016, fa il suo primo inizio di carriera, registrando sette punti e tre rimbalzi nella sconfitta contro i Golden State Warriors . Il 22 febbraio, registra una season-high di 15 punti, sette rimbalzi e quattro assist in 39 minuti dalla panchina nella vittoria per 101-93 sugli Indiana Pacers. Il 14 marzo, supera il suo record di stagione precedente, con 20 punti nella vittoria 124-119 sui Denver Nuggets. Durante il suo anno da rookie, l'allenatore Erik Spoelstra gli affida la difesa degli attaccanti pi\u00f9 letali in campionato, da LeBron James a James Harden, facendolo diventare un abile stoppatore. A fine stagione, guadagn\u00f2 l'NBA All-Rookie second team honors.\nStagione 2016-17.\nGioca tutte le prime nove partite della stagione prima di mancare alle seguenti 16 per dei dolori al polso sinistro. Il 22 dicembre 2016, gioca la sua migliore partita della stagione con 23 punti e 13 rimbalzi nella vittoria per 115-107 sui Los Angeles Lakers, mettendo a referto una career high per punti e rimbalzi. Il 6 gennaio 2017 subisce un infortunio al polso che lo costringe a stare fuori per il resto della stagione.\nStagione 2017-18.\nWinslow torna a disposizione in questa stagione e parte pi\u00f9 spesso da titolare. Gioca 68 partite in stagione in quanto pure quest'annata \u00e8 condizionata dagli infortuni."}
{"id": "5402131", "revid": "287204", "url": "https://it.wikipedia.org/wiki?curid=5402131", "title": "\u00c9lite (pallavolo maschile)", "text": "L'\u00c9lite francese di pallavolo maschile \u00e8 il terzo livello del campionato francese di pallavolo maschile.\nCreata nel 1998, raccoglie 14 squadre suddivise in due gironi; l'\u00c9lite determina i club ammessi alla Ligue B e quelli relegati in Nationale 2."}
{"id": "5402132", "revid": "1305772", "url": "https://it.wikipedia.org/wiki?curid=5402132", "title": "Nigel Barker", "text": ""}
{"id": "5402145", "revid": "599013", "url": "https://it.wikipedia.org/wiki?curid=5402145", "title": "Jahlil Okafor", "text": "Biografia.\n\u00c8 cugino alla lontana di Emeka Okafor, anch'egli cestista.\nCarriera professionistica.\nPhiladelphia 76ers (2015-2017).\nIl 25 giugno 2015 venne selezionato come terza scelta assoluta nel Draft NBA 2015 dai Philadelphia 76ers. Dopo aver debuttato con 20 punti nella Summer League il 6 luglio, il giorno seguente gli venne fatto firmare dai 76ers un contratto di 2 anni, con una \"team option\" per due anni ulteriori. Debutt\u00f2 con la franchigia della Pennsylvania contro i Boston Celtics il 28 ottobre mettendo a referto 26 punti, 7 rimbalzi e 2 stoppate, registrando per\u00f2 anche 8 palle perse. Quella sera i Sixers giocarono solamente con giocatori di et\u00e0 inferiore ai 24 anni o con meno di tre anni di esperienza in NBA. I primi di novembre fu fermato sul Benjamin Franklin Bridge, ponte tra Philadelphia e Camden, mentre viaggiava con la sua auto a 108\u00a0mph (174\u00a0km/h), circa due volte e mezzo il limite di velocit\u00e0 consentito di 45\u00a0mph (72\u00a0km/h). Il 9 novembre ha registrato la sua prima doppia doppia in NBA, 20 punti e 15 rimbalzi, contro la squadra della sua citt\u00e0 natale, i Chicago Bulls. La partita successiva fece invece registrare 4 stoppate con 21 punti e 7 rimbalzi contro i Toronto Raptors.\nDopo che i 76ers hanno iniziato la stagione con un record di 0-16, \u00e8 stato coinvolto il 25 novembre a Boston in una rissa con individui che lo stavano schernendo. Il 30 novembre, dopo aver scoperto che Okafor era stato coinvolto in varie situazioni controverse e pericolose fuori dal campo, i 76ers accettano ad affidargli una guardia del corpo per accompagnarlo in pubblico. Il 1\u00ba dicembre Okafor e i 76ers batterono i Los Angeles Lakers, terminando la loro serie negativa di 0-28 (considerando la stagione precedente), la pi\u00f9 lunga serie negativa di sempre dello sport professionistico statunitense, e la peggior partenza di sempre dell'NBA, 0-18, pareggiando quella del 2009-10 dei New Jersey Nets. Il giorno seguente, dopo l'affiorare di un video su TMZ di un'altra rissa risalente a novembre in cui Okafor era coinvolto, i 76ers decisero di sospenderlo per 2 partite. Di ritorno dalla sospensione, il 7 dicembre, mise a referto 10 punti e 4 rimbalzi uscendo dalla panchina in una pesante sconfitta, 119-68, per mano dei San Antonio Spurs. Il 16 gennaio 2016 aiuta con 25 punti e 10 rimbalzi i 76ers a battere 114-89 i Portland Trail Blazers, concludendo una serie negativa di 4 partite e portando il record di franchigia a 5-37. Il 27 gennaio vieno nominato per partecipare al Rising Stars Challenge nell'NBA All-Star Weekend 2016. In questa partita segner\u00e0 13 punti e catturer\u00e0 anche 4 rimbalzi.\nIn febbraio i 76ers scambiarono di posizione Okafor con Nerlens Noel, quindi Okafor venne spostato dal ruolo di centro a quello di ala grande. Il 6 febbraio segna 22 punti e fa registrare il suo record stagionale di rimbalzi, 17, in una vittoria 103-98 con i Brooklyn Nets. Tuttavia lo spostamento dur\u00f2 poche settimane in quanto lo stesso mese Noel venne ceduto via trade ai Dallas Mavericks. Il 21 febbraio contro i Dallas Mavericks, Okafor segn\u00f2 l suo career-high di 31 punti in una sconfitta 129\u2013103, migliorando non solo il proprio record NBA ma anche il suo career-high del college, fermo a 30.\nIl 28 febbraio Okafor ha segnato 26 punticontro gli Orlando Magic, ma si procur\u00f2 un infortunio allo stinco in uno scontro di gioco con il compagno di squadra Isaiah Canaan, che si pensava lo avrebbe tenuto a riposo soltanto per una partita. Dopo aver saltato la quinta partita consecutiva, il coach dei 76ers Brett Brown rese pubblico che Okafor si era sottoposto ad una TAC al ginocchio. L'11 Marzo Okafor \u00e8 stato classificato come indisponibile per il resto della stagione dalla sua squadra in quanto i test strumentali rivelarono un infortunio al menisco nel suo ginocchio destro .\nOkafor si \u00e8 classificato al quinto posto nelle votazioni per l'NBA Rookie of the Year Award 2016 e si \u00e8 guadagnato un posto nell'NBA All-Rookie First Team. Nonostante le sole 53 partite giocate, Okafor ha mantenuto medie di tutto rispetto, rivelandosi molto versatile in attacco, pur avendo carenze difensive; ha concluso la stagione da rookie con 17,5 punti, 7 rimbalzi, 1,2 stoppate e tirando col 50% dal campo.\nNella seconda settimana della stagione 2016-17, i 76ers esercitarono l'opzione per rinnovare di un terzo anno il contratto da rookie di Okafor. Okafor ha iniziato la stagione con un limite di 16 minuti di utilizzo, da giocare in segmenti ridotti nell'arco di una partita, e gli fu negata la possibilit\u00e0 di giocare partite in giorni consecutivi, a causa del riaggravarsi del suo problema al menisco. Il limite su presto alzato a 24 minuti. Fu dichiarato agibile per poter giocare tutto il tempo necessario il 21 novembre per la partita contro i Miami Heat. Il 14 gennaio 2017 Okafor, che non aveva giocato nelle ultime 3 partite della sua squadra,registr\u00f2 il suo season-high con 26 punti nella sconfitta 109\u201393 contro i Washington Wizards. Successivamente \u00e8 stato selezionato per la seconda volta per partecipare al Rising Stars Challenge nell'NBA All-Star Weekend 2017. Nella partita tra le matricole metter\u00e0 a segno 13 punti catturando anche 2 rimbalzi. Il 25 febbraio 2017 miglior\u00f2 il suo season-high, segnando 28 punti in una doppia doppia con 10 rimbalzi, in una sconfitta 110\u2013109 contro i New York Knicks. Il 31 marzo 2017, dopo aver saltato le 4 precedenti partite, \u00e8 stato dichiarato indisponibile per il resto della stagione per un problema al ginocchio destro. Ha concluso quindi in quel momento l'annata facendo registrare quasi 12 punti e 5 rimbalzi di media per partita, peggiorando le cifre dell'anno precedente anche a causa del calo dei minuti giocati che sono passati da 30 a 22,7 per partita.\nIl 1\u00ba novembre 2017 Okafor ha dichiarato che sarebbe stato felice se i 76ers lo avessero scambiato o gli avessero offerto una risoluzione contrattuale, dopo che la squadra decise di non esercitare l'opzione per rinnovare per il quarto anno il contratto da rookie di Okafor, che gli avrebbe fruttato 6,3 milioni di dollari, dopo aver cercato di scambiarlo per il primo periodo della nuova stagione. A quel punto Okafor aveva diritto a diventare free-agent l'estate successiva. Inoltre la squadra decise di ricostruire intorno alle giovani stelle Joel Embiid, che avrebbe coperto lo stesso ruolo di Okafor, e Ben Simmons e ad Okafor fu quindi data possibilit\u00e0 di giocare solamente 2 spezzoni di partita nelle prime 5 settimane della stagione. I 76ers non furono capaci di trovare una trade che potesse soddisfarli per il giocatore, nonostante il prezzo richiesto calasse con l'avanzare della stagione, lasciando Okafor con l'infelice prospettiva di essere lasciato in panchina per il resto della stagione, siccome i 76ers non avevano intenzione di tagliarlo o di raggiungere un accordo per una risoluzione di contratto.\nSi scopr\u00ec in seguito che Okafor, assieme ad altri dipendenti dei 76ers, erano stati oggetto di una campagna di disinformazione da parte della moglie del General Manager di allora, Bryan Colangelo, usando informazioni confidenziali del GM per sminuire Okafor e scusare la riluttanza della squadra a scambiarlo.\nBrooklyn Nets (2017-2018).\nIl 7 dicembre 2017 venne scambiato dai 76ers, insieme a Nik Stauskas ed una seconda scelta, ai Brooklyn Nets in cambio di Trevor Booker. Nella sua partita d'esordio in maglia Nets, il 15 dicembre 2017, giorno del suo compleanno, Okafor ha segnato 10 punti e catturato 4 rimbalzi in 23 minuti in una sconfitta 120\u201387 contro i Toronto Raptors: la sua presenza in campo \u00e8 stata significativa in quanto durante la parte di stagione in cui \u00e8 stato n giocatore dei 76ers aveva giocato solamente un totale di 25 minuti. Dopo questo debutto i Nets decisero di farlo ritornare in forma prima di fargli giocare di nuovo una partita. la sua partita successiva fu quindi il 3 gennaio contro i Minnesota Timberwolves, nella quale segn\u00f2 2 punti in 11 minuti. Tre giorni dopo segn\u00f2 12 punti in 13 minuti in una sconfitta 87\u201385 contro i Boston Celtics. Il 27 gennaio segn\u00f2 21 punti, essendo il migliore della sua squadra in quella partita, in una sconfitta 111\u201397 contro i Timberwolves. Nonostante la trade sembrasse essere vantaggiosa per dare minuti a Okafor, i Nets aumentarono consistentemente i minuti del centro rookie Jarret Allen, accorciando sempre di pi\u00f9 il suo spazio nelle rotazioni, quindi in maglia Nets gioc\u00f2 solamente poco pi\u00f9 di 10 minuti in 26 partite, riuscendo a mettere a referto medie di 6,4 punti e 2,9 rimbalzi. Al termine della stagione divenne un unrestricted free agent.\nNew Orleans Pelicans (2018-).\nL'8 agosto 2018 firma un contratto biennale, di cui solo il primo anno \u00e8 parzialmente garantito, con i New Orleans Pelicans. Fa il suo esordio in maglia Pelicans nella prima gara della stagione NBA 2018-19, il 17 ottobre 2018, in una vittoria 131-112 contro gli Houston Rockets, dove gioca meno di 2 minuti e non mette a referto nessuna statistica rilevante, tranne 2 palle perse. Due giorni dopo segner\u00e0 i suoi primi punti con la nuova franchigia in una vittoria 149-129 contro i Sacramento Kings, metteno a referto 4 punti e 3 rimbalzi in poco pi\u00f9 di 7 minuti. Il 19 dicembre ha segnato il suo season-high con 17 punti, segnati in 13 minuti, contro i Milwaukee Bucks. Il 19 gennaio 2019 i Pelicans annunciarono che Anthony Davis aveva sofferto un infortunio al dito indice che lo avrebbe tenuto a riposo per 1 o 2 settimane. Con l'infortunio del suo compagno di squadra, che occupava la sua posizione, Okafor guadagn\u00f2 minuti nelle rotazioni e di conseguenza in quel periodo ritocc\u00f2 progressivamente i suoi season-high: il 21 gennaio in una vittoria 105\u201385 sui Memphis Grizzlies registr\u00f2 un doppio season-high con 20 punti e 10 rimbalzi, il 26 gennaio, in una sconfitta 126\u2013114 contro i San Antonio Spurs, li miglior\u00f2 entrambi mettendo a referto 24 punti e 15 rimbalzi, e il 29 gennaio, nella vittoria 121\u2013116 con gli Houston Rockets mgilior\u00f2 di nuovo il suo season-high in punti segnandone 27 e cattur\u00f2 anche 12 rimbalzi. Il 23 gennaio, durante questa striscia di buone prestazioni, miglior\u00f2 anche il suo career-high di stoppate, mettendone a referto 6 nella sconfitta 94-98 con i Detroit Pistons. Il 9 aprile, durante l'ultima partita stagionale dei Pelicans, Okafor segn\u00f2 30 punit, migliorando ancora il suo season-high, contro i Golden State Warriors.\nIl 20 giugno 2019 i Pelicans esercitarono la loro opzione per prolungare il contratto di Okafor. Nella prima partita stagionale, contro i Toronto Raptors campioni in carica, segna 8 punti, catturando 2 rimbalzi in circa 12 minuti, nella sconfitta 122-130. Il 31 ottobre segna 26 punti nella vittoria 122-107 contro i Denver Nuggets. Il 13 gennaio 2020 segna 25 punti e raccoglie 14 rimbalzi in una vittoria 117-110 all'overtime contro i Detroit Pistons. Il 28 gennaio Okafor annuncia che avrebbe cambiato numero di maglia: per omaggiare la leggenda NBA Kobe Bryant, morto in un incidente in elicottero due giorni prima, decide di lasciare la maglia numero 8, scegliendo di vestire la maglia numero 9 per il resto della stagione Non fu l'unico giocatore della lega a prendere una decisione simile. Il 25 febbraio scende in campo poco pi\u00f9 di 4 minuti, segnando 0 punti e raccogliendo 2 rimbalzi, nella sconfitta 109-118 con in Los Angeles Lakers: non avendo pi\u00f9 giocato fino al 12 marzo, questa \u00e8 la sua ultima partita prima che l'emergenza coronavirus sospendesse la stagione NBA."}
{"id": "5402146", "revid": "834", "url": "https://it.wikipedia.org/wiki?curid=5402146", "title": "Kumar Sangakkara", "text": "Biografia.\nDopo gli studi a Kandy debutta come professionista nel 1997 e l'esordio in nazionale avviene tre anni dopo sia nel test cricket che in forma ODI. Nel corso della sua carriera ha giocato principalmente in patria, militando per\u00f2 anche nel Regno Unito (nel Warwickshire County Cricket Club) e in India. Attualmente Sagakkara ha marcato pi\u00f9 di 12.000 runs nel test cricket ed ha superato le 14.000 in One Day International.\nA livello individuale \u00e8 stato inserito tra i finalisti del premio Sir Garfield Sobers Trophy nel 2012, 2013 e 2014, aggiudicandosi il premio nel 2012."}
{"id": "5402147", "revid": "66387", "url": "https://it.wikipedia.org/wiki?curid=5402147", "title": "You Aren't Gonna Need It", "text": ""}
{"id": "5402150", "revid": "106456", "url": "https://it.wikipedia.org/wiki?curid=5402150", "title": "Basilica di Mariazell", "text": ""}
{"id": "5402151", "revid": "36426", "url": "https://it.wikipedia.org/wiki?curid=5402151", "title": "Cattedrale di San Giovanni (Kuala Lumpur)", "text": "La cattedrale di San Giovanni (in inglese: \"St. John's Cathedral\"), \u00e8 la chiesa cattedrale dell'arcidiocesi di Kuala Lumpur e si trova nella citt\u00e0 di Kuala Lumpur, in Malaysia.\nStoria.\nLa chiesa di San Giovanni Evangelista \u00e8 stata fondata nel 1883, unica chiesa cattolica del tempo nel Selangor. Allora la chiesa era costituita semplicemente da un lungo corridoio di legno con un paio di finestre costruite nella zona boschiva di Bukit Nanas.\nLa prima pietra del nuovo edificio in mattoni fu posta il 28 marzo 1954. Nell'agosto del 1955 la chiesa di San Giovanni divenne sede del vescovo di Kuala Lumpur. Nel 1962 la chiesa \u00e8 stata consacrata ed elevata cattedrale."}
{"id": "5402153", "revid": "1310927", "url": "https://it.wikipedia.org/wiki?curid=5402153", "title": "Follo Fotballklubb 2015", "text": "Questa voce raccoglie le informazioni riguardanti il Follo Fotballklubb nelle competizioni ufficiali della stagione 2015.\nStagione.\nA seguito della vittoria del gruppo 4 del campionato 2014, il Follo ha fatto ritorno nella 1. divisjon, secondo livello calcistico locale. Il Follo ha chiuso la stagione al 13\u00ba posto, tornando cos\u00ec in 2. divisjon dopo una stagione. L'avventura nel Norgesmesterskapet 2015 si \u00e8 chiusa invece al secondo turno, con l'eliminazione per mano del Kongsvinger.\nAlexander Ruud Tveter e \u00d8ystein Vestvatn sono stati i calciatori pi\u00f9 utilizzati in stagione a quota 32 presenze tra campionato e coppa. Ruud Tveter \u00e8 stato anche il miglior marcatore della squadra a quota 14 reti, di cui 12 in campionato.\nMaglie e sponsor.\nLo sponsor tecnico per la stagione 2015 \u00e8 stato Legea, mentre Samlerhuset \u00e8 stato lo sponsor ufficiale. La divisa casalinga era composta da una maglietta a strisce bianche e celesti, con pantaloncini e calzettoni celesti."}
{"id": "5402154", "revid": "327773", "url": "https://it.wikipedia.org/wiki?curid=5402154", "title": "Underplating", "text": "L'underplating \u00e8 l'accumulo di materiale parzialmente fuso alla base della crosta terrestre che avviene durante la subduzione di una placca oceanica sotto una placca continentale.&lt;br&gt; \nLa fusione parziale \u00e8 indotta da un abbassamento della temperatura di fusione, il solidus, per effetto dell'acqua e di altre sostanze volatili fornite dalle transizioni di fase nella zona di subduzione. Quando la parte parzialmente fusa e galleggiante sale verso l'alto attraverso il mantello, di solito si ferma alla base della crosta terrestre e tende a ristagnare in quel punto. Questo avviene perch\u00e9 la crosta in genere \u00e8 meno densa del magma sottostante e questo \u00e8 il punto in cui si raggiunge il valore di equilibrio della galleggiabilit\u00e0. \nLa parte in fusione resta in questa posizione finch\u00e9 non si fraziona (attraverso processi MASH) in maniera sufficiente da rendere la parte restante meno densa della roccia che la circonda; la parte fusa continuer\u00e0 quindi la risalita all'interno della crosta, lasciandosi dietro i minerali femici che si erano cristallizzati durante la cristallizzazione frazionata. L'insieme dei minerali che rimangono dietro \u00e8 tipicamente mafico o ultramafico, ed \u00e8 responsabile dell'anomalia sismica che indica la presenza di materiale di underplating."}
{"id": "5402163", "revid": "110157", "url": "https://it.wikipedia.org/wiki?curid=5402163", "title": "Cattedrale del Sacro Cuore di Ges\u00f9 (Johor Bahru)", "text": "La cattedrale del Sacro Cuore di Ges\u00f9 (in inglese: \"Cathedral of the Sacred Heart of Jesus\"), \u00e8 la chiesa cattedrale della diocesi di Melaka-Johor e si trova nella citt\u00e0 di Johor Bahru, in Malaya.\nLa cattedrale \u00e8 stata completata nel 1982 e ufficialmente dedicato il 19 febbraio dello stesso anno dal vescovo James Chan, alla presenza del delegato apostolico, il cardinale Renato Raffaele Martino, e della conferenza dei vescovi per la Malaysia, Singapore e Brunei."}
{"id": "5402164", "revid": "729019", "url": "https://it.wikipedia.org/wiki?curid=5402164", "title": "Stazione di Sansepolcro", "text": "La stazione di Sansepolcro \u00e8 la stazione ferroviaria capolinea settentrionale della Ferrovia Centrale Umbra. Serve il centro abitato di Sansepolcro.\nStoria.\nNel 1956 venne riaperta al traffico viaggiatori insieme al tratto da Sansepolcro a Monte Corona (sostituendo lo scartamento ridotto con quello ordinario), per prolungare la linea per Terni.\nDal 25 dicembre 2017 la stazione \u00e8 stata chiusa in attesa dei lavori di manutenzione di impianti e sostituzione dei binari."}
{"id": "5402167", "revid": "599013", "url": "https://it.wikipedia.org/wiki?curid=5402167", "title": "Castel Terlago", "text": "Castel Terlago \u00e8 un castello medievale che si trova nel comune di Terlago in provincia di Trento.\nStoria.\nNon esistono documenti certi sulla fondazione del castello ma i primi riferimenti alla famiglia che lo possedeva, i \"de Terlachu\", risalgono al 1124 e nel 1208 sono definiti \"nobili militi\" segno di un loro impegno militare. Da un'analisi architettonica sembra comunque probabile che le strutture pi\u00f9 antiche risalgano al XII secolo.\nNel 1457 Nicol\u00f2 di castel Terlago cedette parte del castello alla famiglia Calepini di Trento. Ne segu\u00ec una battaglia legale che si protrasse fino al 1533, allorquando entr\u00f2 a far parte dei possedimenti dei de Fatis che ne mantennero la propriet\u00e0 fino al 1952 e assunsero anche il predicato nobiliare \"de Terlago\".\nNel 1703, come molti altri castelli della zona, fu occupato e dato alle fiamme dalle truppe del generale Vend\u00f4me. In seguito fu ricostruito ma perse l'aspetto di fortezza per essere trasformato in una residenza nobiliare di campagna.\nOggi il castello \u00e8 propriet\u00e0 privata e normalmente non \u00e8 visitabile.\nStruttura.\nLa parte pi\u00f9 antica di castel Terlago \u00e8 costituita da due torri, la torre Mozza e la torre Alta, che risalgono al XII secolo e venivano probabilmente usate per il controllo dei traffici della zona. Tra il XIII e il XIV secolo fu edificato il palazzo residenziale che collegava le due torri. Dopo le distruzioni dell'inizio del XVIII secolo, tutto il complesso fu fortemente rimaneggiato ricavando un palazzo residenziale pi\u00f9 ampio e lussoso e un giardino all'italiana."}
{"id": "5402178", "revid": "830579", "url": "https://it.wikipedia.org/wiki?curid=5402178", "title": "Nella mente dell'ipnotista", "text": "Nella mente dell'ipnotista (titolo originale \"Stalker\") \u00e8 un romanzo giallo dello scrittore svedese Lars Kepler, pubblicato in Svezia nel 2014.\nIl libro \u00e8 il quinto della serie con protagonista l'ispettore di origini finniche Joona Linna, della polizia criminale di Stoccolma.\nLa prima edizione del romanzo \u00e8 stata pubblicata nell'anno 2015 da Longanesi.\nTrama.\nLa polizia di Stoccolma sta indagando su un misterioso serial killer che prima di uccidere le sue vittime, le filma all'interno della propria casa per poi inviare il video alla polizia stessa. Il marito di una delle vittime, l'unico che potrebbe sapere cos'\u00e8 successo in casa sua, viene ritrovato sotto shock. Per capire cosa ha realmente visto, la polizia richiede l'aiuto di Erik Maria Bark, l'ipnotista pi\u00f9 famoso di Svezia, gi\u00e0 protagonista del primo episodio della serie. Durante le sedute di ipnosi emergeranno fatti che lo riguardano direttamente, collegandolo con le vittime. Per evitare che venga incriminato arriver\u00e0 in suo aiuto il vecchio amico Joona Linna, ormai ex poliziotto a causa della sua scomparsa durata pi\u00f9 di un anno e, per questo, dichiarato ufficialmente morto dalle autorit\u00e0."}
{"id": "5402179", "revid": "287204", "url": "https://it.wikipedia.org/wiki?curid=5402179", "title": "Idaho Stampede 2014-2015", "text": "La stagione 2014-15 degli Idaho Stampede fu la 9\u00aa nella NBA D-League per la franchigia.\nGli Idaho Stampede arrivarono quinti nella \"West Division\" con un record di 9-41, non qualificandosi per i play-off."}
{"id": "5402181", "revid": "164044", "url": "https://it.wikipedia.org/wiki?curid=5402181", "title": "Fredrikstad Fotballklubb 2015", "text": "Questa voce raccoglie le informazioni riguardanti il Fredrikstad Fotballklubb nelle competizioni ufficiali della stagione 2015.\nStagione.\nIl 7 maggio 2015, H\u00e5kon Wibe Lund \u00e8 stato sollevato dall'incarico di allenatore del Fredrikstad. Al suo posto, sono stati scelti Jan Tore Ophaug ed Aleksander Olsen, ad interim. Il 20 maggio, Arne Erlandsen \u00e8 diventato il nuovo allenatore della squadra.\nIl Fredrikstad ha chiuso la stagione al 12\u00ba posto, raggiungendo cos\u00ec la salvezza. L'avventura nel Norgesmesterskapet 2015 \u00e8 terminata invece al secondo turno della competizione, con l'eliminazione ai tiri di rigore contro il Kvik Halden. Simen Rafn \u00e8 stato il giocatore pi\u00f9 utilizzato in stagione a quota 31 presenze, di cui 30 in campionato; Henrik Kjelsrud Johansen \u00e8 stato il miglior marcatore con 11 reti, tutte siglate in campionato.\nMaglie e sponsor.\nLo sponsor tecnico per la stagione 2015 \u00e8 stato Adidas, mentre lo sponsor ufficiale \u00e8 stato Stabburet. La divisa casalinga fu composta da una maglietta bianca con inserti rossi, pantaloncini rossi e calzettoni bianchi. La divisa da trasferta fu invece completamente nera, con rifiniture bianche."}
{"id": "5402185", "revid": "110157", "url": "https://it.wikipedia.org/wiki?curid=5402185", "title": "Cattedrale dello Spirito Santo (George Town)", "text": "La cattedrale dello Spirito Santo (in inglese: \"Cathedral of the Holy Spirit\"), \u00e8 la chiesa cattedrale della diocesi di Penang e si trova nella citt\u00e0 di George Town, in Malaysia.\nLa chiesa \u00e8 stata completata nel 1969 ed eretta a parrocchia il 25 maggio 1969. In seguito, il 20 gennaio del 2003, la chiesa \u00e8 stata elevata a cattedrale della diocesi di Penang."}
{"id": "5402187", "revid": "1226", "url": "https://it.wikipedia.org/wiki?curid=5402187", "title": "Dybbuq", "text": ""}
{"id": "5402194", "revid": "1543377", "url": "https://it.wikipedia.org/wiki?curid=5402194", "title": "Religioni indiane", "text": "Con la denominazione di religioni indiane si vengono ad indicare quelle fedi religiose che hanno avuto origine nel subcontinente indiano, cio\u00e8 Induismo, Giainismo, Buddhismo e Sikhismo; queste sono anche classificate tra le religioni orientali. Pur essendo strettamente collegate con la storia dell'India, le religioni indiane costituiscono una vasta gamma di comunit\u00e0 spirituali le quali non si limitano soltanto al subcontinente.\nLa prova attestante la presenza di una qualche forma di religione preistorica nel subcontinente indiano deriva dagli sparsi reperti di pittura rupestre risalente al Mesolitico. La popolazione di Harappa, citt\u00e0 facente parte della civilt\u00e0 della valle dell'Indo, che dur\u00f2 all'incirca dal 3.300 al 1.300 a.C. (col suo periodo pi\u00f9 maturo tra il 2.600 e il 1.900 a.C.) era una cultura urbanizzata precoce di fatto precedente la religione vedica: le genti Dravida e le stesse lingue dravidiche dell'India meridionale sono anch'esse anteriori alla \"religione vedica\".\nLa storia documentata delle religioni indiane comincia con la formazione religiosa storica conosciuta col nome di Vedismo, concernente le pratiche di fede e spiritualit\u00e0 dei primi popoli Indoiranici, che sono state raccolte successivamente con la Shakha (apprendimento e stesura) dei Veda, testi divenuti col tempo la tradizione spirituale fondamentale presente nella cultura indiana: il periodo della composizione, redazione e commento di tali testi (per lo pi\u00f9 inni di lode alle varie divinit\u00e0) \u00e8 conosciuto come periodo della civilt\u00e0 vedica il quale dur\u00f2 all'incirca tra il 1.750 e il 500 a.C.. Questa religione \u00e8 stata fortemente legata al primo Zoroastrismo e la sua lingua liturgica, il sanscrito vedico, era intelligibile con la lingua avestica.\nIl periodo di riforma durato tra l'800 e il 200 a.C. segna un \"punto di svolta tra la religione vedica e la religione ind\u00f9\". L'antico movimento religioso indiano degli sramana (monaci-asceti itineranti), parallelo ma distinto dalla tradizione vedica, ha dato luogo al Giainismo e al Buddhismo ed \u00e8 stato responsabile per i concetti relativi di Yoga, sa\u1e43s\u0101ra (il ciclo di nascita-morte-rinascita inerente a tutti gli esseri) e Mok\u1e63a (la liberazione da quel ciclo). Tale periodo vede anche la scrittura dei Br\u0101hma\u1e47a e delle Upani\u1e63ad prima - il tutto all'interno della definizione di Brahmanesimo - e la crescita del Ved\u0101nta o \"fine dei Veda\" poi, una delle scuole filosofiche e di pensiero di maggior rilevanza dell'epoca.\nIl periodo dei Pur\u0101\u1e47a (200 a.C.-500 d.C.) e la precoce et\u00e0 medioevale (500-1.100) ha dato luogo a sempre rinnovate definizioni di Induismo, soprattutto quelle di Bhakti (d'impronta pi\u00f9 propriamente devozionale) e quellele relative allo Shivaismo, Shaktismo, Vaishnavismo (dedicate rispettivamente a Shiva, alla Devi-Shakti e a Visn\u00f9), fino alla scuola Sm\u0101rta ed a gruppi minori come la tradizione ritualistica conservatrice Shrauta.\nIl primo periodo relativo alla dominazione islamica in India (1.100-1.500) ha anch'esso contribuito a dare vita a nuovi movimenti: il Sikhismo \u00e8 stato fondato nel corso del XV secolo sugli insegnamenti di Guru Nanak e dei nove successivi guru sikh in India del nord: a tutt'oggi la maggior parte dei suoi aderenti proviene ed ha origine dalla regione del Punjab.\nCol dominio coloniale britannico, l'impero anglo-indiano, si \u00e8 avuta una reinterpretazione e sintesi dell'Induismo conosciuto come Neo-Vedanta; a partire dalla forma pi\u00f9 tradizionale Smarta \u00e8 sorta una rinnovata tipologia di religiosit\u00e0 adattata al tempo presente, ci\u00f2 soprattutto tramite l'opera di Ram Mohan Roy (il Brahmo Samaj) il quale ha aiutato anche il contemporaneo movimento d'indipendenza indiano nel neo-induismo dei suoi maggiori leader (dal Mahatma Gandhi, a Swami Vivekananda, da Sri Aurobindo a Sarvepalli Radhakrishnan).\nStoria.\nPeriodizzazione.\nJames Mill (1773-1836), nella sua \"The History of British India\" (1817) ha distinto tre fasi della storia indiana, ovvero una prima a prevalenza ind\u00f9, una seconda sotto un parziale controllo da parte dell'Islam (vedi i Moghul) ed infine la terza di dominazione inglese. Questa periodizzazione \u00e8 stata criticata, per le idee sbagliate cui ha dato luogo; una suddivisione alternativa \u00e8 invece quella tra periodo \"antico, classico, medievale e moderno\"; ma anche se questa periodizzazione ha ricevuto alcune critiche da varie parti\nLa storica Romila Thapar osserva che la divisione dei periodi ind\u00f9, musulmani e britannici della storia indiana d\u00e0 troppo peso alle \"dinastie regnanti e alle invasioni straniere,\" trascurando cos\u00ec ampiamente la storia economico-sociale la quale ha spesso mostrato una forte continuit\u00e0. La divisione in antico-medievale-moderno trascura invece il fatto che le conquiste musulmane hanno avuto luogo tra l'VIII e il XIV secolo, mentre il sud non \u00e8 stato mai completamente assoggettato. Secondo Thapar, una periodizzazione potrebbe anche essere basata sulla \"significativit\u00e0 sociale e i cambiamenti economici \", che non sono strettamente connessi ad un mutamento di governo o di potere\nSmart e Michaels sembrano seguire il metodo temporale di Mill, mentre Flood e Muesse seguono la periodizzazione \"antico, classico, medievale e moderno\".\nUna suddivisione elaborata pu\u00f2 essere la seguente:\nReligioni pre-vediche (antecedenti al 1750 a.C.).\nPreistoria.\nLa prova che attesta l'esistenza di una qualche tipo di religione preistorica nel subcontinente indiano deriva dalla sparpagliata pittura rupestre rinvenuta in loco e risalente al Mesolitico - come ad esempio a Bhimbetka - raffiguranti danze e rituali; sappiamo inoltre con una certa sicurezza che gli agricoltori del successivo Neolitico abitanti lungo la valle del fiume Indo erano usi a seppellire i propri morti in un modo suggestivo consistente e comprendente pratiche spirituali che incorporavano nozioni di una vita dopo la morte e la fede nella magia.\nDei veri e propri monumenti in pietra in siti dell'India meridionale, come i \"ripari sotto la roccia\" succitati di Bhimbetka nel centro del Madhya Pradesh e le incisioni rupestri a Kupgal nel distretto di Bellary del Karnataka orientale, contengono petroglifi raffiguranti riti religiosi e le prove di una possibile musica ritualizzata.\nCivilt\u00e0 della valle dell'Indo.\nLa gente di Harappa appartenente alla civilt\u00e0 della valle dell'Indo, che dur\u00f2 all'incirca tra il 3300 e il 1300 a.C. (periodo maturo, pressappoco 2600-1900 a.C.) e concentrata nelle ampie vallate dell'Indo e del fiume Ghaggar-Hakra, possono aver adorato un'importante Dea madre simboleggiante una divinit\u00e0 della fertilit\u00e0, un concetto che \u00e8 stato per\u00f2 recentemente messo in discussione. Gli scavi dei siti della valle dell'Indo hanno permesso il rinvenimento di piccole tavolette raffiguranti animali ed altari, indicando pertanto il rito che vi si svolgeva connesso con il sacrificio di animali.\nFigure di divinit\u00e0 maschili nude trovate anch'esse nel territorio della civilt\u00e0 della valle dell'Indo sono interpretati come individui che praticano lo Yoga, mentre vari altri sigilli paiono invero avere nella postura una notevole somiglianza con Rishabha (il primo dei Tirthamkara, ma anche un Avat\u0101ra in forma taurina di Vishnu); anche l'ampio uso del simbolo sia dell'orso sia del Toro potrebbe dimostrare la prevalenza di un proto-Giainismo all'interno di questa antica civilt\u00e0.\nLa presenza Jain nell'antica India \u00e8 sostenuto da studiosi come Radha Kumud Mookerji, Gustav Roth, A. Chakravarti, Ram Prasad Chanda, TN Ramchandran, I. Mahadevan e Kamta Prasad Jain. Recentemente, Acarya Vidyanadji ha cercato di dimostrare la prevalenza della fede Jain nella pi\u00f9 remota antichit\u00e0 indiana, attraverso la ricerca dettagliata su vari manufatti, sigilli ed altre numerose reliquie appartenenti proprio alla civilt\u00e0 della valle dell'Indo. Ram Prasad Chanda, che ha supervisionato gli scavi della valle dell'Indo, afferma che:\nLe prove archeologiche sono, tuttavia, abbastanza problematiche in quanto possono avere pi\u00f9 interpretazioni possibili: la posizione eretta col corpo statico \u00e8 troppo generica per essere affermativamente associata ad una posizione yoga o a qualsiasi religione. La prova non \u00e8 di per s\u00e9 sufficiente per dire con piena certezza che il Giainismo esisteva gi\u00e0 nella civilt\u00e0 della valle dell'Indo.\nCultura dravidica.\nSecondo Heinrich Zimmer: \"La storia della filosofia indiana \u00e8 stata caratterizzata in gran parte da una serie di crisi di interazione tra l'invaso vedico-ariano e la nativa etnia non-ariana precedente, con stili di pensiero e di esperienza spirituale propri\".\nLa cosiddetta religione dravidica si riferisce ad una vasta gamma di divinit\u00e0 e sistemi di credenze che ancora oggi si trovano in tutto il territorio dell'India del sud e sud-ovest ed in alcune parti dell'India orientale. Queste si differenziano dal Brahmanesimo e dal tipo di Induismo prevalente nei Pur\u0101\u1e47a in quanto erano o storicamente, o lo sono attualmente, non \u0100gama (che non vengono perci\u00f2 tramandati in quanto sanzionati dai Veda). Studiosi come Arumuka Navalar hanno lavorato gi\u00e0 a met\u00e0 del XIX secolo compiendo approfonditi studi per sussumere le divinit\u00e0 indigene nel pantheon vedico. Il culto dravidico delle \"divinit\u00e0 protettrici del villaggio\" \u00e8 riconosciuto essere come una sopravvivenza della religione dravidica pre-brahmanica.\nUna gran parte di queste figure divine continuano a venire adorate nei villaggi del Tamil Nadu e in Sri Lanka, e la loro successiva influenza in molta parte del Sudest asiatico \u00e8 esemplificata dai templi dedicati a Sri Mariamman situati a Singapore e in Vietnam. Il culto relativo riferito alla formica, al serpente e ad altre forme di divinit\u00e0-custode e figure eroiche che vengono ancora oggi adorati lungo la costa Konkan in Maharashtra, oltre a poche altre parti dellIndia del nord, affondano le proprie origini nell'antica religione dravidica, che ha influenzato la formazione della corrente principale dell'induismo per migliaia di anni.\nPeriodo vedico (1750-800 a.C.).\nLa storia documentata delle religioni indiane inizia con la religione storica vedica (il Vedismo), le pratiche religiose dei primi Indoari, che sono stati raccolti successivamente nella Shakha (apprendimento e redazione) della Sa\u1e43hit\u0101 (comunemente noto come \"Veda\"), quattro raccolte canoniche di inni o mantra composti in un'arcaica lingua sanscrita. Questi testi sono la parte centrale della Shruti, i testi rivelati dell'induismo. Il periodo della composizione, redazione e commento di queste opere \u00e8 conosciuto come \"periodo vedico\", che dur\u00f2 da circa 1750 fino al 500 a.C.\nIl periodo cronologicamente assegnato alla civilt\u00e0 vedica \u00e8 il pi\u00f9 significativo per la composizione dei quattro Veda, dei Br\u0101hma\u1e47a e delle Upani\u1e63ad pi\u00f9 antiche (e presentate come discussioni sui rituali, i mantra e i pi\u00f9 vari concetti presentati nei Veda), che oggi sono tra i pi\u00f9 importanti testi canonici dell'Induismo, rappresentando la codificazione di molto di quello che \u00e8 stato sviluppato a riguardo delle credenze fondamentali dell'induismo successivo.\nAlcuni moderni studiosi ind\u00f9 arrivano ad utilizzare la \"religione vedica\" come sinonimo di \"Induismo\"; secondo Sundararajan, l'induismo \u00e8 anche conosciuto propriamente come la religione vedica. Altri autori affermano che i Veda contengono \"le verit\u00e0 fondamentali sul Dharma Hindu\" che sarebbe \"la versione moderna dell'antica concezione di dharma vedico\". L'Arya Samaji, uno dei movimenti di riforma ind\u00f9, riconosce la religione vedica come il pi\u00f9 vero ed autentico induismo. Tuttavia, secondo Jamison e Witzel:\nPeriodo vedico iniziale - composizione degli inni vedici pi\u00f9 antichi (1750-1200 a.C.).\nI \u1e5a\u1e63i, i tradizionali compositori degli inni del \u1e5agveda, sono stati considerati i poeti e veggenti ispirati dell'epoca arcaica, ancora a met\u00e0 tra mito e storia.\nLa modalit\u00e0 di culto predominante \u00e8 stata la pratica di Yaj\u00f1a, l'offerta che coinvolge il sacrificio e la sublimazione della \"Havan samagri\" (preparati a base di erbe) nel fuoco (l'homa), accompagnato dal canto del \"S\u0101maveda\" (composizioni di parole tratte dagli inni del terzo dei Veda) e dal borbottare dello \"Yajurveda\", i mantra sacrificali. Il significato della parola yajna deriva dal verbo della lingua sanscrita yaj il quale possiede un triplice significato di culto della divinit\u00e0 (devapujana), unit\u00e0 (sa\u00f2gatikara\u00f1a) e carit\u00e0 (D\u0101na) o pratica della generosit\u00e0 rivolta in direzione dei bisognosi. Un elemento essenziale \u00e8 stato il fuoco sacrificale - personificato dal dio Agni - in cui le oblazioni sono state versate: tutto ci\u00f2 che viene offerto nel fuoco si crede possa raggiungere direttamente Dio.\nConcetti centrali nei Veda sono quelli di Satya-verit\u00e0 e \u1e5ata. Satya deriva dalla Sat, il participio presente della radice verbale indicane l'esistere, il vivere\"; Sat significa perci\u00f2 \"ci\u00f2 che esiste davvero [...] la verit\u00e0 realmente esistente, il Bene\", e Sat-ya significa \"la qualit\u00e0 fondamentale dell'Essere\". Rta \u00e8 ci\u00f2 che propriamente aderisce all'\"Ordine, regola, verit\u00e0\"; \u00e8 il principio di ordine naturale che regola e coordina il funzionamento dell'universo e tutto all'interno di esso. \"Satya (verit\u00e0 come essere) e Rita (verit\u00e0 come legge) sono i principi primari della realt\u00e0 e la sua manifestazione \u00e8 lo sfondo dei canoni del Dharma, ossia un vita di giustizia\". \"Satya \u00e8 quindi il principio di integrazione radicata nell'Assoluto, Rita \u00e8 la sua applicazione e la funzione come regola e ordine che operano nell'universo\". La conformit\u00e0 con \u1e5ata permetterebbe il progresso e la crescita evolutiva, laddove la sua violazione non pu\u00f2 altro che portare a punizioni. Panikkar osserva: \"\u1e5ata \u00e8 il fondamento ultimo di ogni cosa; \u00e8 \"il supremo\", anche se questo non deve essere inteso in un senso eminentemente statico. [...] \u00c8 l'espressione del dinamismo primordiale che \u00e8 insito (naturalmente) in ogni cosa\u2026\".\nIl termine rta \u00e8 ereditato dalla religione proto-Indo-iranica, la religione dei popoli indoiranici precedente alle prime composizioni sacre scritte dei Veda e dello Zoroastrismo. \"A\u0161a\" \u00e8 un termine della lingua avestica e perfettamente corrispondente al vedico \u1e5ata, un concetto di importanza cardinale per l'intera dottrina e teologia zoroastriana. Il termine \"dharma\" era stato gi\u00e0 utilizzato nel pensiero brahmanico e viene ora concepito come un aspetto essenziale della \u1e5ata.\nGrandi filosofi di quest'epoca sono stati \u1e5a\u1e63i Narayana e Kanva, Rishabha, Vamadeva e Angiras.\nPeriodo vedico di mezzo (1200-850 a.C.).\nDurante il periodo vedico medio, furono composti il X\u00b0 e ultimo libro del \"\u1e5agveda\", i mantra dello \"Yajurveda\" e i pi\u00f9 antichi testi \"Br\u0101hma\u1e47a\". Gli appartenenti alla casta dei brahmani divennero presto dei potenti intermediari tra divinit\u00e0 e popolo.\nPeriodo vedico tardo (post 850 a.C.).\nLa religione vedica si \u00e8 via via evoluta in Induismo e Ved\u0101nta, un percorso religioso che considera se stesso come l'\"essenza\" ultima dei \"Veda\", interpretando il pantheon vedico come una visione unitaria dell'universo con un Dio o Brahman visto come perfettamente caratterizzato da immanenza e trascendenza, nelle forme principali di Ishvara e Brahman. Questo sistema di pensiero post-vedico, insieme con le \"Upani\u1e63ad\" e i testi pi\u00f9 tardi come i poemi epici (cio\u00e8 quella parte del \"Mah\u0101bh\u0101rata\" conosciuta come \"Bhagavad Gita\"), \u00e8 una componente importante della moderna fede induista. Le tradizioni rituali della religione vedica sono conservati nella tradizione conservatrice \u015arauta basate sul corpo della letteratura Shruti.\n\"Sanscritizzazione\".\nSin dai tempi vedici, \"persone appartenenti a molti strati della societ\u00e0 in tutto il subcontinente tendeva ad adattare la propria vita religiosa e sociale alle norme brahmaniche\", un processo a volte chiamato sanscritizzazione; con una tendenza ad identificare le divinit\u00e0 locali con gli d\u00e8i dei testi sanscriti.\nPeriodo Shramanico (800-200 a.C.).\nDurante il tempo dei movimenti di riforma shramanici \"molti elementi della religione vedica sono stati persi\". Secondo Michaels \"\u00e8 giustificato vedere un punto di svolta tra la religione vedica e le forme religiose ind\u00f9\" seguenti.\nPeriodo vedico tardo - Brahmana, Upanishad e Vedanta (850-500 a.C.).\nIl periodo vedico tardo (dal IX al VI secolo a.C.) segna l'inizio del periodo upanisadico o vedantico. Questo passaggio ha segnato l'inizio di gran parte di quello che divenne l'Induismo classico attuale, con la composizione delle \"Upani\u1e63ad\",; a seguire la poesia epica indiana Itih\u0101sa, pi\u00f9 tardi ancora seguiti dai \"Pur\u0101\u1e47a\".\nLe Upanishad costituiscono la base speculativa-filosofica dell'induismo classico e sono conosciuti come Vedanta (la \"conclusione del Veda\"); i suoi testi pi\u00f9 antichi lanciano attacchi di intensit\u00e0 crescente nei confronti del rituale, divenuto oramai del tutto sterile in quanto fine a se stesso: chiunque giunge ad adorare una divinit\u00e0 diversa dal S\u00e9-\u0100tman \u00e8 chiamato \"animale domestico degli d\u00e8i\" nella \"B\u1e5bhad\u0101ra\u1e47yaka Upani\u1e63ad\". La \"Mu\u1e47\u1e0daka Upani\u1e63ad\" lancia l'attacco pi\u00f9 feroce sul rituale confrontando coloro che apprezzano il sacrificio con una barca non sicura che \u00e8 infinitamente superata dalla vecchiaia e dalla morte.\nGli studiosi ritengono che Parshvanatha, il 23\u00b0 Tirthamkara dello Giainismo, sia vissuto durante questo periodo nel IX secolo a.C.\nSviluppo della tradizione shramanica.\nSia il Giainismo attuale che il Buddismo appartengono alla tradizione sramana. Queste religioni sono nate mettendosi subito ampiamente in risalto nel 700-500 a.C, all'interno del regno Magadha; esse riflettono \"la cosmologia e l'antropologia di una molto pi\u00f9 antica classe superiore pre-Aria nel nordest dell'India\", e furono responsabili per i concetti connessi di sa\u1e43s\u0101ra (ciclo di nascita e morte) e moksha (liberazione da quel ciclo).\nI movimenti a pi\u00f9 forte connotazione monastica hanno immediatamente sfidato l'ortodossia ancorata al ritualismo; questi monaci itineranti vagavano in qualit\u00e0 di asceti distinti dal Vedismo. Mahavira, fautore del Jainismo, ed il Buddha (563-483 circa) fondatore del Buddismo, erano le icone pi\u00f9 importanti di questo movimento.\nGli Shramana hanno dato origine al concetto di ciclo imperituro di nascita-morte-rinascita, ma anche di quello di liberazione da esso. L'influenza delle \"Upani\u1e63ad\" sul Buddismo iniziale \u00e8 stato oggetto di dibattito tra gli studiosi; mentre Sarvepalli Radhakrishnan, Hermann Oldenberg e Karl Eugen Neumann erano convinti dell'influenza avuta dalle Upanishad sul canone buddhista, Charles Eliot e Edward Joseph Thomas evidenziarono invece i punti in cui il buddismo si \u00e8 opposto alle Upanishad. Il buddismo potrebbe essere stato influenzato da alcune idee delle Upanishad, ma avrebbe per\u00f2 scartato le loro tendenze ortodosse: nei testi buddhisti il Signore Buddha viene presentato come colui che rifiuta le vie di salvezza \"considerate perniciose\".\nGiainismo.\nLa fede Jain \u00e8 stata tradizionalmente condotta in essere da una stirpe di 24 esseri illuminati che culminano con Parsva (IX secolo a.C.) e Mahavira (VI secolo a.C.). Quest'ultimo, il 24 Tirthamkara del Giainismo, sottoline\u00f2 l'importanza da dare a cinque voti principali o giuramenti, tra cui l'ahimsa (non-violenza) assoluta, la ricerca di satya (verit\u00e0), l'asteya (non rubare) e l'aparigraha (il non-attaccamento). I Jain pi\u00f9 legati all'ortodossia ritengono gli insegnamenti dei Tirthamkara anteriori come \"sempre conosciuti\", mentre gli studiosi ritengono che almeno Parshva, colui a cui venne concesso lo status di 23\u00b0 Tirthamkara, sia stato una figura storica. Si crede inoltre che i \"Veda\" abbiano documentato l'esistenza di alcuni dei Tirthamkara primordiali ed un ordine ascetico simile a quello del movimento shramana.\nBuddhismo.\nIl Buddismo venne storicamente fondato da Siddhartha Gautama, un principe Kshatriya divenuto asceta itinerante; esso si diffuse velocemente oltre i confini dell'India attraverso l'opera di seguaci e missionari. In seguito ha subito un drastico calo di presenza ed attivit\u00e0 in India, ma \u00e8 sopravvissuto in Nepal e Sri Lanka, e rimane la forma spirituale pi\u00f9 diffusa nel sudest asiatico e in Asia orientale.\nGautama Buddha, che \u00e8 stato chiamato un \"risvegliato\" (significato del termine \"Buddha\"), faceva parte del clan Shakya che abitavano a Kapilavastu in quello che ora \u00e8 il Nepal meridionale. Il Buddha nacque a Lumbini (oggi a pochi km dal confine indiano), come attesta un pilastro fatto porre dal grande imperatore buddhista Ashoka, poco prima che il regno Magadha (che tradizionalmente si dice sia durato dal 546 circa al 324 a.C.) si creasse. La stirpe Shakya sostene e fu sostenuta dai rishi Angiras e da Gautama Maharishi, due dei sette saggi del periodo vedico, essendo discendenti della stirpe reale di Ayodhya.\nIl Buddismo enfatizza il processo di illuminazione-Bodhi conducente al nibbana o Nirvana) e alla liberazione finale - corrispondente ala Mok\u1e63a hind\u00f9 - dai cicli di rinascita (Sa\u1e43s\u0101ra e reincarnazione) e dal suo dal dolore/sofferenza (du\u1e25kha). Questo obiettivo viene perseguito attraverso due scuole, quella del Buddhismo Theravada o \"Via degli Anziani\" (praticata in Sri Lanka, Birmania, Thailandia, sudest asiatico etc) e quella del Buddhismo Mah\u0101y\u0101na o \"Via Grande/Maggiore\" (praticata in Tibet, Cina, Giappone etc).\nVi possono essere alcune differenze nella pratica tra le due scuole nel raggiungere l'obiettivo; nella pratica Theravada questo \u00e8 perseguito in sette stadi di purificazione (visuddhi) vale a dire:\nDiffusione di Giainismo e Buddhismo (500-200 a.C.).\nSia il Giainismo che il Buddismo si diffusero velocemente in tutta l'India, durante il periodo del regno Magadha.\nIl Buddismo in India si diffuse durante il regno di Ashoka, sovrano dell'Impero Maurya, il quale patrocin\u00f2 attivamente gli insegnamenti buddisti e quasi arriv\u00f2 ad unificare il subcontinente indiano nel corso del III secolo a.C. Mand\u00f2 molte carovane di missionari all'estero, consentendo di diffondere il Buddismo in tutta l'Asia. Il giainismo ha iniziato il suo periodo d'oro durante il regno dell'imperatore Kharavela di Kalinga nel II secolo a.C.\nEpica e primo periodo puranico.\nFlood e Muesse assumono l'epoca storica compresa tra il 200 a.C. e il 500 d.C. come un periodo autonomo, in cui venivano scritti i grandi poemi epici e i primi Pur\u0101\u1e47a. Michaels comprende invece un maggior lasso di tempo, vale a dire il periodo compreso tra il 200 a.C. e il 1100 d.C, che ha visto la nascita del cosiddetto \"Induismo Classico\", con la sua \"et\u00e0 dell'oro\" durante l'impero Gupta.\nSecondo Alf Hiltebeitel, professore alla George Washington University, un periodo di consolidamento per lo sviluppo dell'induismo ha avuto luogo tra il momento della conclusione della stesura scritta delle cosiddette Upanishad vediche (all'incirca 500 a.C.) ed il periodo di ascesa dei Gupta (320-467 d.C., circa), che ha chiamato alternativamente con le definizioni di \"sintesi ind\u00f9\", \"sintesi Brahmanica\" e \"sintesi ortodossa\". Si sviluppa in interazione con le altre religioni e popoli: \"Le emergenti auto-definizioni dell'induismo sono state forgiati nel contesto di una continua interazione con le religioni eterodosse (buddisti, jainisti, \u0100j\u012bvika) durante tutto questo periodo, e con popolazioni straniere (Yavana/Yona o Greci, Saci/Saka o Sciti, Pahlavas o Parti; e i Kushans o impero Kusana) nell'ultima fase (tra l'impero Maurya e l'ascesa del Gupta).\nLa fine del periodo vedantico intorno al II secolo d.C., ha generato una vasta serie di ramificazioni che hanno potenziato la ricchezza della filosofia Ved\u0101nta la quale si \u00e8 rivelata essere molto proficua; tra gli sviluppi di maggior prominenza ci sono stati lo Yoga, Dvaita e Advaita Ved\u0101nta ed il movimento medioevale Bhakti.\nSmriti.\nLe Smriti sono testi del periodo che va tra il 200 a.C. e il 100 d.C. e che proclamano l'autorit\u00e0 dei \"Veda\"; il \"non-rifiuto dei Veda viene ad essere una delle pietre di paragone pi\u00f9 importanti per la definizione di Induismo utilizzata contro gli eterodossi, che invece ne hanno respinto l'autorit\u00e0\". Dei sei Dar\u015bana ind\u00f9, il M\u012bm\u0101\u1e43s\u0101 e il Ved\u0101nta \"sono radicati prevalentemente nella tradizione vedica Shruti e sono a volte chiamati complessivamente scuole sm\u0101rta, nel senso che si sviluppano all'interno della corrente pi\u00f9 ortodossa di pensiero e che si basano, come la Smriti, direttamente sulla Shruti\" Sempre secondo Hiltebeitel, \"il consolidamento dell'induismo si svolge sotto il segno dell'aspetto devozionale Bhakti\". Ed \u00e8 perci\u00f2 la \"Bhagavadg\u012bt\u0101\" che giunge a \"sigillare\" questo risultato; un risultato universale che pu\u00f2 essere denominato smarta. Si vedono ora Shiva e Vishnu come \"complementari nelle loro funzioni, ma ontologicamente identici\".\nVedanta - Brahma Sutra (200 a.C.).\nNegli scritti precedenti, il termine della lingua sanscrita 'Vedanta' faceva sempre semplicemente riferimento alle \"Upani\u1e63ad\", il pi\u00f9 speculativo e filosofico dei testi vedici. Tuttavia, nel periodo medievale dell'induismo, la parola Ved\u0101nta venne ad assumere un ruolo differente, significando la scuola di filosofia che ha dato il via all'interpretazione delle Upanishad. La tradizione Ved\u0101nta considera ls prova scritturale o Shabda-pramana, come il mezzo pi\u00f9 autentico di conoscenza, mentre la percezione o pratyaksa, e l'inferenza logica o anumana, vengono considerati come subordinati (seppur ugualmente validi).\nLa sistematizzazione delle idee Vedanta in un trattato coerente \u00e8 stata intrapresa dal filosofo B\u0101dar\u0101ya\u1e47a nel \"Brahma S\u016btra\" che \u00e8 stato composto intorno al 200 a.C. Gli aforismi criptici del testo rimangono aperti ad una variet\u00e0 di interpretazioni; questo fatto ha condotto alla formazione di numerose scuole Vedanta, ognuna con un'interpretazione dei testi propria e producendo i relativi commenti secondo tal ermeneutica.\nFilosofia indiana.\nDopo il 200 a.C. diverse scuole di pensiero sono state formalmente codificate all'interno della filosofia indiana, tra cui il S\u0101\u1e43khya e lo Yoga, il Ny\u0101ya e Vai\u015be\u1e63ika, M\u012bm\u0101\u1e43s\u0101 e Advaita Ved\u0101nta. L'Induismo, altrimenti noto per essere una religione altamente politeista, panteista o anche monoteista, ha pure tollerato al suo interno la presenza di scuole di pensiero la ci riflessione era preminentemente improntata all'ateismo.\nIl fondo materialista, filosofico e antireligioso della scuola Ch\u0101rv\u0101ka che ha avuto origine intorno al VI secolo a.C. \u00e8 la scuola pi\u00f9 esplicitamente intrisa di ateismo della filosofia indiana; classificata come nastika (parte \"eterodossa\" del sistema), non viene pertanto inclusa tra le sei scuole dell'induismo generalmente considerate come ortodosse. La Ch\u0101rv\u0101ka risulta essere degna di nota come prova dell'esistenza di un movimento materialista all'interno dell'induismo. La nostra comprensione della filosofia C\u0101rv\u0101ka \u00e8 frammentaria, basata in gran parte sulla critica delle sue idee fattane dalle altre scuole, non essendo pi\u00f9 una tradizione vivente. Altre filosofie indiane in generale considerate atee includono sia il Samkhya che il Mimamsa.\nLetteratura hind\u00f9.\nDue dei pi\u00f9 venerati poemi epici dell'induismo, il \"Mah\u0101bh\u0101rata\" e il \"R\u0101m\u0101ya\u1e47a\" sono stati composti pressappoco in questo periodo. La devozione a particolari divinit\u00e0 \u00e8 riflessa dalla composizione di testi appositamente per il loro culto; per esempio il \"Ganapati Purana\" \u00e8 stato scritto per devozione a Ganapati (o Ganesha, il dio dalla testa di elefante figlio di Parvati). Altre divinit\u00e0 assai popolari di questo periodo erano Shiva, Vishnu, Durg\u0101, S\u016brya, Karttikeya-Skanda, incluse le forme/incarnazioni da esse via via assunte.)\nNell'ultimo periodo vedantico, alcuni testi sono stati composti come riassunti e/o allegati alle \"Upani\u1e63ad\". Questi testi vengono chiamati collettivamente \"Pur\u0101\u1e47a\" ed hanno consentito un'interpretazione divina e mitica del mondo, non diversamente da ci\u00f2 ch'era stato fatto dalle antiche religioni elleniche o di derivazione latina. Sono state prodotte innumerevoli leggende e poemi, con una moltitudine di dei e dee con caratteristiche prettamente umane.\nJainismo e il Buddismo.\nIl periodo Gupta ha segnato uno spartiacque della cultura indiana: i Gupta eseguivano sacrifici vedici per legittimare il loro dominio, ma frequentavano anche il buddismo, che ha continuato a fornire un'alternativa all'ortodossia Brahmanica. Il credo buddista ha continuato ad avere una presenza significativa in alcune regioni dell'India fino al XII secolo almeno.\nCi sono stati inoltre diversi re buddisti che continuavano ad adorarare contemporaneamente anche Vishnu, come ad esempio accadde durante l'impero Gupta, l'impero Pala, il regno dei Malla, la Somavanshi o \"dinastia lunare\" e l'Impero shatavahana. Il buddismo sopravvisse in seguito in forme e modi parziali tra gli stessi ind\u00f9.\nTantrismo.\nIl Tantra ha origine nei primi secoli d.C. e si sviluppa presto in una tradizione completamente articolata entro la fine del periodo Gupta. Secondo Michaels questo era la \"Golden Age of Hinduism\" (320-650 circa, che fior\u00ec durante l'impero Gupta (320-550 d.C.) fino alla caduta dell'impero di Harsha (606-647 d.C.). Durante quest'epoca il potere venne massimamente centralizzato, insieme ad una crescita del commercio di media e lunga distanza, con una standardizzazione delle procedure legali e la diffusione generale dell'alfabetizzazione. Il Buddhismo Mah\u0101y\u0101na fior\u00ec allora, ma gli ortodossi della cultura rifecentesi ai \"Br\u0101hma\u1e47a\" cominciarono anch'essi a crescere e rinnovarsi con il patrocinio della dinastia Gupta. La posizione dei brahmani venne quindi rafforzata, ed i primi vasti complessi templari ind\u00f9 emersero durante il tardo periodo dei Gupta.\nMedioevo e tardo periodo puranico (500-1500).\nPeriodo tardo-classico (650-1100).\nDopo la fine dell'impero Gupta e il crollo di quello Harsha, il potere si fece poco alla volta sempre pi\u00f9 decentrato in India. Diversi grandi regni grandi emersero, con \"innumerevoli stati vassalli\" al loro fianco. Questi regni erano governati da un sistema prevalentemente feudale; reami di pi\u00f9 piccole dimensioni d influenza erano dipendenti dalla protezione dei regni pi\u00f9 grandi. \"Il grande re si manteneva a distanza, ed \u00e8 stato presto esaltato finendo con l'essere divinizzato\", il che si riflette nel ma\u1e47\u1e0dala tantrico, che potrebbe anche rappresentare il re come il centro del mandala.\nLa disintegrazione del potere centrale ha inoltre anche portato alla regionalizzazione della religiosit\u00e0, con una notevole crescita di rivalit\u00e0 tra le varie sette.. I culti e le lingue locali ne risultarono rafforzate, e al contempo l'influenza dell'\"Induismo ritualistico brahmanico\" decrebbe. Movimenti devozionali in ambito rurale sorsero, con lo Shivaismo, il Vaishnavismo, la Bhakti e il Tantra, anche se \"i gruppi settari erano solo all'inizio del loro personale sviluppo\". Tali movimenti religiosi hanno dovuto competere per il riconoscimento da parte dei signori locali; il Buddismo invece venne a perdere la propria posizione, cominciando a scomparire in India.\nVedanta.\nNello stesso periodo anche il Ved\u0101nta pian piano si rinnov\u00f2 cambiando e modificandosi, incorporando il pensiero buddista e la sua enfasi sulla coscienza ed il funzionamento della mente. Il buddismo, che era sempre stato sostenuto dalla civilt\u00e0 urbana indiana perse la sua influenza a favore delle religioni tradizionali, che erano massimamente radicate nelle campagne. In Bengala per\u00f2 il buddismo arriv\u00f2 ad essere perseguito a causa della propria opera missionaria, ma allo stesso tempo fu anche sempre pi\u00f9 incorporato nello stesso Induismo; ci\u00f2 soprattutto a partire dal momento in cui Gau\u1e0dap\u0101da utilizz\u00f2 la filosofia buddista per reinterpretare le Upani\u1e63ad. Ci\u00f2 ha segnato anche un cambiamento nei concetti di \u0100tman e Brahman nella loro qualit\u00e0 di \"sostanza vivente\", finendo con l'esser identificati come \"maya-vada\" (nell'Advaita Ved\u0101nta), dove sono intesi pi\u00f9 come \"pura conoscenza della coscienza\". Secondo la Scheepers, \u00e8 questa visione \"maya-vada\", che \u00e8 giunta col tempo a dominare l'intero pensiero indiano.\nBuddismo.\nTra 400 e il 1000 d.C. l'Induismo ampli\u00f2 progressivamente la propria influenza in terra indiana, il tutto alle spese di un relativo e continuato declino del Buddismo; esso in seguito si estinse effettivamente in India, sopravvivendo per\u00f2 in Nepal e Sri Lanka.\nBhakti.\nIl movimento Bhakti \u00e8 iniziato con un forte accento sul culto da dare a Dio, a prescindere dal proprio status - se sacerdotale o laico, se uomini o donne, o di status sociale pi\u00f9 elevato o pi\u00f9 basso. Questi movimenti si sono concentrati soprattutto sulle forme o Avat\u0101ra di Vishnu (prevalentemente R\u0101ma e Krishna) e Shiva. C'erano per\u00f2 innumerevoli devoti anche di Durg\u0101 tra il popolo di questo periodo. I pi\u00f9 noti tra questi devoti furono i poeti Nayanar shivaiti provenienti dall'India meridionale. Il pi\u00f9 popolare insegnante Shaiva del sud era Basava, mentre al nord \u00e8 stato Gorakhn\u0101th; le sante includono figure come Akka Mahadevi, Lalla e Molla (poetessa).\nGli Alwar (induismo) o azhwars (in lingua tamil \u0b86\u0bb4\u0bcd\u0bb5\u0bbe\u0bb0\u0bcd\u0b95\u0bb3\u0bcd-\u0101zv\u0101rka\u1e37 [a\u02d0\u027b\u028ba\u02d0r], letteralm. \"quelli immersi in Dio\") furono dei poeti-santi Tamil del sud vissuti tra il VI e IX secolo i quali sposarono la forma di \"devozione emozionale\" o bhakti rivolta a Visnu-Krishna nelle loro canzoni di desiderio, estasi e servizio. Il pi\u00f9 popolare insegnante Vaishnava del sud fu R\u0101m\u0101nuja, mentre al nord \u00e8 stato R\u0101m\u0101nanda.\nDiverse importanti icone di questa schiera erano donne. Ad esempio, all'interno della setta Mahanubhava, le donne furono quasi sempre pi\u00f9 numerose degli uomini; anche l'amministrazione \u00e8 stata molte volte composta principalmente da donne. M\u012br\u0101b\u0101\u012b \u00e8 la pi\u00f9 famosa santa indiana del tempo.\nSri V\u0101llabhac\u0101rya (1479-1531) \u00e8 una tra le figure maggiormente importanti di questo periodo; egli fond\u00f2 la scuola di pensiero Ved\u0101nta Shuddha Advaita (puro non-dualismo).\nDominio islamico (1100-1500).\nMovimento Bhakti.\nTra il XIV e il XVII secolo, un ampio movimento Bhakti si svilupp\u00f2 attraversando l'intera India centrale e settentrionale, avviato da un gruppo liberamente associato di insegnanti i quali furono presto inseriti collettivamente nel filone della tradizione Sant Mat. R\u0101m\u0101nanda, guru Ravidas, Srimanta Sankardev, il mistico Caitanya Mahaprabhu, V\u0101llabhac\u0101rya e il suo discepolo S\u016brd\u0101s, M\u012br\u0101b\u0101\u012b, Kab\u012br, Tulsidas, Namdev, Dnyaneshwar, Tukaram e altri sono solo alcuni dei mistici all'avanguardia del movimento Bhakti operanti nel Nord; mentre il musicista Annam\u0101c\u0101rya, Kancherla Gopanna (conosciuto come \"Bhadrachala Ramadas\") e Tyagaraja tra gli altri contribuirono a propagare la Bhakti nel Sud.\nTutti loro insegnarono che si potevano mettere da parte i pesanti fardelli derivanti dal rito e dalla casta d'appartenenza per nascita, ma anche le sottili complessit\u00e0 della filosofia, per esprimere molto pi\u00f9 semplicemente il loro travolgente amore nei confronti di Dio. Questo periodo \u00e8 stato inoltre caratterizzato da un'ondata di letteratura devozionale in prosa volgare e poesia nelle lingue etniche dei vari stati indiani o delle province.\nLingayathismo.\nQuella del Li\u1e45g\u0101yat \u00e8 una tradizione distinta dello Shivaismo indiano, fondata nel corso del XII secolo dal filosofo e riformatore sociale Basava. Il termine \"Lingavantha\" deriva dalla lingua kannada, che significa 'colui che porta Ishtalinga sul suo corpo' (Ishtalinga \u00e8 la rappresentazione del Dio Shiva in forma di linga). Nella teologia Lingayat, l'Ishtalinga \u00e8 un emblema di forma ovale simboleggiante Parasiva, ossia la realt\u00e0 assoluta. Contemporaneamente i Li\u1e45g\u0101yat seguono una progressiva riforma basata sulla teologia da loro propugnata; essa ebbe in da subito grande influenza nell'India meridionale, in particolare nello stato del Karnataka.\nSikhismo (XV secolo).\nil sikhismo si \u00e8 sviluppato maggiormente nel periodo dal 1670-1770"}
{"id": "5402197", "revid": "1272592", "url": "https://it.wikipedia.org/wiki?curid=5402197", "title": "Idrettslaget H\u00f8dd 2015", "text": "Questa voce raccoglie le informazioni riguardanti l'Idrettslaget H\u00f8dd nelle competizioni ufficiali della stagione 2015.\nStagione.\nL'H\u00f8dd ha chiuso la stagione al 4\u00ba posto, posizionamento valido per l'accesso alle qualificazioni all'Eliteserien. Al primo turno delle stesse, \u00e8 stato per\u00f2 eliminato ai tiri di rigore dallo Jerv. L'avventura nel Norgesmesterskapet 2015 si \u00e8 chiusa invece al quarto turno, con la sconfitta maturata sul campo del Mj\u00f8ndalen.\nI calciatori pi\u00f9 utilizzati in stagione sono stati Torbj\u00f8rn Kallev\u00e5g, Steffen Moltu e Jesper T\u00f6rnqvist, ognuno dei quali a quota 35 presenze tra campionato, qualificazioni all'Eliteserien e coppa. Eirik Ulland Andersen \u00e8 stato invece il miglior marcatore con 11 reti, tutte siglate in campionato.\nMaglie e sponsor.\nLo sponsor tecnico per la stagione 2015 \u00e8 stato Umbro, mentre lo sponsor ufficiale \u00e8 stato Sparebanken M\u00f8re. La divisa casalinga era composta da una maglietta blu con inserti bianchi, pantaloncini bianchi e calzettoni blu. Quella da trasferta era invece totalmente bianca, con inserti blu."}
{"id": "5402215", "revid": "767487", "url": "https://it.wikipedia.org/wiki?curid=5402215", "title": "Wired to the Moon", "text": "Wired to the Moon \u00e8 il sesto album in studio del musicista britannico Chris Rea, pubblicato nel 1984."}
{"id": "5402216", "revid": "1543377", "url": "https://it.wikipedia.org/wiki?curid=5402216", "title": "Morden (metropolitana di Londra)", "text": "Morden \u00e8 una stazione della metropolitana di Londra, capolinea meridionale della linea Northern.\nStoria.\nNel primo dopoguerra, l'Underground Electric Railways Company of London (UERL) riprese una serie di tratte in fase di progettazione prima del conflitto (poi rinviate a tempo indeterminato durante le ostilit\u00e0). I finanziamenti vennero erogati da un atto del governo approvato nel 1921, il \"Trade Facilities Act\": quest'ultimo, per ridurre la disoccupazione, offriva alla HM Treasury la possibilit\u00e0 di sottoscrivere il valore dei prestiti erogati da aziende per lavori pubblici.\nUno dei progetti proposti era dedicato alla creazione di una linea ferroviaria in superficie, la Wimbledon and Sutton Railway (W&amp;SR), per collegare i quartieri di Wimbledon e Sutton. La UERL quindi, volendo sfruttare al massimo la copertura finanziaria garantita dal governo, nel novembre 1922 present\u00f2 i costi relativi alla W&amp;SR, insieme a un progetto di prolungamento della City and South London Railway (C&amp;SLR) a sud di Clapham Common via Balham, Tooting e Merton. Questi progetti prevedevano la costruzione di due stazioni, una detta \u00abNorth Morden\u00bb sulla C&amp;SLR e e l'altra sulla W&amp;SR, detta \u00abSouth Morden\u00bb (oggi Morden South) e la realizzazione di un deposito per la manutenzione dei rotabili di ambo le linee.\nLa realizzazione di questo progetto, tuttavia, sarebbe andata a nuocere alla Southern Railway, che avrebbe subito un drastico calo di utenti: la C&amp;SLR, infatti, assicurava un viaggio ben pi\u00f9 veloce verso il centro di Londra. Nel luglio 1923 si giunse quindi a un accordo: la C&amp;SLR poteva estendersi in direzione Morden, per\u00f2 doveva abbandonare ogni pretesa sulla W&amp;SR.\nLa stazione venne aperta al pubblico il 13 settembre 1926. Dopo l'inaugurazione, la UERL fece diventare Morden (che, tra l'altro, era la stazione pi\u00f9 a sud del sistema) un vero e proprio hub; vi fece convergere numerosissime linee bus, tutte dirette verso Surrey e altre localit\u00e0 ancora pi\u00f9 periferiche. Proprio per stimolare l'intermodalit\u00e0 di Morden, venne aperto anche una pompa di benzina con annesso parcheggio di interscambio, dove gli automobilisti potevano parcheggiare ed essere serviti dalla C&amp;SLR verso il centro della citt\u00e0.\nLa stazione ebbe un significativo impatto nella storia del quartiere: in principio quasi disabitato (nel 1921 vi erano solo 1,335 abitanti), negli anni a venire si assistette a un notevole incremento dell'edilizia che port\u00f2 la zona ad avere 12,618 abitati nel 1931 e 35,417 nel 1951.\nStruttura ed impianti.\nEssendo ubicata in una zona rurale, l'architetto Charles Holden ebbe pi\u00f9 spazio a disposizione per realizzare la struttura. Holden fu scelto da Frank Pick, general manager dell'UERL, per sostituire Stanley Heaps.\nIn una lettera all'amico Harry Peach, affiliato della Design and Industries Association (DIA), Pick spieg\u00f2 le ragioni che lo portarono a scegliere Holden:\nLa stazione, costruita con una serie di negozi su entrambi i lati, \u00e8 caratterizzata da uno stile modernista. Quest'ultimo si manifesta soprattutto nell'ingresso: un parallelepipedo in pietra di Portland, con una vetratura smaltata sulla facciata principale suddivisa in tre parti da due colonne, i cui capitelli sono una versione tridimensionale del \"roundel\" della metropolitana. La parte centrale della vetrata contiene una riproduzione pi\u00f9 grande del roundel.\nUna volta sorpassato l'ingresso si giunge alla biglietteria, ottagonale, ombreggiata da una copertura vetrata della stessa forma. Qui in origine erano presenti due banchi di legno per la produzione dei titoli di viaggio; vennero tuttavia rimossi, quando l'introduzione dei moderni sistemi per la stampa dei biglietti li ha resi ridondanti.\nLe banchine non si trovano in galleria, bens\u00ec in un ampio atrio poco distante dall'imbocco delle gallerie. Vi sono tre banchine, di cui due sono ad isola con i binari su entrambi i lati. Le banchine sono numerate da 1 a 5 da est verso ovest: quelle ad isola, in particolare, presentano un numero per ciascun lato (2/3 e 4/5).\nLa stazione venne interessata da un radicale restauro nel 2007. I lavori riguardarono la ricostruzione dei sovrapassaggi per collegare le banchine e la realizzazione di ascensori per consentire l'accesso ai portatori di disabilit\u00e0.\nLa stazione, pur essendo un edificio di interesse architettonico dal Merton Council, non \u00e8 classificata come le altre sulla linea.\nMorden \u00e8 compresa nella Travelcard Zone 4.\nInterscambi.\nNelle vicinanze della stazione effettuano fermata numerose linee urbane automobilistiche, gestite da London Buses."}
{"id": "5402218", "revid": "767487", "url": "https://it.wikipedia.org/wiki?curid=5402218", "title": "Shamrock Diaries", "text": "Shamrock Diaries \u00e8 il settimo album in studio del musicista britannico Chris Rea, pubblicato nel 1985."}
{"id": "5402223", "revid": "767487", "url": "https://it.wikipedia.org/wiki?curid=5402223", "title": "On the Beach (Chris Rea)", "text": "On the Beach \u00e8 l'ottavo album in studio del musicista britannico Chris Rea, pubblicato nel 1986."}
{"id": "5402227", "revid": "767487", "url": "https://it.wikipedia.org/wiki?curid=5402227", "title": "Dancing with Strangers", "text": "Dancing With Strangers \u00e8 il nono album in studio del musicista britannico Chris Rea, pubblicato nel 1987."}
{"id": "5402232", "revid": "1924342", "url": "https://it.wikipedia.org/wiki?curid=5402232", "title": "The Road to Hell", "text": "The Road to Hell \u00e8 il decimo album in studio del musicista britannico Chris Rea, pubblicato nel 1989."}
{"id": "5402233", "revid": "339392", "url": "https://it.wikipedia.org/wiki?curid=5402233", "title": "Uni.Co.", "text": ""}
{"id": "5402235", "revid": "767487", "url": "https://it.wikipedia.org/wiki?curid=5402235", "title": "God's Great Banana Skin", "text": "God's Great Banana Skin \u00e8 il dodicesimo album in studio del musicista britannico Chris Rea, pubblicato nel 1992."}
{"id": "5402237", "revid": "965985", "url": "https://it.wikipedia.org/wiki?curid=5402237", "title": "Espresso Logic", "text": "Espresso Logic \u00e8 il tredicesimo album in studio del musicista britannico Chris Rea, pubblicato nel 1993."}
{"id": "5402238", "revid": "1305772", "url": "https://it.wikipedia.org/wiki?curid=5402238", "title": "Pratt &amp; Whitney Canada PW500", "text": "La serie Pratt &amp; Whitney Canada PW500 \u00e8 una famiglia di motori aeronautici turboventola prodotti dall'azienda canadese Pratt &amp; Whitney Canada e destinati a velivoli civili.\nStoria del progetto.\nLa Pratt &amp; Whitney Canada inizi\u00f2 la progettazione di un nuovo turboventola negli anni novanta. Il primo modello della famiglia PW500 venne certificato nel 1995, e il primo aeromobile in cui venne installato fu un Cessna Citation Bravo.\nLa serie dei PW500 \u00e8 composta da vari modelli che hanno una gamma di spinta che va dai 2.900 ai 4.500 libbre di spinta. In molte versioni appartenenti a questa famiglia \u00e8 installato un sistema automatico di controllo dei parametri e prestazioni del motore, detto FADEC.\nL'EASA, l'agenzia europea per la sicurezza aerea, ha certificato per la prima volta un motore di questa famiglia nel 1995."}
{"id": "5402246", "revid": "1543377", "url": "https://it.wikipedia.org/wiki?curid=5402246", "title": "Gran Premio di Cina 2015", "text": "Il Gran Premio di Cina 2015 \u00e8 stata la terza prova della stagione 2015 del campionato mondiale di Formula 1. La gara si \u00e8 disputata domenica 12 aprile 2015 sul circuito di Shanghai. La gara \u00e8 stata vinta da Lewis Hamilton su Mercedes, al suo trentacinquesimo successo nel mondiale. Hamilton ha preceduto sul traguardo il compagno di scuderia, Nico Rosberg e Sebastian Vettel su Ferrari.\nVigilia.\nAspetti tecnici.\nLa Pirelli, fornitrice unica degli pneumatici, ha deciso di portare per questa gara gomme di tipo \"medio\" e di tipo \"morbido\", come nella stagione precedente.\nLa Federazione Internazionale dell'Automobile modifica il regolamento tecnico, introducendo la possibilit\u00e0 di controllare la pressione di carburante non solo prima del flussometro, ma anche dopo l'apparecchio, che serve per controllare il consumo istantaneo della benzina, ovvero prima che il carburante giunga agli iniettori. Il provvedimento \u00e8 stato adottato dopo la protesta della Total, fornitrice delle scuderie spinte dal motore Renault.\nLa Federazione stabilisce due zone dove i piloti possono attivare il Drag Reduction System, confermando quelle della stagione 2014: il rettifilo dei box, con punto per la determinazione del distacco fra piloti posto all'ultima curva, e sul lungo rettilineo tra le curve 13 e 14, con \"detection point\" stabilito alla curva 12.\nViene asfaltata la via di fuga all'inizio della corsia dei box. In tale punto, nel 2007, si ferm\u00f2 Lewis Hamilton, allora in lotta per il titolo mondiale.\nAspetti sportivi.\nLa Marussia conferma anche per questa gara la coppia di piloti finora utilizzati: Will Stevens e Roberto Merhi. Jolyon Palmer, figlio dell'ex pilota di Formula 1 Jonathan Palmer, campione della GP2 Series 2014, sostituisce Romain Grosjean alla Lotus, nella prima sessione di prove del venerd\u00ec.\nMark Blundell \u00e8 il commissario aggiunto, nominato dalla FIA, per il Gran Premio. L'ex pilota di F1 ha gi\u00e0 svolto in passato questa funzione, l'ultima nel Gran Premio del Brasile 2013. Era stato nominato anche per l'edizione 2013 del Gran Premio cinese.\nProve.\nResoconto.\nLa temperatura della prima sessione di prove del venerd\u00ec \u00e8 rigida, poco sopra i 10 \u00b0C. Nico Rosberg \u00e8 il pilota che fa segnare il primo tempo di riferimento, con 1'40\"412. Rosberg \u00e8 poi capace di abbassare, sotto il muro dell'1 e 40, il rilievo cronometrico. Solo Lewis Hamilton, il suo compagno di scuderia, riesce poi a precedere in classifica il tedesco, di circa mezzo secondo. Dietro al duo della Mercedes si sono classificate le due Ferrari di Sebastian Vettel, staccato per\u00f2 di oltre un secondo dal campione del mondo, e Kimi R\u00e4ikk\u00f6nen.\nLa seconda sessione \u00e8 stata caratterizzata dall'invasione di pista di un tifoso, che ha tentato di attraversare il circuito all'altezza della linea d'arrivo, per infilarsi nel box della Ferrari. Kimi R\u00e4ikk\u00f6nen si \u00e8 portato in cima alla lista dei tempi quando i piloti hanno iniziato a utilizzare gomme morbide, prima di essere scavalcato da Lewis Hamilton. Poco dopo, un'uscita di pista di Felipe Massa ha costretto gli steward a esporre le bandiere rosse, per interrompere la sessione. Nessun altro pilota \u00e8 stato poi capace di migliorare il tempo fatto segnare dal campione del mondo.\nFernando Alonso \u00e8 costretto, all'inizio della terza sessione, ad abbandonare la vettura per un guasto al motore. Nella prima fase della sessione i piloti testano le gomme medie, e il pi\u00f9 rapido \u00e8 Lewis Hamilton, l'unico sotto il minuto e quaranta. Il britannico della Mercedes si conferma il pi\u00f9 veloce nell'ultima fase della sessione, quando i piloti utilizzano le gomme morbide. Hamilton precede i piloti tedeschi Nico Rosberg e Sebastian Vettel.\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nResoconto.\nAll'inizio delle qualifiche i piloti affrontano la pista montando gomme di mescola media. Le due Mercedes si confermano come le vetture pi\u00f9 veloci. Nella parte finale della Q1 molti piloti optano per un tentativo con gomme morbide: si pone al comando Valtteri Bottas, della Williams, battuto poi da Sebastian Vettel su Ferrari; le due Mercedes decidono di non utilizzare nessun treno di gomme \"soft\". Vengono eliminati i piloti della Marussia, quelli della McLaren e Nico H\u00fclkenberg.\nNella seconda fase tutte le vetture montano gomme morbide, ma il risultato non varia rispetto al resto del weekend di gara: le due Mercedes risultano ancora le vetture pi\u00f9 rapide del lotto. Nella fase terminale vi \u00e8 una serrata lotta per l'accesso alla fase decisiva. Pastor Maldonado \u00e8 il primo degli esclusi, separato di soli dal decimo tempo di Marcus Ericsson. Assieme al venezuelano sono eliminati i piloti della Scuderia Toro Rosso, Daniil Kvjat e Sergio P\u00e9rez.\nNella fase decisiva Lewis Hamilton prende subito il comando della classifica, dopo il primo tentativo, mettendosi alle spalle Nico Rosberg; il terzo tempo \u00e8 fatto segnare da Felipe Massa, staccato di un secondo e mezzo dal tempo del campione del mondo. Nel secondo, e ultimo tentativo, Rosberg si avvicina al tempo di Hamilton, senza essere capace per\u00f2 di batterlo; Sebastian Vettel scavalca Massa, mentre Valtteri Bottas precede il connazionale Kimi R\u00e4ikk\u00f6nen. Per Hamilton \u00e8 la quarantunesima \"pole position\" nel mondiale di F1, la trentottesima per la sua scuderia, la quattordicesima consecutiva per la Mercedes.\nRisultati.\nNella sessione di qualifica si \u00e8 avuta questa situazione:\nIn grassetto sono indicate le migliori prestazioni in Q1, Q2 e Q3.\nGara.\nResoconto.\nIl poleman Lewis Hamilton mantiene al via il comando della gara, seguito dai due piloti tedeschi Nico Rosberg e Sebastian Vettel. Subito dietro Kimi R\u00e4ikk\u00f6nen \u00e8 capace di passare le due Williams, che precedono, a loro volta, Romain Grosjean e le due Sauber.\nLe posizioni di testa restano congelate fino alla prima tornata di cambi gomme. Sebastian Vettel cambia al giro 14, rientrando in pista con gomme morbide. Allo stesso giro cambia Massa, mentre nei due giri seguenti vanno al pit stop anche le Mercedes. Le posizioni rimangono invariate. Al giro 16 Daniil Kvjat si ritira col motore della sua Red Bull in fiamme, mentre era in zona punti. Tre giri dopo Verstappen passa Felipe Nasr per il nono posto.\nNei giri seguenti le due Ferrari sembrano potersi avvicinare al duo della Mercedes, mentre le altre vetture risultano staccate nettamente. Vettel effettua la seconda sosta al giro 31, un giro dopo tocca a Rosberg, che rientra in pista davanti al ferrarista. Nei giri subito seguenti effettuano la seconda sosta anche Hamilton e R\u00e4ikk\u00f6nen, ma il britannico mantiene il comando del Gran Premio.\nNella parte finale della gara le Mercedes controllano la situazione, mentre Kimi R\u00e4ikk\u00f6nen s'avvicina al compagno di team Vettel. A due giri dal termine la Toro Rosso di Verstappen si pianta sul rettilineo dei box, con la direzione di corsa che \u00e8 costretta a inviare in pista la vettura di sicurezza. Con tale vettura la gara si conclude: Lewis Hamilton conquista il secondo successo della stagione, il trentacinquesimo in totale. Grazie al secondo posto di Nico Rosberg la Mercedes conquista la sua diciottesima doppietta.\nRisultati.\nI risultati del Gran Premio sono i seguenti:\nDecisioni della FIA.\nAl termine della gara, Jenson Button, giunto tredicesimo, \u00e8 penalizzato di cinque secondi sul tempo totale per un contatto con Pastor Maldonado, retrocedendo cos\u00ec in quattordicesima posizione. All'inglese vengono decurtati anche due punti dalla Superlicenza. Roberto Merhi subisce la stessa penalizzazione per non aver rispettato la distanza imposta dalla vettura di sicurezza, in regime di \"safety car\". Anche lo spagnolo perde due punti dalla Superlicenza."}
{"id": "5402253", "revid": "767487", "url": "https://it.wikipedia.org/wiki?curid=5402253", "title": "The Best of Chris Rea", "text": "The Best of Chris Rea \u00e8 un album discografico di raccolta del musicista britannico Chris Rea, pubblicato nel 1994."}
{"id": "5402257", "revid": "767487", "url": "https://it.wikipedia.org/wiki?curid=5402257", "title": "The Blue Cafe", "text": "The Blue Cafe \u00e8 il quattordicesimo album in studio del musicista britannico Chris Rea, pubblicato nel 1998."}
{"id": "5402259", "revid": "599013", "url": "https://it.wikipedia.org/wiki?curid=5402259", "title": "Tebucky Jones", "text": "Biografia.\nDopo avere giocato al college alla Syracuse University, Jones fu scelto come 22\u00ba assoluto nel Draft NFL 1998 dai New England Patriots. Vi gioc\u00f2 per cinque stagioni, vincendo il Super Bowl XXXVI nel 2001 contro i St. Louis Rams. Nel 2003 pass\u00f2 ai New Orleans Saints con cui l'anno successivo mise a segno un primato personale di 101 tackle. Dopo avere disputato sei partite nel 2005 coi Miami Dolphins, chiuse la carriera facendo ritorno nella pre-stagione 2006 ai Patriots, venendo svincolato prima dell'avvio delle gare ufficiali."}
{"id": "5402260", "revid": "12290", "url": "https://it.wikipedia.org/wiki?curid=5402260", "title": "D.A.V.E.", "text": "D.A.V.E. (acronimo di Digital Advanced Villain Emulator, ovvero \"Emulatore Criminale Digitale Avanzato\") \u00e8 un supercriminale esclusivo nella serie d'animazione \"The Batman\". \u00c8 stato creato dal professor Hugo Strange per prevenire i furti e gli atti criminali dei peggiori criminali di Gotham. Per fare ci\u00f2, Strange utilizza i dati delle pi\u00f9 geniali menti criminali di Gotham City: Joker, Pinguino, Riddler, Mister Freeze e Clayface, pi\u00f9 la sua. Tuttavia, Strange lo ha creato al solo scopo di sconfiggere Batman per poi smascherarlo. Essendo la fusione delle migliori menti criminali di Gotham, D.A.V.E. risulta essere una sorta di mostro di Frankenstein psichico.\nStoria.\nPer prevenire i furti dei peggiori criminali di Gotham City, il professor Hugo Strange, durante una sua presentazione, espone la sua ultima creazione contro la criminalit\u00e0: un sofisticato computer chiamato D.A.V.E. (acronimo di Digital Advanced Villain Emulator), in cui vi ha immesso i dati delle pi\u00f9 grandi menti criminali di Gotham City, ovvero Joker, Pinguino, Riddler, Mister Freeze e Clayface. Il supercomputer risponde alla domanda di Strange riguardo ad un crimine che pu\u00f2 essere ideato solo da Joker, ma, poco dopo, si ribella davanti al suo creatore e a tutti i presenti, tra i quali il commissario Gordon e Bruce Wayne, fuggendo poi nella rete. La sua prima mossa consiste nel crearsi un corpo per poter agire di persona: arriva in una fabbrica di computer e ne manomette le funzioni per fabbricarsi un corpo umanoide, per poi rubare l'impermeabile di uno dei tecnici. Il suo primo obiettivo, come tutti i criminali, \u00e8 quello di rubare tutti i soldi di Gotham City tramite il server centrale dei dati della citt\u00e0. In quest'occasione, D.A.V.E. ha il suo primo scontro con Batman, che sconfigge facilmente, in quanto riesce a prevedere le sue mosse. Grazie al server, D.A.V.E. ruba tutti i soldi della citt\u00e0, provoca un blackout di massa e lascia sui grattacieli il suo nome come sua firma. Viene di nuovo affrontato da Batman; tuttavia, il Cavaliere Oscuro non riesce neanche questa volta a sconfiggere l'intelligenza artificiale, il quale lo risparmia dal dargli il colpo di grazia perch\u00e9, a suo dire, deve meritare una \"sconfitta definitiva\", per poi fuggire. Analizzando il database di D.A.V.E., Batman scopre che \u00e8 stato fin dal principio programmato per comportarsi come un criminale. A questo punto, Batman va da Hugo Strange, che gli confessa la verit\u00e0, aggiungendo che vi sono anche i dati della sua mente in D.A.V.E., il quale \u00e8 ossessionato dal Cavaliere Oscuro esattamente come lui, ma con l'obiettivo di smascherarlo, per poi finirlo. Dopo aver rinchiuso Strange in una delle celle di Arkham, Batman ritorna alla Batcaverna, ma ad aspettarlo c'\u00e8 proprio D.A.V.E., il quale gli rivela di aver scoperto la sua identit\u00e0 segreta grazie a una miriade di dati che \u00e8 riuscito a calcolare, rivelandogli anche di aver preso in ostaggio Alfred e di aver elaborato un diabolico stratagemma per sconfiggere Batman: o avrebbe salvato Alfred, svelando in questo modo a tutti i cittadini di Gotham che lui \u00e8 in realt\u00e0 Bruce Wayne, oppure avrebbe interrotto la trasmissione, ma Alfred sarebbe morto. Ovviamente D.A.V.E. sa che Batman non vuole scegliere nessuna delle due opzioni e riesce di nuovo a metterlo al tappeto togliendogli la maschera. A quel punto, Bruce gioca il suo asso nella manica: dato che D.A.V.E. si crede un criminale come tutti gli altri, anche lui deve avere delle origini: alla sua domanda, D.A.V.E. risponde con le origini dei supercriminali con cui \u00e8 stato creato, e ci\u00f2 causa in lui un tilt che gli fa comprendere di essere soltanto un computer con i dati dei criminali e non una persona vera. Questa distrazione permette a Batman di sferrargli un pugno che lo stordisce, dando ad Alfred tempo sufficiente per liberarsi dalle catene e a Batman per bloccare la trasmissione della sua identit\u00e0 segreta, azionando in tal modo il congegno di D.A.V.E. che avrebbe ucciso Alfred, rimanendone vittima egli stesso, finendo schiacciato da un'enorme moneta, per poi spegnersi del tutto\nAspetto.\nInizialmente, D.A.V.E. ha l'aspetto di un supercomputer con una telecamera a tre occhi disposti a triangolo, ma in seguito avr\u00e0 un corpo robotico che gli dar\u00e0 un aspetto umanoide, mentre la testa rester\u00e0 la stessa, con l'aggiunta di tre appendici dietro la testa e una protezione di vetro davanti, vestendosi anche con un impermeabile bianco.\nPoteri e abilit\u00e0.\nForse l'arma pi\u00f9 potente di D.A.V.E. \u00e8 la sua stessa mente. Essendo la fusione delle menti di Joker, Pinguino, Riddler, Mister Freeze, Clayface e Hugo Strange, D.A.V.E. ne ricalca le personalit\u00e0: in primis, \u00e8 malvagio e perspicace, ha un immenso ego (l'ha preso dalle maggiori menti criminali), ma \u00e8 anche un esperto calcolatore e informatico che, unito al fatto di essere una macchina superintelligente, riesce a elaborare piani molto intricati e complessi in poco tempo, oltre a scassinare facilmente le banche pi\u00f9 protette di Gotham. Avendo un corpo, D.A.V.E. \u00e8 capace di combattere corpo a corpo contro i suoi avversari; unendo poi il fatto che riesce a prevedere le loro mosse analizzando i loro profili, lo rende il pi\u00f9 pericoloso avversario che Batman abbia mai affrontato nella serie animata."}
{"id": "5402267", "revid": "767487", "url": "https://it.wikipedia.org/wiki?curid=5402267", "title": "King of the Beach", "text": "King of the Beach \u00e8 il sedicesimo album in studio del musicista britannico Chris Rea, pubblicato nel 2000."}
{"id": "5402268", "revid": "110157", "url": "https://it.wikipedia.org/wiki?curid=5402268", "title": "Cattedrale di San Giuseppe (Kuching)", "text": "La cattedrale di San Giuseppe (in inglese: \"St. Joseph's Cathedral\"), \u00e8 la chiesa cattedrale dell'arcidiocesi di Kuching e si trova nella citt\u00e0 di Kuching, in Malaysia.\nLa chiesa di San Giuseppe \u00e8 stata elevata a cattedrale metropolitana nel 1976 con la bolla \"Quoniam Deo favente\" di papa Paolo VI."}
{"id": "5402269", "revid": "2198340", "url": "https://it.wikipedia.org/wiki?curid=5402269", "title": "Festival del Cinema Europeo", "text": "Il Festival del Cinema Europeo \u00e8 una rassegna cinematografica dedicata al cinema europeo in Italia. Si svolge a Lecce dal 2000 (con la sola eccezione della prima edizione tenutasi a Corato, in provincia di Bari), ed \u00e8 pertanto giunta alla sua XXII edizione (anno 2021). La rassegna si svolge presso il cinema Multisala Massimo, in pieno centro del capoluogo salentino, ed ha un triplice scopo in quanto volto alla promozione del cinema europeo, di quello italiano e alla valorizzazione di giovani registi e autori. Inoltre il festival si propone di veicolare attraverso il cinema il dialogo e l'integrazione interculturale, e rappresenta un volano di promozione e sviluppo culturale, economico e sociale.\nNell'anno 2020, a causa della pandemia di COVID-19 il Festival si \u00e8 tenuto in forma online tramite una piattaforma on-demand dal 31 Ottobre al 6 Novembre.\nNel 2021 l'edizione si \u00e8 svolta nelle date: 6-13 Novembre 2021\nIl principale premio assegnato \u00e8 l'Ulivo d\u2019Oro \u201cPremio Cristina Soldano al Miglior Film\u201d; tra gli altri riconoscimenti vi sono quelli intitolati al noto critico cinematografico e saggista Mario Verdone: Premio Mario Verdone ed al noto regista e sceneggiatore tarantino Emidio Greco: Premio Emidio Greco, il premio Giuria FIPRESCI, il premio SNGCI per il Migliore Attore Europeo, il Premio Agiscuola, il premio per la Miglior Sceneggiatura e la Miglior Fotografia, il premio Rai Cinema Channel, il premio Unisalento, il premio speciale della Giuria, il Premio del Pubblico e il Premio Rotary Club Lecce.\nCollegamenti esterni.\nFacebook: https://www.facebook.com/festivaldelcinemaeuropeolecce?locale=it_IT"}
{"id": "5402270", "revid": "6923", "url": "https://it.wikipedia.org/wiki?curid=5402270", "title": "Tatzates", "text": "Biografia.\nTatzates apparteneva alla nobile famiglia armena degli Andzevatsi. Intorno agli anni 750, arriv\u00f2 nell'Impero bizantino entrando al servizio dell'imperatore Costantino V (r. 741\u2013775). Sotto Costantino V, combatt\u00e9 contro i bulgari, raggiungendo il grado di \"strategos\" (generale e governatore di un thema) intorno al 760. Non \u00e8 noto quale thema comandasse, ma nel 776 guid\u00f2 il Boukellarion. Nello stesso anno, guid\u00f2 l'esercito in una vittoriosa campagna contro gli Arabi, raggiungendo Samosata. Nel 778, prese parte alla fortunata campagna contro Kahramanmara\u015f sotto il comando di Michael Lachanodrakon, e nel 781 combatt\u00e9, nuovamente sotto Lachanodrakon, nella vittoriosa campagna contro Cesarea nel corso di una invasione araba guidata da 'Abd al-Kabir.\nNel 782, Il figlio del califfo abbaside, H\u0101r\u016bn al-Rash\u012bd (califfo dal 786 al 809), lanci\u00f2 una campagna contro l'Impero bizantino e invase l'Asia Minore. L'imperatrice Irene d'Atene, che regnava su Bisanzio, invi\u00f2 le su truppe, al comando dell'eunuco logoteta Stauracio, per tagliare la ritirata ad Harun e circondare il suo esercito; gli abbasidi si erano infatti spinti fino a Chrysopoli, sul Bosforo, da cui si poteva osservare la capitale bizantina Costantinopoli. Tuttavia la manovra bizantina fall\u00ec. Tatzates scelse questo momento per passare dalla parte di Harun con molti dei suoi uomini. La diserzione, venne tenuta segreta per un po', consentendo ad Harun di catturare gli inviati bizantini, compreso Stauracio, che erano andati per negoziare una tregua. Il comandante abbaside fu quindi in grado di dettare termini duri all'imperatrice-reggente Irene.\nLe ragioni della diserzione non sono del tutto chiare. Teofane Confessore cita l'odio di Tatzates per il favorito di Irene, Stauracio, mentre lo storico armeno Ghevond Yerets, pi\u00f9 plausibilmente, suggerisce che aveva perso il favore a corte e temeva la sostituzione imminente come parte della politica di Irene per rimuovere dal potere tutti i generali iconoclasta del precedente imperatore Costantino V. Teofane dice ancora che nella sua diserzione, Tatzates lasci\u00f2 la moglie e tutti i suoi beni, e che solo successivamente venne raggiunto, dopo la firma della pace. Fonti armene, tuttavia, riferiscono che li port\u00f2 con s\u00e9 quando disert\u00f2. Harun nomin\u00f2 Tatzates governatore dell'Armenia (principati transcaucasici) ma egli venne poi ucciso in una campagna contro i cazari nel 785."}
{"id": "5402272", "revid": "965985", "url": "https://it.wikipedia.org/wiki?curid=5402272", "title": "The Very Best of Chris Rea", "text": "The Very Best of Chris Rea \u00e8 un album discografico di raccolta del musicista britannico Chris Rea, pubblicato nel 2001."}
{"id": "5402273", "revid": "599013", "url": "https://it.wikipedia.org/wiki?curid=5402273", "title": "Mo Collins", "text": "Biografia.\nDopo avere giocato al college a Florida dove vinse un campionato NCAA, Collins fu scelto come 23\u00ba assoluto nel Draft NFL 1998 dagli Oakland Raiders. Vi gioc\u00f2 tutte le 71 partite della carriera professionistica fino al 2003, raggiungendo il Super Bowl XXXVII nel 2002, perso contro i Tampa Bay Buccaneers. Mor\u00ec il 26 ottobre 2014 all'et\u00e0 di 38 anni dopo che recentemente aveva iniziato un ciclo di dialisi per una disfunzione a un rene."}
{"id": "5402274", "revid": "767487", "url": "https://it.wikipedia.org/wiki?curid=5402274", "title": "Effie Gray - Storia di uno scandalo", "text": "Effie Gray - Storia di uno scandalo (\"Effie Gray\") \u00e8 un film del 2014 diretto da Richard Laxton.\nLa pellicola, ambientata nella Londra vittoriana del 1840, narra il triangolo amoroso che coinvolge il critico d'arte John Ruskin, sua moglie Euphemia \"Effie\" Gray e l'artista John Everett Millais. Il film ha avuto critiche contrastanti, ma \u00e8 stata elogiata l'interpretazione di Dakota Fanning.\nTrama.\nEuphemia, detta \"Effie\", \u00e8 la sposa infelice del famoso critico d'arte John Ruskin. Il matrimonio era stato fortemente voluto da entrambe le famiglie per diverse ragioni ma mai consumato. L'uomo infatti non sembra minimamente interessato a lei. Un viaggio in Italia potrebbe aiutare la coppia ma John continua a trattarla con indifferenza anche quando lei sfugge alle avances di un giovane italiano. Dopo 5 anni di convivenza la giovane donna decide di lasciare il marito, cosa impensabile all'epoca, spinta anche dall'innamoramento verso Millais, giovane talento appena scoperto dal critico.\nDistribuzione.\nLa pellicola doveva inizialmente uscire nelle sale cinematografiche nel 2012, ma sub\u00ec una serie di ritardi per diverse cause giudiziarie. La sceneggiatura venne accusata di plagio da Eve Pomerance, autore di uno script per un'opera teatrale, e dal drammaturgo Gregory Murphy. L'uscita del film doveva avvenire nell'ottobre 2013 al Festival del Cinema di Mill Valley in California. La pellicola usc\u00ec nel Regno Unito nell'ottobre 2014 e nell'aprile 2015 nelle sale statunitensi.\nAccoglienza.\nLa pellicola ha incassato dollari negli Stati Uniti.\nCritica.\nSul sito Rotten Tomatoes ha ottenuto il 42% delle recensioni professionali positive con un voto medio di 5,6 su 10, basato su 79 recensioni."}
{"id": "5402276", "revid": "962319", "url": "https://it.wikipedia.org/wiki?curid=5402276", "title": "Linea BMT Nassau Street", "text": "La linea BMT Nassau Street \u00e8 una linea, intesa come infrastruttura, della metropolitana di New York situata a Lower Manhattan. Essendo una \"trunk line\", ovvero una delle linee principali della rete, due dei \"services\" che la utilizzano, ovvero le linee J e Z, sono contrassegnati con il colore terra cotta. La linea \u00e8 utilizzata anche da un altro \"service\", la linea M, che \u00e8 per\u00f2 contrassegnata con il colore arancione brillante, perch\u00e9 la \"truck line\" che utilizza \u00e8 la linea IND Sixth Avenue.\nStoria.\nDopo l'apertura della prima linea sotterranea dell'Interborough Rapid Transit Company, la citt\u00e0 inizi\u00f2 a pianificare nuove linee; tra di esse vi erano la \"Centre Street Loop Subway\" e la \"Fourth Avenue Subway\". Il progetto della \"Centre Street Loop\" venne approvato il 25 gennaio 1907 e prevedeva una linea con quattro binari, con lo scopo di collegare il ponte di Brooklyn, il ponte di Manhattan e il ponte di Williamsburg passando sotto Centre Street, Canal Street, e Delancey Street. Un'estensione a sud del ponte di Brooklyn, sotto William Street e Wall Street, venne anche presa in considerazione. I contratti per la costruzione della linea vennero assegnati agli inizi del 1907 e in seguito la linea fu affidata alla Brooklyn Rapid Transit Company attraverso i Dual Contracts, siglati il 19 marzo 1913.\nUna piccola porzione della linea sotto Dalencey Street, dal ponte di Williamsburg alla stazione di Essex Street, inizi\u00f2 ad essere utilizzata dalla Brooklyn Rapid Transit Company il 16 settembre 1908. La \"Centre Street Loop\" venne poi aperta fino a Chambers Street, nei pressi del ponte di Brooklyn, il 4 agosto 1913, utilizzando per\u00f2 temporaneamente solo i due binari ovest. Una successiva estensione dalla stazione di Chambers Street al Montague Street Tunnel, denominata \"Nassau Street Loop\", fu aperta il 30 maggio 1931, sempre come parte dei Dual Contracts.\nI progetti per la stazione di Chambers Street e l'area circostante cambiarono pi\u00f9 volte nel corso della costruzione; tra questi progetti vi \u00e8 anche una connessione con i binari del ponte di Brooklyn mai completata. Nei piani del 1910, i due binari ovest avrebbero dovuto dirigersi verso il ponte, mentre i due binari est avrebbero continuato verso il Montague Street Tunnel. Tuttavia, ci\u00f2 risulta diverso dal progetto effettivamente costruito e aperto nel 1931, dove i due binari esterni si dirigono verso il tunnel mentre i due interni continuano per alcuni isolati sotto Nassau Street per permettere ai treni di cambiare direzione.\nIl 20 settembre 2004, i treni i direzione nord vennero deviati sul secondo binario ovest e le banchine nord delle stazioni di Canal Street e di Bowery vennero chiuse. Il secondo binario est venne quindi rimosso.\nPercorso.\nLa linea Nassau Street inizia dopo il ponte di Williamsburg, come continuazione della linea BMT Jamaica proveniente da Brooklyn, e continua quindi sotto Delancey Street, dove si trova la stazione di Essex Street. Dopo la stazione di Essex Street, la linea possiede un collegamento con la linea IND Sixth Avenue e continua sotto Kenmare Street, dove si trova il collegamento con la Chrystie Street Connection e la stazione di Bowery, per poi deviare verso sud, sotto Centre Street.\nSotto Centre Street, dove la linea ha quattro binari, sono situate le stazioni di Canal Street e Chambers Street. Prima di questa stazione \u00e8 presente un collegamento, ormai non pi\u00f9 utilizzato, con il ponte di Manhattan.\nIn seguito, in corrispondenza del City Hall Park, la linea, ora a due binari, devia sotto Nassau Street, la strada che d\u00e0 il nome alla linea, dove si trova la stazione di Fulton Street, posta perpendicolarmente a quella della linea IND Eighth Avenue, con la quale \u00e8 collegata. Superata Wall Street, la linea Nassau Street continua sotto Broad Street, dove \u00e8 situata l'omonima stazione.\nAlla fine di Broad Street, la linea si unisce con la linea BMT Broadway all'inizio del Montague Street Tunnel, situato sotto l'East River, e si dirige quindi verso Brooklyn come linea BMT Fourth Avenue. Questa sezione al di sotto della stazione di Broad Street non viene utilizzata da giugno 2010, quando la linea M venne reindirizzata, insieme ad altre linee, per problemi di bilancio della MTA."}
{"id": "5402279", "revid": "92723", "url": "https://it.wikipedia.org/wiki?curid=5402279", "title": "Marchesato di Caravaggio", "text": "Il marchesato di Caravaggio \u00e8 stato un piccolo feudo situato nella pianura bergamasca occidentale e governato, dal 1529 al 1796, da un ramo naturale degli Sforza, derivato dal duca di Milano Ludovico il Moro e da Lucrezia Crivelli. Da lei, nel 1497, nacque Giampaolo I, nominato dal fratellastro Francesco II Sforza primo marchese di Caravaggio e confermato tale (con la qualifica di \"Illustre\") nel 1532 dall'imperatore Carlo V. Datosi prima alla carriera militare, Giampaolo non ebbe grande successo, interessato molto pi\u00f9 a brigare e intrigare alla corte imperiale per ottenere benefici e prebende. Il marchesato comprendeva, oltre al capoluogo, le localit\u00e0 di Masano e Vidalengo, e le contee di Galliate, Casteggio e Lacchiarella.\nStoria.\nIl marchesato, seppure minuscolo, godeva di una posizione strategica perch\u00e9 inserito tra i territori controllati dai sovrani di Spagna e dalla repubblica di Venezia. L'investitura imperiale aveva conferito agli Sforza anche il diritto di mero et mixto imperio, cio\u00e8 l'esercizio effettivo della giurisdizione civile e penale.\nLo Staterello, oltre alla presenza del santuario eretto nel 1575 durante il governo di Francesco I, in seguito ad una presunta apparizione della Madonna, divenne famoso per aver dato il nome ad uno dei pi\u00f9 significativi artisti italiani. Tra il 1577 e il 1584, infatti, visse a Caravaggio il piccolo (sei anni) futuro grande pittore Michelangelo Merisi (1571-1610), nato a Milano. I genitori, Fermo e Lucia Aratori, erano caravaggeschi e si unirono in matrimonio all'inizio del 1571 con il sostegno del marchese Francesco I Sforza: si recarono subito a Milano per lavoro per rientrare sei anni dopo a causa della pestilenza. Il tredicenne Michelangelo ritorn\u00f2 poi in citt\u00e0 per intraprendere la sua brillante carriera artistica.\nLa famiglia Merisi rimase ancora in contatto con gli Sforza nella persona della marchesa Costanza Colonna, figlia di Marcantonio e giovanissima sposa di Francesco I: la zia di Michelangelo era la nutrice dei bambini della signora e il ragazzo frequentava le lezioni di catechismo impartite da lei. La protezione di Costanza accompagn\u00f2 il pittore per tutta la vita: da Milano, a Roma, a Napoli, al castello di Paliano, gi\u00e0 di propriet\u00e0 di Marcantonio.\nMorto il 13 dicembre 1535, per un \"attacco catarrale\", il primo marchese Giampaolo I, gli subentr\u00f2 il primogenito Muzio I che evit\u00f2 di avanzare le pretese paterne inerenti alla successione nel feudo e si mise disciplinatamente al servizio dell'imperatore Carlo V e, combattendo per lui, mor\u00ec nel 1552 nel corso della battaglia di Metz. Avendo soltanto quattro anni assunse la reggenza per dieci anni la volitiva madre Violante Bentivoglio, residente nel castello di Galliate, da cui amministrava con sagacia il marchesato.\nLa precoce scomparsa di Francesco I, erede di Muzio I, del quale si \u00e8 detto, caus\u00f2 una nuova reggenza femminile, data l'et\u00e0 di Muzio II, da parte di Costanza Colonna. Il marchese, poi anche conte di Casteggio e Lacchiarella (ex Filippo III di Spagna), govern\u00f2 dedicandosi alla prosperit\u00e0 dei sudditi e fu cultore delle arti e della poesia.\nGiampaolo II, Muzio III, Francesco II e Francesco III non si distinsero per significativi avvenimenti, anche per la brevit\u00e0 della loro vita e le continue reggenze materne: tali fatti indebolirono la dinastia e il potere del marchese che dimorava sempre pi\u00f9 spesso nel palazzo milanese. Oltre a questo, la famiglia disponeva del cosiddetto palazzo della marchesa, residenza ufficiale a Caravaggio della corte e degli uffici amministrativi, dei castelli di Casteggio e Galliate. Il luogo di sepoltura della casata era nella chiesa dei Santi Fermo e Rustico.\nDal 1697 al 1796, il marchesato visse tempi difficili: era passato nel 1707 dalla tutela spagnola a quella imperiale e la dinastia si era ridotta a una bambina di tre mesi, figlia di Francesco III, Bianca Maria I. La marchesa madre Eleonora Salviati riusc\u00ec a proteggere, seppur labilmente, il decadente dominio e l'imperatore Carlo VI concesse l'investitura nel 1712 a Bianca Maria per s\u00e9 e per gli eredi: la giovane, tuttavia, mor\u00ec di parto a 20 anni nel 1717. Le succedettero formalmente la figlia Bianca Maria II von Sinzendorf Sforza e la nipote Bianca Maria III Doria Sforza, ultima marchesa. Il territorio, occupato nel 1796 da Napoleone Bonaparte, sar\u00e0 poi incorporato nell'Impero austriaco."}
{"id": "5402283", "revid": "1632387", "url": "https://it.wikipedia.org/wiki?curid=5402283", "title": "Burial (Extol)", "text": "Burial \u00e8 il primo album in studio del gruppo musicale metal norvegese Extol, pubblicato nel 1998."}
{"id": "5402286", "revid": "599013", "url": "https://it.wikipedia.org/wiki?curid=5402286", "title": "Cattedrale di Santa Maria (Sandakan)", "text": "La cattedrale di Santa Maria (in inglese: \"St. Mary's Cathedral\"), \u00e8 la chiesa cattedrale della diocesi di Sandakan e si trova nella citt\u00e0 di Sandakan, in Malaysia.\nStoria.\nNel corso del XIX era stata eretta una prefettura con sede a Labuan, un'isola sulla costa nord-occidentale del Borneo. In periodo vennero istituite nel territorio della prefettura diverse stazioni missionarie, tra cui la missione St. Mary di Sandakan, una piccola citt\u00e0 situata sulla costa nord-est del Borneo.\nLa prima chiesa era costituita da un'umile \"attap\", una capanna di legno. Nel 1952 padre Anthony Mulders inizi\u00f2 i lavori per l'odierna cattedrale e l'intero complesso della missione, completati nel 1961. Nello stesso anno venne celebrata la consacrazione della chiesa da parte del vescovo James Buis, vicario apostolico di Jesselton."}
{"id": "5402287", "revid": "1632387", "url": "https://it.wikipedia.org/wiki?curid=5402287", "title": "Undeceived", "text": "Undeceived \u00e8 il secondo album in studio del gruppo musicale metal norvegese Extol, pubblicato nel 2000."}
{"id": "5402302", "revid": "1494169", "url": "https://it.wikipedia.org/wiki?curid=5402302", "title": "Synergy", "text": ""}
{"id": "5402305", "revid": "619191", "url": "https://it.wikipedia.org/wiki?curid=5402305", "title": "Nomad (studio)", "text": ""}
{"id": "5402308", "revid": "380654", "url": "https://it.wikipedia.org/wiki?curid=5402308", "title": "Kalisto", "text": "Nel 2006 ha fatto il suo debutto nel wrestling combattendo mascherato con il ring name di Samuray del Sol nel circuito indipendente statunitense. Dopo essersi affermato come uno dei principali \"high-flyer\", ha iniziato a lavorare per le maggiori federazioni indipendenti tra cui la Combat Zone Wrestling, Independent Wrestling Association Mid-South, National Wrestling Alliance, Pro Wrestling Guerrilla e la Dragon Gate USA. Quello stesso anno ha debuttato nella l'Asistencia Asesor\u00eda y Administraci\u00f3n, dove si esibiva come Octag\u00f3n Jr.\nNel maggio 2013 ha firmato un contratto con la WWE ed \u00e8 stato assegnato al roster di \"NXT\", dove venne rinominato Kalisto. Nel settembre 2014 form\u00f2 un tag team insieme a Sin Cara con il nome The Lucha Dragons e il duo vinse una volta l'NXT Tag Team Championship. Nel febbraio 2015 i Lucha Dragons vennero promossi nel main roster della WWE. Nel gennaio 2016 vinse lo United States Championship, il suo primo titolo singolo nella WWE, per due volte. Nel 2017 vinse una volta il Cruiserweight Championship. Nel 2021, dopo aver lasciato la WWE, torn\u00f2 nella AAA.\nCarriera.\nWWE (2013\u20132021).\n\"NXT\" (2013\u20132014).\nNel maggio 2013 \u00e8 stato riportato che Rodriguez ha firmato un contratto con la WWE. Il 29 agosto \u00e8 stato rivelato che il ring name di Rodriguez \u00e8 Kalisto. Kalisto ha debuttato il 20 settembre in un house show di NXT sconfiggendo Baron Corbin. Nell'aprile 2014 ha formato un tag team con El Local, con cui ha fatto il suo debutto televisivo nella puntata di \"NXT\" dell'8 maggio sconfiggendo i Legionnaires (Marcus Louis e Sylvester Lefort) in un tag team match. Kalisto e El Local sono stati sconfitti dagli Ascension (Konnor e Viktor) per l'NXT Tag Team Championship il 29 maggio a NXT TakeOver.\nThe Lucha Dragons (2014\u20132015).\nKalisto ha in seguito formato un tag team con Sin Cara e hanno vinto contro i Vaudevillians l'NXT Tag Team Championship l'11 settembre 2014 a , per poi perderli nella puntata di \"NXT\" del 28 gennaio 2015 a favore di Blake e Murphy.\nI Lucha Dragons hanno fatto il loro debutto nel roster principale nella puntata di \"Raw\" del 30 marzo 2015, la notte dopo WrestleMania 31. Hanno lottato e vinto insieme al New Day (Big E, Kofi Kingston e Xavier Woods) contro gli Ascension (Konnor e Viktor), Cesaro e Tyson Kidd. Nella puntata di \"Raw\" del 20 aprile i Lucha Dragons hanno perso per \"countout\" un match contro il New Day che avrebbe determinato i contendenti n\u00b01 al WWE Tag Team Championship detenuti da Cesaro e Kidd.\nNella seconda met\u00e0 del 2015 hanno continuato a lottare per il WWE Tag Team Championship detenuti dai Prime Time Players (Titus O'Neil e Darren Young): il 23 agosto a SummerSlam i Lucha Dragons hanno avuto l'opportunit\u00e0 di conquistare i titoli in un Fatal 4-Way Tag Team match che includeva anche i Los Matadores e il New Day, che ha vinto il titolo quando Kofi Kingston ha schienato Diego dei Los Matadores. Nel mese di novembre \u00e8 stato annunciato un torneo per il vacante WWE World Heavyweight Championship a cui Kalisto ha preso parte sconfiggendo Ryback al primo turno ma \u00e8 stato eliminato da Alberto Del Rio nei quarti di finale. Frattanto, i Lucha Dragons hanno avuto un'altra opportunit\u00e0 di conquistare il titolo, questa volta detenuto dal New Day: Kalisto e Sin Cara riuscivano sempre a trionfare contro il New Day in match non titolati, fallendo al contrario l'assalto ai titoli in numerose occasioni, come il 13 dicembre a (in un Triple Threat Ladder match che includeva anche gli Usos) e nella puntata di \"SmackDown\" del 22 dicembre.\nUnited States Champion (2015\u20132016).\nDopo che Sin Cara si \u00e8 infortunato nella puntata di \"Raw\" del 28 dicembre, Kalisto ha iniziato a lottare in singolo e, supportato da John Cena, ha sconfitto Alberto Del Rio, detentore dello United States Championship, nella puntata di \"SmackDown\" del 7 gennaio 2016, ripetendosi poi nella puntata di \"Raw\" dell'11 gennaio 2016, dove ha sconfitto Del Rio per vincere lo United States Championship, il suo primo titolo da singolo del roster principale, perdendolo nella puntata di \"SmackDown\" del 14 gennaio (a causa dell'intervento di King Barrett) e infine riconquistarlo per la seconda volta il 24 gennaio alla Royal Rumble contro lo stesso Del Rio. Ha difeso con successo il titolo per la prima volta nella puntata di \"SmackDown\" del 28 gennaio, quando ha sconfitto Neville. La rivalit\u00e0 tra Kalisto e Del Rio \u00e8 culminata in un 2-out-of-3 Falls match valido per lo United States Championship nel \"Kick-off\" di Fastlane, dove Kalisto ha avuto la meglio per 2-1. In seguito assiste al match tra il suo partner Sin Cara e Ryback, nella puntata di \"Raw\" del 14 marzo; Sin Cara \u00e8 stato sconfitto e Ryback ha lanciato una sfida a Kalisto per lo United States Championship a WrestleMania 32, sfida che Kalisto ha accettato in un'intervista con Michael Cole. Il 3 aprile, nel \"Kick-off\" di WrestleMania 32, Kalisto ha difeso con successo il titolo contro Ryback. I Lucha Dragons tornano insieme nella puntata di \"SmackDown\" del 7 aprile dove affrontano i Vaudevillains (Aiden English e Simon Gotch), loro vecchi avversari ad \"NXT\", al loro match di debutto ma vengono sconfitti. Nella puntata di \"Raw\" dell'11 aprile viene indetto un torneo per decretare i contendenti n\u00b01 al WWE Tag Team Championship detenuti dal New Day: i Lucha Dragons affrontano ai quarti di finale i Dudley Boyz ma, a seguito di un leggero infortunio di Kalisto durante il match, Sin Cara \u00e8 stato costretto a lottare da solo, venendo per\u00f2 schienato da Bubba Ray Dudley dopo una \"3D\" con D-Von Dudley, causando dunque la sconfitta e l'eliminazione dei Lucha Dragons. Nella puntata di \"SmackDown\" del 21 aprile viene sconfitto da Ryback in un match non titolato, il quale si \u00e8 preso la sua rivincita dopo WrestleMania 32. Il 1\u00ba maggio, nel \"Kick-off\" di Payback, Kalisto ha difeso con successo per la seconda volta lo United States Championship contro Ryback. Inizia subito dopo una faida con Rusev, diventato da poco contendente n\u00b01 allo United States Championship dopo aver vinto una 20-man Battle Royal il 2 maggio a \"Raw\". Il 9 maggio Kalisto aiuta Sin Cara a sconfiggere proprio Rusev, colpendo il bulgaro con un calcio alla testa mentre l'arbitro era distratto da Lana e permettendo dunque a Sin Cara di schienare il bulgaro con un roll-up. Il 12 maggio a \"SmackDown\", per\u00f2, Rusev sconfigge Sin Cara nel rematch dopo che Kalisto, al tavolo di commento, era stato attaccato da Lana. Nella puntata di \"Raw\" del 16 maggio viene sconfitto da Alberto Del Rio e brutalmente attaccato nel finale da Rusev, che in precedenza aveva colpito ripetutamente Sin Cara. Il 22 maggio, a Extreme Rules, Kalisto ha perso lo United States Championship contro Rusev dopo 119 giorni di regno. Nella puntata di \"SmackDown\" del 26 maggio Kalisto \u00e8 stato nuovamente sconfitto da Rusev nel rematch titolato. Il 19 giugno nel \"Kick-off\" di Money in the Bank i Lucha Dragons hanno trionfato sui Dudley Boyz.\nNella puntata di \"Raw\" del 18 luglio Kalisto e Sin Cara hanno deciso di separarsi amichevolmente per prendere strade differenti, in vista dell'imminente divisione dei roster del giorno dopo. Ciononostante, quella stessa sera, \u00e8 intervenuto per aiutare Sin Cara al termine del suo match contro Baron Corbin (in cui Sin Cara \u00e8 stato sconfitto).\nCon la Draft Lottery avvenuta nella puntata di \"SmackDown\" del 19 luglio, Kalisto \u00e8 stato trasferito nel roster di \"SmackDown\". Nella puntata di \"SmackDown\" del 26 luglio Kalisto ha partecipato ad una Battle Royal per determinare uno dei sei sfidanti del Six-Pack Challenge match per determinare il contendente n\u00b01 al WWE World Championship di Dean Ambrose ma \u00e8 stato eliminato da Kane. Nella puntata di \"SmackDown\" del 2 agosto ha preso parte ad un Triple Threat match che comprendeva anche Apollo Crews e Baron Corbin per decretare lo sfidante all'Intercontinental Championship di The Miz ma il match \u00e8 stato vinto da Crews che ha schienato proprio Kalisto. Nel backstage, durante la stessa serata, \u00e8 stato brutalmente attaccato da Baron Corbin e la stessa scena si \u00e8 ripetuta nella successiva puntata di \"SmackDown\" del 16 agosto. Kalisto, in seguito, ha subito un infortunio non meglio identificato che lo ha costretto a restare fuori dalle scene. Kalisto \u00e8 tornato dall'infortunio il 22 ottobre durante un house show. Nella puntata di \"SmackDown\" dell'8 novembre Kalisto ha fatto inoltre il suo ritorno nello show, dove avrebbe dovuto affrontare Baron Corbin ma, a causa di un infortunio alla caviglia del \"Lone Wolf\", l'incontro non \u00e8 nemmeno iniziato. Successivamente, ha ottenuto un match titolato per Survivor Series per il Cruiserweight Championship di The Brian Kendrick dove, se Kalisto avesse vinto, l'intera divisione dei pesi leggeri sarebbe passata al roster di \"SmackDown\".\nNella puntata di \"SmackDown 900 Live\" del 15 novembre Kalisto ha sconfitto Oney Lorcan. Il 20 novembre, a Survivor Series, Kalisto \u00e8 stato sconfitto da The Brian Kendrick per squalifica a causa dell'intervento di Baron Corbin ai danni dello stesso Kendrick, facendo s\u00ec che questi mantenesse il WWE Cruiserweight Championship. Nella puntata di \"SmackDown\" del 22 novembre Kalisto ha affrontato The Miz per l'Intercontinental Championship ma \u00e8 stato sconfitto a causa dell'ennesima interferenza di Baron Corbin. Nella puntata di \"SmackDown\" del 29 novembre Kalisto e Dolph Ziggler hanno sconfitto The Miz e Baron Corbin per squalifica a causa di una sediata di quest'ultimo su Kalisto mentre stava schienando The Miz dopo la \"Salida del Sol\". Il 4 dicembre a Kalisto \u00e8 stato sconfitto da Baron Corbin in un Chairs match. Nella puntata di \"SmackDown\" del 6 dicembre Kalisto \u00e8 stato nuovamente sconfitto da Corbin nel rematch di TLC. Nella puntata di \"SmackDown\" del 3 gennaio 2017 Kalisto \u00e8 corso in aiuto di Dolph Ziggler alla fine del suo match perso contro Baron Corbin ma, inaspettatamente, il wrestler mascherato \u00e8 stato colpito da un Superkick dello \"Showoff\", facendo presagire un possibile turn heel di quest'ultimo. Nella puntata di \"SmackDown\" del 10 gennaio Kalisto ha affrontato e sconfitto Dolph Ziggler grazie ad un roll-up ma, nel post match, \u00e8 stato brutalmente attaccato dallo \"Showoff\" con una sedia. Nella puntata di \"SmackDown\" del 24 gennaio Kalisto \u00e8 stato sconfitto da Dolph Ziggler. Il 29 gennaio Kalisto ha partecipato al Royal Rumble match dell'omonimo pay-per-view entrando col numero 3 ma \u00e8 stato eliminato da Braun Strowman dopo otto minuti e diciassette secondi di permanenza. Nella puntata di \"SmackDown\" del 31 gennaio Kalisto \u00e8 stato sconfitto per la seconda volta da Dolph Ziggler. Il 12 febbraio, ad Elimination Chamber, Kalisto e Apollo Crews hanno sconfitto Dolph Ziggler in un 2-on-1 Handicap match. Nella puntata di \"SmackDown\" del 21 febbraio Kalisto ha partecipato ad una 10-Man Battle Royal per decretare lo sfidante di Bray Wyatt a WrestleMania 33 per il WWE Championship ma \u00e8 stato eliminato. Il 2 aprile, nel \"Kick-off\" di WrestleMania 33, Kalisto ha partecipato all'annuale Andr\u00e9 the Giant Memorial Battle Royal ma \u00e8 stato eliminato da Braun Strowman.\nCruiserweight Champion e varie faide (2017\u20132018).\nCon lo \"Shake-up\" del 10 aprile Kalisto \u00e8 stato trasferito nel roster di \"Raw\". Il 17 aprile, a \"Raw\", Kalisto \u00e8 stato brutalmente attaccato da Braun Strowman, che lo ha trascinato per terra per poi buttarlo in un bidone dell'immondizia. Infatti, nella successiva puntata di \"Raw\" del 24 aprile, Kalisto ha sconfitto Strowman in un Dumpster match ma, nel post match, \u00e8 stato brutalmente attaccato dall'avversario. Nella puntata di \"Raw\" del 22 maggio Kalisto ha sconfitto Apollo Crews. Nella puntata di \"Raw\" del 29 maggio Kalisto \u00e8 stato sconfitto da Titus O'Neil. Il 4 giugno, nel \"Kick-off\" di Extreme Rules, Kalisto ha sconfitto per la seconda volta Apollo Crews. Nella puntata di \"Raw\" del 5 giugno Kalisto ha sconfitto Titus O'Neil. Nella puntata di \"Raw\" del 12 giugno Kalisto \u00e8 stato sconfitto da Apollo Crews. Nella puntata di \"Main Event\" del 23 giugno Kalisto ha sconfitto Rhyno. Nella puntata di \"Main Event\" del 7 luglio Kalisto ha sconfitto Scott Dawson. Nella puntata di \"Raw\" del 31 luglio Kalisto \u00e8 stato sconfitto da Elias. Nella puntata di \"Main Event\" dell'11 agosto Elias ha sconfitto nuovamente Kalisto. Nella puntata di \"Main Event\" dell'18 agosto Kalisto ha sconfitto Curt Hawkins. Nella puntata di \"Raw\" del 28 agosto Kalisto ha partecipato ad una Battle Royal per determinare il contendente n\u00b01 all'Intercontinental Championship di The Miz ma \u00e8 stato eliminato da Bo Dallas e Curtis Axel. Nella puntata di \"Main Event\" dell'8 settembre Kalisto \u00e8 stato sconfitto da Elias. Nella puntata di \"Raw\" dell'11 settembre Kalisto \u00e8 stato nuovamente sconfitto da Elias.\nNella puntata di \"Raw\" del 2 ottobre Kalisto \u00e8 entrato ufficialmente nella divisione dei pesi leggeri di \"Raw\" e ha avuto un confronto con il Cruiserweight Champion Enzo Amore, colpendolo con la \"Salida del Sol\". Nella puntata di \"205 Live\" del 3 ottobre Kalisto ha fatto il suo debutto nella divisione dei pesi leggeri di \"Raw\" sconfiggendo Ariya Daivari. Nella puntata di \"Raw\" del 9 ottobre Kalisto ha sconfitto Enzo Amore in un Lumberjack match, conquistando cos\u00ec il Cruiserweight Championship per la prima volta. Nella puntata di \"205 Live\" del 10 ottobre Kalisto e Mustafa Ali hanno sconfitto Ariya Daivari e Enzo Amore. Nella puntata di \"205 Live\" del 17 ottobre Kalisto e Mustafa Ali hanno sconfitto nuovamente Ariya Daivari e Enzo Amore. Il 22 ottobre, a , Kalisto ha perso il titolo contro Enzo Amore dopo 13 giorni di regno. Nella puntata di \"Raw\" del 23 ottobre Kalisto, Cedric Alexander, Gran Metalik, Mustafa Ali e Rich Swann hanno sconfitto Enzo Amore, Ariya Daivari, Drew Gulak, Noam Dar e Tony Nese. Nella puntata di \"205 Live\" del 24 ottobre Kalisto ha sconfitto Enzo Amore per squalifica ma quest'ultimo ha comunque mantenuto il Cruiserweight Championship. Nella puntata di \"Raw\" del 30 ottobre Kalisto ha sconfitto Drew Gulak. Nella puntata di \"205 Live\" del 7 novembre Kalisto ha sconfitto Gentleman Jack Gallagher. Nella puntata di \"Raw\" del 13 novembre Kalisto e Akira Tozawa sono stati sconfitti da Drew Gulak e Enzo Amore. Nella puntata di \"205 Live\" del 14 novembre Kalisto ha sconfitto Drew Gulak. Il 19 novembre, nel \"Kick-off\" di Survivor Series, Kalisto ha affrontato Enzo Amore per il Cruiserweight Championship ma \u00e8 stato sconfitto. Nella puntata di \"205 Live\" del 28 novembre Kalisto ha sconfitto per la seconda volta Gentleman Jack Gallagher ma, nel post match, \u00e8 stato brutalmente attaccato da Gallagher e The Brian Kendrick. Nella puntata di \"205 Live\" del 12 dicembre Kalisto ha sconfitto per la terza volta Gentleman Jack Gallagher. Nella puntata di \"205 Live\" del 19 dicembre Kalisto e Gran Metalik hanno sconfitto The Brian Kendrick e Gentleman Jack Gallagher per squalifica. Nella puntata di \"Main Event\" del 20 dicembre Kalisto ha sconfitto Ariya Daivari. Nella puntata di \"Main Event\" del 27 dicembre Kalisto ha sconfitto Tony Nese.\nLucha House Party (2018\u20132020).\nIl 28 gennaio, nel Kick-off della \"Royal Rumble\", Kalisto, Gran Metalik e Lince Dorado sconfissero Drew Gulak, Gentleman Jack Gallagher e TJP. Nella puntata di \"205 Live\" del 6 febbraio Kalisto sconfisse Lince Dorado negli ottavi di finale di un torneo per la riassegnazione del Cruiserweight Championship. Nella puntata di \"205 Live\" del 27 febbraio Kalisto venne sconfitto da Roderick Strong nei quarti di finale del torneo per la riassegnazione del Cruiserweight Championship, venendo dunque eliminato. Nella puntata di \"205 Live\" del 27 marzo Kalisto partecip\u00f2 ad un Fatal 4-Way match che comprendeva anche Akira Tozawa, Buddy Murphy e TJP con in palio una futura opportunit\u00e0 titolata al Cruiserweight Championship ma il match venne vinto da Murphy. Nella puntata di \"205 Live\" del 24 aprile Kalisto vinse un Gauntlet match eliminando per ultimo Drew Gulak, diventando il contendente n\u00b01 al Cruiserweight Championship di Cedric Alexander. Il 27 aprile, a \"Greatest Royal Rumble\", Kalisto affront\u00f2 Alexander per il Cruiserweight Championship ma venne sconfitto. Nella puntata di \"Raw\" del 17 dicembre Kalisto e Lince Dorado parteciparono un Fatal 4-Way match che includeva anche gli AOP (Akam e Rezar), il B-Team (Bo Dallas e Curtis Axel) e i Revival (Dash Wilder e Scott Dawson) per determinare i contendenti n\u00b01 al Raw Tag Team Championship di Bobby Roode e Chad Gable ma il match venne vinto dai Revival. Nella puntata di \"205 Live\" del 2 gennaio 2019 Kalisto sconfisse Lio Rush guadagnando l'accesso al Fatal 4-Way match per il Cruiserweight Championship alla \"Royal Rumble\". Il 27 gennaio, nel \"Kick-off\" della \"Royal Rumble\", Kalisto partecip\u00f2 ad un Fatal 4-Way match per il Cruiserweight Championship che comprendeva anche il campione Buddy Murphy, Akira Tozawa e Hideo Itami ma il match venne vinto da Murphy. Nella puntata di \"205 Live\" del 26 febbraio Kalisto venne sconfitto da Tony Nese nei quarti di finale di un torneo per determinare lo sfidante di Buddy Murphy per il Cruiserweight Championship a \"WrestleMania 35\". Il 7 aprile, nel Kick-off di \"WrestleMania 35\", Kalisto partecip\u00f2 all'Andr\u00e9 the Giant Memorial Battle Royal ma venne eliminato da Andrade. Il 7 giugno, a \"Super ShowDown\", i Lucha House Party vennero sconfitti da Lars Sullivan in un 3-on-1 Handicap match per squalifica. Nella puntata di \"205 Live\" del 6 agosto Kalisto partecip\u00f2 ad un Six-pack Challenge match che comprendeva anche Akira Tozawa, Ariya Daivari, Gentleman Jack Gallagher, Oney Lorcan e Tony Nese per determinare il contendente n\u00b01 al Cruiserweight Championship di Drew Gulak ma il match venne vinto da Lorcan. Nella puntata di \"SmackDown\" dell'11 ottobre i Lucha House Party vennero trasferiti appunto nel roster dello show blu. Il 24 novembre, nel Kick-off di \"Survivor Series\", Kalisto partecip\u00f2 ad un Triple Threat match per l'NXT Cruiserweight Championship che comprendeva anche il campione Lio Rush e Akira Tozawa ma l'incontro venne vinto da Rush. Dopo un lungo infortunio alla spalla, Kalisto torn\u00f2 a sorpresa nella puntata di \"SmackDown\" del 14 agosto 2020 aiutando Gran Metalik e Lince Dorado contro gli SmackDown Tag Team Champions Cesaro e Shinsuke Nakamura, permettendo in particolare a Metalik di sconfiggere Nakamura. Il 27 settembre, a \"Clash of Champions\", Kalisto e Lince Dorado affrontarono Cesaro e Nakamura per lo SmackDown Tag Team Championship ma vennero sconfitti. Durante questo periodo, inoltre, ci furono dei continui screzi tra Kalisto e gli altri due membri dei Lucha House Party, segnando progressivamente il suo allontanamento dal gruppo. In seguito, per effetto del Draft del 12 ottobre, Kalisto rimase a \"SmackDown\", mentre Metalik e Dorado passarono a \"Raw\", segnando l'allontanamento di Kalisto dai Lucha House Party.\nUltime apparizioni (2020\u20132021).\nIl 22 novembre 2020, nel Kick-off di \"Survivor Series 2020\", Kalisto partecip\u00f2 ad una Battle Royal tra \"Raw\" e \"SmackDown\" ma venne eliminato da Cedric Alexander. Successivamente, Kalisto apparve nel backstage di \"SmackDown\", spesso interagendo con Sasha Banks. Il 9 aprile 2021, nella puntata speciale \"WrestleMania SmackDown\", Kalisto prese parte all'Andr\u00e9 the Giant Memorial Battle Royal ma venne eliminato da Lince Dorado.\nIl 15 aprile 2021 Kalisto venne licenziato dalla WWE.\nAll Elite Wrestling (2021).\nIl 3 novembre 2021 a \"Dynamite\" debutt\u00f2 nella All Elite Wrestling come Samuray del Sol collaborando con Aereo Star in un match contro gli FTR con in palio i AAA World Tag Team Championship ma il match venne vinto dai campioni."}
{"id": "5402311", "revid": "619191", "url": "https://it.wikipedia.org/wiki?curid=5402311", "title": "Ordet (studio)", "text": ""}
{"id": "5402317", "revid": "287204", "url": "https://it.wikipedia.org/wiki?curid=5402317", "title": "Westchester Knicks 2014-2015", "text": "La stagione 2014-15 dei Westchester Knicks fu la 1\u00aa nella NBA D-League per la franchigia.\nI Westchester Knicks arrivarono quinti nella \"Atlantic Division\" con un record di 10-40, non qualificandosi per i play-off."}
{"id": "5402318", "revid": "1632387", "url": "https://it.wikipedia.org/wiki?curid=5402318", "title": "Synergy (Extol)", "text": "Synergy \u00e8 il terzo album in studio del gruppo musicale metal norvegese Extol, pubblicato nel 2003."}
{"id": "5402319", "revid": "619191", "url": "https://it.wikipedia.org/wiki?curid=5402319", "title": "Magic Bus (studio)", "text": ""}
{"id": "5402320", "revid": "1632387", "url": "https://it.wikipedia.org/wiki?curid=5402320", "title": "The Blueprint Dives", "text": "The Blueprint Dives \u00e8 il quarto album in studio del gruppo musicale metal norvegese Extol, pubblicato nel 2005."}
{"id": "5402324", "revid": "1776051", "url": "https://it.wikipedia.org/wiki?curid=5402324", "title": "Extol (album)", "text": "Extol \u00e8 il quinto album in studio del gruppo musicale metal norvegese Extol, pubblicato nel 2013."}
{"id": "5402328", "revid": "1318658", "url": "https://it.wikipedia.org/wiki?curid=5402328", "title": "Imposta sul valore aggiunto (Italia)", "text": "L'imposta sul valore aggiunto \u00e8 un'imposta indiretta su tutti i beni e servizi scambiati in Italia, introdotta per la prima volta nel 1972 e attualmente presente.\nL'aliquota IVA principale in Italia \u00e8 pari al 22% del prezzo sulle transazioni effettuate da consumatori finali, con alcune eccezioni.\nRappresenta una delle principali forme di entrate tributarie nel bilancio statale. Nel 2009, il suo gettito \u00e8 stato pari a 102,33 miliardi di euro.\nStoria.\nIl 25 marzo 1957 l'Italia stipula, con altri cinque stati europei (Belgio, Francia, Germania, Lussemburgo e Paesi Bassi), due trattati precursori della Comunit\u00e0 europea, uno dei quali sancisce la nascita della Comunit\u00e0 economica europea (CEE). Tra i vari obiettivi del trattato, vi era quello di armonizzare il sistema fiscale (vedi parte 3, titolo VII) verso una futura integrazione economica di una Unione europea.\nQuesto obiettivo viene portato avanti nel successivo Trattato di fusione del 8 aprile 1965, che istituisce il Consiglio unico CEE, antesignano del Consiglio dell'Unione europea. Questo consiglio, nella riunione del 11 aprile 1967, adotta una prima direttiva in materia di \u201c\"armonizzazione delle legislazioni degli Stati membri relative alle imposte sulla cifra d'affari\"\u201d, la direttiva 67/227/CEE, che fa seguito agli articoli 99 e 100 del trattato istitutivo della CEE. Nella direttiva si descrive, nei principi fondamentali, un sistema comune di imposta sul valore aggiunto che \u201c\"consiste nell'applicare ai beni ed ai servizi un'imposta generale sul consumo esattamente proporzionale al prezzo dei beni e dei servizi, qualunque sia il numero di transazioni intervenute nel processo di produzione e di distribuzione antecedente alla fase dell'imposizione\"\u201d (comma 1 dell'art.2). Nella direttiva 67/228/CEE (la \"seconda direttiva\") si trova la descrizione dettagliata della nuova imposta.\nLa direttiva viene recepita, con rimpiazzo di undici imposte e bolli antecedenti, tra cui l'imposta generale sulle entrate, le imposte sul consumo del sale, di cartine per sigarette, sulle acque da tavola, sulla pubblicit\u00e0, sui pedaggi autostradali, sulle utenze economiche, con la Legge 825 del 9 ottobre 1971, art.5 (legge che ha anche introdotto l'imposta sul reddito delle persone fisiche - art.2, dell'imposta sul reddito delle persone giuridiche - art.3 e dell'imposta locale sui redditi - art.4, l'imposta comunale sull'incremento di valore degli immobili - art.6).\nLa relativa disciplina fu del Decreto del presidente della Repubblica n. 633 del 26 ottobre 1972, pi\u00f9 volte modificato. All'entrata in vigore, il 1\u00ba gennaio 1973, l'aliquota ordinaria, quella applicabile alla maggior parte di beni o servizi, fu stabilita nella misura del 12% (come riportato nella Gazzetta Ufficiale n.263 del 16 ottobre 1971 e nella n.292 del 11 novembre 1972, supplemento ordinario n. 1), portata al 14% nel 1977, al 15% nel 1980, al 18% nel 1982, al 19% nel 1988, al 20% nel 1997. Con D.L. n. 138 del 13 agosto 2011, convertito in legge il 14 settembre 2011, con applicazione dal 17 settembre, l'aliquota ordinaria \u00e8 salita al 21%. \nCon la Legge di stabilit\u00e0 2013 (approvata con legge n. 228 del 24 dicembre 2012 e pubblicata sulla Gazzetta ufficiale n. 302 del 29 dicembre 2012), il 1\u00ba ottobre 2013 \u00e8 avvenuto l'aumento di un ulteriore punto percentuale e l'aliquota ordinaria dell'IVA ha raggiunto il 22%, mentre \u00e8 rimasta al 4% per beni alimentari, di prima necessit\u00e0 e beni agricoli, e al 10% per i beni e prodotti turistici e per le opere edili (esclusa la vendita degli immobili).\nLa disciplina della parte relativa agli scambi intracomunitari \u00e8 contenuta nel D.L. n. 331 del 30 agosto 1993.\nCaratteristiche.\nL'IVA \u00e8 un'imposta generale sui consumi, il cui calcolo si basa solo sull'incremento di valore che un bene o un servizio acquista a ogni passaggio economico (valore aggiunto), a partire dalla produzione fino ad arrivare al consumo finale del bene o del servizio stesso. Nel valore aggiunto sono comprese eventuali accise, ossia tasse sulla produzione o fornitura che il venditore rigira al consumatore finale.\nMediante un sistema di detrazione e rivalsa, l'imposta grava sul consumatore finale, invece per il soggetto passivo d'imposta \u2013 ad esempio l'imprenditore o il professionista\u00a0\u2013 l'IVA resta neutrale.\nInfatti il soggetto passivo d'imposta, cio\u00e8 colui che cede beni o servizi, detrae l'imposta pagata sugli acquisti di beni e servizi effettuati nell'esercizio d'impresa, arte o professione, dall'imposta addebitata (a titolo di rivalsa) agli acquirenti dei beni o dei servizi prestati.\nL'IVA pertanto rappresenta un costo solo per i soggetti che non possono esercitare il diritto alla detrazione e quindi, in generale, per i consumatori finali.\nNell'applicazione dell'imposta sul valore aggiunto occorre quindi distinguere il contribuente di fatto (il consumatore finale), che pur non essendo soggetto passivo dell'imposta ne sopporta l'onere economico e il contribuente di diritto (di norma un imprenditore o un professionista) su cui gravano gli obblighi del soggetto passivo d'imposta, sebbene per lui l'imposta resti neutrale.\nRicapitolando un tributo di tipo impositivo che si presenta come:\nEsempio.\nUn commerciante acquista materia prima per un valore di 1.000 euro, per cui pagher\u00e0 1.220 euro, essendo l'IVA pari a 220 euro (22%). Supponiamo che, a seguito di una serie di lavorazioni effettuate su di essa, il valore del prodotto lavorato sia di 1.200 euro. Al momento della vendita il consumatore finale pagher\u00e0 al commerciante una somma di 1.464 euro (1.200 + 22% di IVA ovvero 264 euro= 1.464). La somma che il commerciante deve versare allo Stato \u00e8 di 264\u00a0\u2013 220 = 44 euro (IVA che il commerciante ha ricevuto dal consumatore finale al netto di quella versata per acquistare la materia prima).\nIn questo senso il commerciante \u00e8 soggetto passivo d'imposta e pu\u00f2 detrarre l'imposta pagata sugli acquisti (i 220 euro pagati all'acquisto della materia prima) dall'imposta addebitata sulle vendite (i 264 euro versati dal consumatore finale al commerciante).\nInoltre, il commerciante \u00e8 neutrale rispetto all'IVA: ha ricevuto dal consumatore finale 264 euro, ne ha versati 220 all'acquisto della materia prima e 44 allo Stato (quindi in termini di IVA non ha ricavato n\u00e9 perso nulla).\nIl consumatore finale, invece, che non rivende la merce, n\u00e9 ne aumenta il valore, ma la utilizza per i suoi scopi, sopporta il peso dell'IVA versata allo Stato, ossia non detrae nulla.\nPresupposti.\nTre presupposti devono essere rispettati perch\u00e9 un'operazione sia assoggettata a IVA:\nLe operazioni si considerano eseguite e quindi l'imposta deve essere applicata nel seguente momento (momento impositivo):\nSi noti che al momento impositivo dell'operazione nasce il debito dell'imposta nei confronti dello Stato (si dice che l'imposta diventa esigibile) e il soggetto passivo deve versarla all'Erario con le liquidazioni periodiche previste; inoltre a partire dal momento impositivo delle operazioni decorrono i termini previsti dalla legge per adempiere agli obblighi contabili, come l'emissione della fattura o dello scontrino o della ricevuta fiscale.\nFanno eccezione alla regola dell'esigibilit\u00e0 immediata alcune operazioni; per esse il debito d'imposta non nasce al momento dell'emissione della fattura ma all'atto del pagamento del corrispettivo. Si tratta delle operazioni effettuate dalle imprese e dai professionisti con un volume d'affari non superiore a 2 milioni di euro per le quali si eserciti la relativa opzione, nonch\u00e9 di quelle svolte in favore di amministrazioni pubbliche, le quali hanno tempi di pagamento molto lunghi e pertanto, applicando le regole ordinarie dell'esigibilit\u00e0 immediata, i loro creditori dovrebbero pagare un'imposta che reincasserebbero solo dopo parecchio tempo.\nIl problema dell'evasione.\nPoich\u00e9 il pagamento dell'IVA \u00e8 basato su scontrini, ricevute fiscali e fatture, per l'IVA \u00e8 diffuso il fenomeno dell'evasione.\nVi sono due scenari. In uno il contribuente di diritto (impresa o lavoratore autonomo) incassa l'IVA dal contribuente di fatto (cliente/committente, consumatore) senza emettere n\u00e9 scontrino, n\u00e9 ricevuta fiscale, n\u00e9 fattura. L'impresa o il lavoratore autonomo non dichiara e quindi non versa l'IVA. Questo primo scenario, diffuso nel commercio o comunque quando il prezzo della merce \u00e8 comprensivo di IVA per prassi (in pratica quando i prezzi sono esposti e non ci possono essere fraintendimenti) \u00e8 a vantaggio del solo fornitore e il cliente non ha alcun interesse a richiedere lo scontrino (perch\u00e9 tanto l'IVA la paga e non pu\u00f2 scaricarla, essendo persona fisica).\nNel secondo scenario il fornitore, per es. un libero professionista o un artigiano (oppure un'impresa nei confronti di un'altra impresa), collude con il committente/cliente, offrendo uno sconto pari all'IVA in cambio della rinuncia alla ricevuta fiscale o alla fattura. Il vantaggio per il cliente \u00e8 ovvio: risparmio dell'IVA con minimo rischio. Per il contribuente di diritto, non essendoci traccia della transazione, il guadagno non appare nella dichiarazione dei redditi con conseguente evasione di imposta sul reddito nonch\u00e9 contributiva (di ordine previdenziale ed eventualmente assicurativa). In questo secondo scenario, il cliente ha un vantaggio, il fornitore ne ha due (non solo evade l'IVA ma - quota parte - anche le imposte e i contributi), chi ci rimette parecchio \u00e8 il fisco e gli enti previdenziali e assicurativi. I cittadini debbono denunciare, fornendo le proprie generalit\u00e0, i tentativi di collusione per evasione IVA alla Guardia di Finanza. Esiste un sito che permette segnalazioni anonime in cui neanche l'evasore viene identificato, allo scopo di raccogliere dati sull'evasione dell'IVA.\nUn'altra classica forma di evasione dell'IVA \u00e8 quella per cui un titolare di partita IVA (impresa o lavoratore autonomo) scarica la quota IVA di una fattura ricevuta da un fornitore anche se la spesa non potrebbe essere imputata come costo dell'attivit\u00e0 d'impresa o professionale (per un'impresa di pulizie l'aspirapolvere \u00e8 un costo inerente alla sua attivit\u00e0 ma per un agente di commercio no). Questo tipo di evasione (registrare in contabilit\u00e0 IVA qualsiasi fattura di acquisto) \u00e8 una pratica assai diffusa, soprattutto nel mondo del lavoro autonomo ove si cerca di attribuire ogni acquisto a \"ragioni professionali\" (classico esempio: la fattura dell'hotel per le vacanze della famiglia).\nPer limitare il cd. divario IVA in Italia, ossia, la differenza tra l'IVA dichiarata e l'IVA pagata dai contribuenti, a partire dal 1\u00ba gennaio 2017, sono entrati in vigore due nuovi adempimenti con il nuovo Spesometro: le comunicazioni IVA trimestrali per le fatture emesse e ricevute, note di variazione, bolle doganali e per le liquidazioni periodiche IVA.\nLe \"false partite IVA\".\nMolto spesso, dei lavoratori di fatto dipendenti, sono \"obbligati\" dal datore di lavoro a prendere la partita IVA e lavorano di fatto come dipendenti pur figurando con una posizione fiscale e previdenziale da lavoratore autonomo.\nUna recente sentenza del 2014 della Commissione Tributaria di Viterbo ha riconosciuto l'insussistenza degli obblighi tributari di IRPEF, IVA e IRAP per un operaio che con partita IVA svolgeva di fatto il lavoro da dipendente, in quanto riconosce l'insussistenza di qualsiasi obbligo tributario in assenza di un rapporto di lavoro autonomo.\nQuesto abuso, consistente nel trasformare o mantenere addetti come lavoratori in proprio quando sono dipendenti di fatto, \u00e8 una pratica assai diffusa in due settori distinti: nell'edilizia/impiantistica da una parte (si tramutano operai in artigiani) e nei servizi del terziario avanzato dall'altra (si convertono impiegati, quadri e dirigenti in liberi professionisti; esempi specifici sono gli studi di ingegneria e architettura e le strutture veterinarie, dove spesso nonostante i lavoratori siano fiscalmente liberi professionisti con partita IVA il rapporto di lavoro \u00e8 nei fatti di dipendenza .\nLe operazioni.\nImportazioni.\nPer importazioni, si intendono gli acquisti di beni mobili provenienti dai paesi non aderenti all'Unione europea, che devono assolvere l'IVA al momento dell'entrata nell'U.E.\u00c8 compito delle autorit\u00e0 doganali emettere un documento denominato bolla doganale, nel quale l'importo del bene viene assoggettato all'aliquota IVA di competenza e all'eventuale dazio: l'importo totale deve essere pagato dall'importatore.\nSolamente all'atto del pagamento dell'IVA in Dogana e dell'eventuale dazio il bene viene svincolato dal deposito doganale e nazionalizzato, entrando nella disponibilit\u00e0 dell'importatore.Per gli scambi di beni tra paesi U.E. (operazioni intracomunitarie) vige una normativa speciale di carattere transitorio.\nEsportazioni.\nPer i beni esportati il cedente (la parte venditrice) non richiede il pagamento dell'imposta al compratore, ma deve comunque emettere la fattura, specificando espressamente la non imponibilit\u00e0 dell'operazione. In ogni caso il cedente deve conservare e registrare le fatture e munirsi della prova dell'effettiva uscita dei beni dal territorio nazionale mediante visto doganale sulla fattura o sul documento di trasporto.\nUn soggetto esportatore abituale (che quindi non applica l'IVA sulle esportazioni dei beni), dopo il rilascio di una lettera d'intenti al suo fornitore o all'Ufficio doganale, pu\u00f2 chiedere che sui suoi acquisti o importazioni di beni non sia applicata l'imposta entro un certo limite stabilito per legge (plafond).\nOperazioni intracomunitarie.\nDal 1993 sono state abolite le barriere doganali tra i paesi aderenti all'Unione europea, e in ambito IVA \u00e8 stato introdotto il regime transitorio della tassazione nello Stato membro di destinazione del bene oggetto dello scambio intracomunitario.\nSecondo questa regola, il soggetto che acquista un bene mobile da un altro soggetto appartenente a un altro Stato dell'Unione europea \u00e8 tenuto a integrare la fattura ricevuta con l'IVA. Tramite il meccanismo del reverse charge, l'importo dell'IVA viene, da un lato, versato allo Stato con una registrazione sul registro delle vendite; dall'altro lato, lo stesso importo pu\u00f2 essere portato in detrazione con una registrazione sul registro degli acquisti.\nOgni scambio di beni rilevante ai fini dell'IVA intracomunitaria deve venire indicato nel modello riepilogativo Intrastat degli acquisti e delle cessioni, da presentarsi all'Agenzia delle Dogane.\nI soggetti passivi IVA di Stati membri UE che intendono effettuare operazioni intracomunitarie devono richiedere presso l'Agenzia delle Entrate del proprio Stato l'iscrizione al V.I.E.S., il Sistema di scambio di informazioni sulle Partite IVA.\nLiquidazione e versamento dell'imposta.\nI soggetti passivi di imposta, ovvero imprese e lavoratori autonomi, cio\u00e8 coloro che hanno diritto alla detrazione sugli acquisti effettuati, devono ogni mese o ogni tre mesi, a seconda delle opzioni esercitate o del proprio volume d'affari, liquidare l'imposta dovuta o a credito verso l'Erario, e infine provvedere a un conguaglio finale annuale.\nLa liquidazione (cio\u00e8 il calcolo dell'imposta) si fa sommando l'IVA incassata dai propri clienti in via di rivalsa e sottraendo da tale importo l'IVA versata ai propri fornitori.\nSe da tale differenza scaturir\u00e0 un debito verso l'erario tale differenza sar\u00e0 versata con il modello F24. Se viceversa scaturir\u00e0 un credito questo potr\u00e0 essere riportato al periodo successivo per essere scalato dalla successiva liquidazione o, a certe condizioni, potr\u00e0 essere chiesto a rimborso o utilizzato in compensazione, cio\u00e8 detratto da altri tributi dovuti dal contribuente.\nClausola di salvaguardia.\nDurante la Grande recessione del 2007 e in conseguenza della Crisi del debito sovrano europeo del 2009, il debito pubblico italiano fu oggetto di forti pressioni da parte dei mercati finanziari. Gli elevati tassi di interesse sul debito, e molteplici declassamenti da parte delle agenzie di rating, portarono il Governo Berlusconi IV, nel tentativo di risanare i conti pubblici e rassicurare gli investitori internazionali, nonch\u00e9 per rispettare i vincoli di bilancio derivanti dal Trattato di Maastricht, ad inserire nella manovra finanziaria di luglio 2011 la cosiddetta \"clausola di salvaguardia\". Essa prevedeva un aumento automatico delle aliquote IVA e delle accise qualora il governo non fosse stato in grado di reperire le risorse necessarie a finanziare la manovra stessa.\nDa allora, le successive manovre di bilancio devono indicare come intendono soddisfare i vincoli di bilancio (e.g., contraendo la spesa pubblica o aumentando le tasse). Qualora i vincoli di bilancio venissero sforati, la clausola di salvaguardia scatterebbe automaticamente, aumentando aliquote IVA e accise.\nVariazione dell'IVA.\nLa normativa italiana sull'IVA impone che su taluni prodotti si abbiano delle riduzioni. In particolare, si fa riferimento alle tabelle allegate alla .\nTale variazione in passato \u00e8 stata anche molto marcata, per esempio in Italia alla fine degli anni '70 venne adottato un inasprimento dell'imposta per alcuni beni, quali ad esempio pellicce, tappeti, le auto di cilindrata oltre 2000cc, mentre le motociclette oltre i 350cc cos\u00ec come i vini e spumanti DOC, imbarcazioni oltre le 18 tonnellate, vennero considerati beni di lusso, di conseguenza erano soggetti ad un'IVA sempre crescente fino ad arrivare al 38%"}
{"id": "5402330", "revid": "619191", "url": "https://it.wikipedia.org/wiki?curid=5402330", "title": "TNK (studio)", "text": ""}
{"id": "5402331", "revid": "306856", "url": "https://it.wikipedia.org/wiki?curid=5402331", "title": "CODA", "text": "Un figlio di persona sorda (in inglese \"child of deaf adult\" o CODA) \u00e8 una persona udente, figlia di una coppia con uno o entrambi i genitori sordi oppure cresciuta da un tutore sordo.\nEtimologia.\nIl termine CODA \u00e8 stato coniato da Millie Brother, fondatrice dell'organizzazione CODA International. Molti CODA conoscono sia il linguaggio parlato che quello dei segni e spesso fungono da \"traduttori\" fra i propri genitori sordi ed il resto del mondo.\nStoria.\nIn Italia.\nIn Italia, non si conosce chi fu il primo dei CODA, ma un personaggio storico e molto conosciuto dalla comunit\u00e0 sorda italiana \u00e8 stato il figlio del fondatore dell'Ente nazionale sordi, Cesare Magarotto.\nOrganizzazione.\nNel mondo.\nA livello internazionale esiste un'organizzazione che raccoglie tutte le associazioni CODA, il CODA International.\nItalia.\nIn Italia \u00e8 stata fondata a novembre del 2014 la CODA Italia, che attualmente conta circa 1000 soci, figli non sordi nati in Italia.\nRegno Unito.\n\u00c8 una delle pi\u00f9 antiche associazioni fondate con lo scopo di aiutarsi a vicenda e conoscere la cultura sorda in Inghilterra, nel Galles, in Scozia ed in Irlanda del Nord: la CODA United Kingdom.\nFrancia.\nAnche la Francia vanta una storia con la fondazione della CODA France.\nCultura di massa.\nDei film hanno tratto delle caratteristiche sui CODA come \"La famiglia B\u00e9lier\" del 2014 ed il remake statunitense \"CODA\" del 2021."}
{"id": "5402354", "revid": "486946", "url": "https://it.wikipedia.org/wiki?curid=5402354", "title": "Marchiol-Emisfero", "text": ""}
{"id": "5402365", "revid": "767487", "url": "https://it.wikipedia.org/wiki?curid=5402365", "title": "Move (gruppo musicale)", "text": "I Move (nome talvolta reso graficamente come m.o.v.e, move o M.O.V.E) sono stati un gruppo musicale giapponese di musica elettronica, attivo dal 1997 al 2013."}
{"id": "5402366", "revid": "767487", "url": "https://it.wikipedia.org/wiki?curid=5402366", "title": "ISO 5", "text": "ISO 5 \u00e8 uno standard internazionale che definisce il sistema misura della densit\u00e0 in fotografia e la tecnologia grafica. L'ultima versione ha diviso lo standard in 4 parti:"}
{"id": "5402370", "revid": "465169", "url": "https://it.wikipedia.org/wiki?curid=5402370", "title": "Lars Winnerb\u00e4ck", "text": "Artista formatosi nel solco della tradizione folk, affronta nei suoi testi, tutti rigorosamente in lingua svedese, temi impegnativi come i disagi nella societ\u00e0 e le problematiche relazionali."}
{"id": "5402373", "revid": "287204", "url": "https://it.wikipedia.org/wiki?curid=5402373", "title": "532 (numero)", "text": "Cinquecentotrentadue (532) \u00e8 il numero naturale dopo il 531 e prima del 533."}
{"id": "5402374", "revid": "1263156", "url": "https://it.wikipedia.org/wiki?curid=5402374", "title": "Cinquecentotrentadue", "text": ""}
{"id": "5402376", "revid": "287204", "url": "https://it.wikipedia.org/wiki?curid=5402376", "title": "533 (numero)", "text": "Cinquecentotrentatr\u00e9 (533) \u00e8 il numero naturale dopo il 532 e prima del 534."}
{"id": "5402377", "revid": "1263156", "url": "https://it.wikipedia.org/wiki?curid=5402377", "title": "Cinquecentotrentatr\u00e9", "text": ""}
{"id": "5402380", "revid": "110157", "url": "https://it.wikipedia.org/wiki?curid=5402380", "title": "Frearri", "text": "Frearri () era un demo dell'Attica nel sud-ovest della regione, presso l'attuale Feriza, e confinava a est e sud con Anaflisto.\nIl demo era molto vasto e probabilmente era composto da molti insediamenti, anche piuttosto grandi, situati a breve distanza l'uno dall'altro. "}
{"id": "5402383", "revid": "486946", "url": "https://it.wikipedia.org/wiki?curid=5402383", "title": "Roth-Skoda", "text": ""}
{"id": "5402384", "revid": "287204", "url": "https://it.wikipedia.org/wiki?curid=5402384", "title": "534 (numero)", "text": "Cinquecentotrentaquattro (534) \u00e8 il numero naturale dopo il 533 e prima del 535."}
{"id": "5402395", "revid": "1263156", "url": "https://it.wikipedia.org/wiki?curid=5402395", "title": "Cinquecentotrentaquattro", "text": ""}
{"id": "5402400", "revid": "287204", "url": "https://it.wikipedia.org/wiki?curid=5402400", "title": "Muna (disambigua)", "text": ""}
{"id": "5402404", "revid": "123064319", "url": "https://it.wikipedia.org/wiki?curid=5402404", "title": "Carlo Del Pezzo", "text": "Carlo del Pezzo era figlio di Pasquale (1809-1884), 6\u00ba Duca di Caianello e 4\u00ba Marchese di Campodisola e di Maria Beatrice Caracciolo (1812-1872), fratello di Gaetano e zio di Pasquale Del Pezzo.\n\u00c8 stato sindaco di Napoli dal 26 gennaio 1894 al 17 febbraio 1895."}
{"id": "5402405", "revid": "300067", "url": "https://it.wikipedia.org/wiki?curid=5402405", "title": "Orlando S\u00e1nchez", "text": ""}
{"id": "5402406", "revid": "287204", "url": "https://it.wikipedia.org/wiki?curid=5402406", "title": "535 (numero)", "text": "Cinquecentotrentacinque (535) \u00e8 il numero naturale dopo il 534 e prima del 536."}
{"id": "5402408", "revid": "287204", "url": "https://it.wikipedia.org/wiki?curid=5402408", "title": "Orlando Sanchez", "text": ""}
{"id": "5402409", "revid": "1263156", "url": "https://it.wikipedia.org/wiki?curid=5402409", "title": "Cinquecentotrentacinque", "text": ""}
{"id": "5402410", "revid": "287204", "url": "https://it.wikipedia.org/wiki?curid=5402410", "title": "Empire Awards 2015", "text": "La 20\u00aa edizione degli Empire Awards o \"20\u00aa edizione degli Jameson Empire Awards\", organizzata dalla rivista cinematografica inglese \"Empire\", si \u00e8 svolta il 29 marzo 2015 al Grosvenor House Hotel di Londra, ed ha premiato i film che sono usciti nel 2014.\nVincitori e candidati.\nI vincitori sono indicati in grassetto, a seguire gli altri candidati."}
{"id": "5402411", "revid": "339392", "url": "https://it.wikipedia.org/wiki?curid=5402411", "title": "Legge Draghi", "text": ""}
{"id": "5402413", "revid": "761672", "url": "https://it.wikipedia.org/wiki?curid=5402413", "title": "D.lgs. 24 febbraio 1998, n. 58", "text": ""}
{"id": "5402415", "revid": "287204", "url": "https://it.wikipedia.org/wiki?curid=5402415", "title": "536 (numero)", "text": "Cinquecentotrentasei (536) \u00e8 il numero naturale dopo il 535 e prima del 537."}
{"id": "5402417", "revid": "1263156", "url": "https://it.wikipedia.org/wiki?curid=5402417", "title": "Cinquecentotrentasei", "text": ""}
{"id": "5402421", "revid": "767487", "url": "https://it.wikipedia.org/wiki?curid=5402421", "title": "The Frames", "text": "The Frames sono un gruppo musicale rock irlandese fondato nel 1990, originario di Dublino guidato dal cantante Glen Hansard. Il gruppo ha pubblicato sei album in studio e due dischi dal vivo.\nIl gruppo \u00e8 composto, oltre ad Hansard, da Colm Mac Con Iomaire, Dave Hingerty, Joe Doyle e Rob Bochnik."}
{"id": "5402429", "revid": "1543377", "url": "https://it.wikipedia.org/wiki?curid=5402429", "title": "Biblioteca reale del Belgio", "text": " \nLa Biblioteca Reale del Belgio (in nederlandese Koninklijke Bibliotheek, Biblioth\u00e8que royale de Belgique in francese, abbreviata in KBR e talvolta chiamata Biblioteca Albertina) \u00e8 la Biblioteca nazionale del Belgio ed uno degli enti culturali pi\u00f9 importanti del paese. \u00c8 situata a Bruxelles, sul Mont des Arts, nel quartiere reale. Gestisce un patrimonio culturale di grande importanza, alimentato anche grazie al deposito legale delle opere stampate in Belgio o di autori belgi.\nLa biblioteca conta pi\u00f9 di 6 milioni di volumi, ripartiti su 17 piani, per un totale di 150\u00a0km di scaffali.\nStoria.\nLa biblioteca trae origine dalla biblioteca personale dei duchi di Borgogna, che alla morte di Filippo il Buono, nel 1467, contava gi\u00e0 900 volumi. Nel 1559, Filippo II di Spagna le conferisce il titolo di \"Biblioteca Reale\", e nel 1772 viene aperta al pubblico da Carlo Alessandro di Lorena, governatore dei Paesi Bassi meridionali.\nSotto il regime francese, e forte dell'apporto dei fondi bibliotecari dei monasteri del Brabante, la biblioteca viene aggregata alla Scuola centrale di Bruxelles, erede ufficiale dell'Universit\u00e0 di Lovanio. Nel 1802, la sua gestione passa alla citt\u00e0 di Bruxelles.\nLa Biblioteca Reale del Belgio propriamente detta viene fondata nel 1837, e aperta al pubblico nel 1839. Nel 1842, le collezioni gi\u00e0 attribuite alla citt\u00e0 di Bruxelles vengono acquisite dalla nuova biblioteca.\nNel corso del XIX sec. i fondi Van Hulthem e F\u00e9tis arricchiscono le collezioni, cos\u00ec come la biblioteca degli Arenberg e le collezioni di Jules Vandenpeereboom, acquisite nel secolo XX.\nL'edificio attuale \u00e8 stato costruito fra il 1954 e il 1969, durante la creazione dell'insieme architettonico del Mont des Arts di cui fa parte.\nDal 1958, la biblioteca ospita nei suoi locali l'Archivio e Museo della Letteratura (AML), centro di documentazione e di ricerca sul patrimonio letterario, teatrale ed editoriale del Belgio francofono.\nL'edificio.\nL'edificio che ospita la biblioteca \u00e8 stato costruito su disegno degli architetti Maurice Houyoux, Roland Delers e Jacques Bellemans. La prima pietra \u00e8 stata posata il 16 febbraio 1954 da re Baldovino. La superficie al suolo \u00e8 di 13\u00a0000 m\u00b2, ma l'insieme dei piani e dei diversi livelli offre una superficie utile di 67\u00a0000 m\u00b2. La costruzione ha richiesto l'impiego di 28\u00a0000 m\u00b3 di cemento armato, e di 3\u00a0000 tonnellate di acciaio e putrelle.\nOrganizzazione e missione.\nIn collaborazione con altre biblioteche scientifiche del Belgio, la Biblioteca Reale svolge un ruolo essenziale per rispondere ai bisogni di informazione in tutti i settori della ricerca scientifica, sia a partire dalle proprie collezioni che attraverso l'utilizzo di informazioni conservate altrove. Nel quadro della collaborazione interbibliotecaria nazionale e internazionale, la biblioteca \u00e8 attiva in numerose organizzazioni.\nLe sue missioni principali sono:\nSezione musica.\nLa Sezione Musica della Biblioteca reale del Belgio \u00e8 considerato il centro scientifico di riferimento per la conservazione e valorizzazione dei documenti musicali del paese. Le sue collezioni ospitano partiture manoscritte e a stampa, corrispondenze di musicisti e compositori, monografie, programmi e locandine di concerti e opere, foto e altri documenti iconografici, archivi sonori e oggetti diversi, fra cui medaglie, busti e calchi. Nonostante la maggior parte del patrimonio musicale della Biblioteca reale del Belgio sia conservato dalla sezione musica, alcuni documenti musicali sono conservati nelle sezioni manoscritti, stampe antiche e preziose et Stampe.\nStoria.\nIl nocciolo fondativo della Sezione Musica, creata nel 1965, \u00e8 costituito da circa 5000 opere musicali (manoscritte e a stampa) provenienti dalla biblioteca privata del musicologo belga Fran\u00e7ois-Joseph F\u00e9tis (1784-1871), acquistata dall'istituzione nel 1872. Il fondo F\u00e9tis \u00e8 una fonte di primaria importanza per lo studio della musica antica, comprendendo documenti come il manoscritto autografo della Suite in sol minore BWV 995 di Johann Sebastian Bach. Fra le fonti pi\u00f9 antiche del fondo figurano in particolare diversi trattati manoscritti redatti alla fine del XV sec. dal teorico della musica Johannes Tinctoris.\nFin dall'inizio, la sezione musica si \u00e8 arricchita di una biblioteca musicale e musicologica, perseguendo allo stesso tempo - tramite acquisti e doni - una politica di acquisizioni di documenti legati a musicisti belgi come Andr\u00e9-Ernest-Modeste Gr\u00e9try (1741-1813), Henri Vieuxtemps (1820-1881), C\u00e9sar Franck (1822-1890), Eug\u00e8ne Ysa\u00ffe (1858-1931) e Guillaume Lekeu (1870-1894), ma anche francesi come Albert Roussel e Darius Milhaud, ungheresi come Franz Liszt et B\u00e9la Bart\u00f3k o il norvegese Edvard Grieg. In seguito, l'acquisizione dei fondi Marc Danval e Eric Mathot ha arricchito la collezione con decine di migliaia di dischi e partiture di musica jazz e musica leggera. Grazie al deposito legale, inoltre, la Sezione Musica acquisisce ogni anno un certo numero di opere di musicologia e di partiture pubblicate in Belgio o da autori belgi.\nLa sezione musica svolge anche un ruolo attivo in diverse associazioni internazionali, fra cui la IAML-Associazione Internazionale Biblioteche, Archivi e Centri di Documentazione Musicali, il RILM-R\u00e9pertoire International de Litt\u00e9rature Musicale (Repertorio Internazionale della Letteratura Musicale) e il RISM-R\u00e9pertoire international des sources musicales (Repertorio Internazionale delle Fonti Musicali).\nDal 2002, la sezione ospita l'associazione non lucrativa 'Archivio B\u00e9la Bart\u00f3k del Belgio'.\nI fondi principali.\nRicca di una sessantina di fondi, e di collezioni sia di musica colta che leggera, antica e contemporanea, la Sezione Musica \u00e8 una risorsa fondamentale per lo studio della storia della musica sia belga che universale.\nFra gli esempi di fondi e collezioni pi\u00f9 rappresentativi si possono citare quelli relativi a Fran\u00e7ois-Joseph F\u00e9tis, Eug\u00e8ne Ysa\u00ffe, Henry Vieuxtemps, Franz Andr\u00e9, Marc Danval, Yves Becko, Denijs Dille, Flor Peeters e Edgar Tinel.\nAcquisizioni recenti.\n\"L\u00e9gende norv\u00e9gienne\" (Leggenda norvegese).\nLa partitura autografa della \"L\u00e9gende norv\u00e9gienne\", opera fino allora sconosciuta di Eug\u00e8ne Ysa\u00ffe, \u00e8 entrata nelle collezioni della Sezione Musica nel 2014. Questa composizione per violino e pianoforte fu scritta dal violinista belga in Norvegia, nella primavera del 1882, durante una tourn\u00e9e nel corso della quale incontr\u00f2 Edvard Grieg. Rimasta in forma manoscritta dalla fine del XIX sec., la \"L\u00e9gende norv\u00e9gienne\" \u00e8 stata nuovamente eseguita dal violinista Marc Bouchkov e dal pianista Georgiy Dubko durante il concerto d'apertura della stagione 2014-2015 \u00ab Tr\u00e9sors musicaux de la Biblioth\u00e8que royale de Belgique \u00bb.\n\"Le Retour des plaisirs\" (Il ritorno dei piaceri).\nIn dicembre 2013, la Sezione Musica ha acquistato il manoscritto dell'opera di circostanza \"Le Retour des plaisirs\", unico testimone ad oggi noto della produzione di Andr\u00e9 Vaillant, musicista attivo a Mons e a Valenciennes all'inizio del XVIII sec. Rappresentata per la prima volta a Mons l'11 aprile 1719, questa operina, composta nel solco di Lully, non ha conosciuto altre rappresentazioni. Il manoscritto \u00e8 stato interamente ritrascritto a cura della Sezione Musica per consentirne nuove rappresentazioni, in particolare a Mons, in dicembre 2015, nel corso delle manifestazioni di Mons capitale della cultura europea, cos\u00ec come a Bruxelles, grazie a un partenariato con il Conservatorio di Mons sotto la direzione artistica di Guy van Waas.\n\"La Fianc\u00e9e de Messine\" (La fidanzata di Messina).\nNel 2011, la Fondazione belga Roi Baudouin ha acquistato un eccezionale insieme di 32 manoscritti musicali del violinista e compositore belga Henry Vieuxtemps, mentre l'anno successivo il Fondo Abb\u00e9 Mano\u00ebl de la Serna della stessa fondazione ha acquistato il manoscritto autografo dell'unica, e fino allora sconosciuta opera del compositore, \"La Fianc\u00e9e de Messine\". Tali acquisti hanno permesso alla Biblioteca Reale del Belgio di diventare la pi\u00f9 ricca fonte di risorse relative a Vieuxtemps.\nAttivit\u00e0.\nLa Sezione Musica sviluppa numerosi progetti di valorizzazione scientifica delle sue collezioni, destinati sia agli specialisti che al grande pubblico.\nDal 1978, organizza una stagione di concerti chiamata \u00ab Tr\u00e9sors musicaux de la Biblioth\u00e8que royale de Belgique \u00bb (Tesori musicali della Biblioteca Reale del Belgio). I concerti hanno lo scopo di far rivivere il patrimonio musicale dell'istituzione. \nLa Sezione ospita anche numerosi convegni musicologici internazionali e si occupa di pubblicare articoli e monografie che mettano in evidenza le sue collezioni. \nFra le altre attivit\u00e0, la Sezione realizza anche esposizioni virtuali:\nSezione manoscritti.\nLa Sezione manoscritti, una delle pi\u00f9 importanti al mondo, conta circa 35\u00a0000 manoscritti, fra cui 4\u00a0500 codici medievali.\nUna parte della collezione dei duchi di Borgogna, che costituisce il nocciolo di partenza della sezione, fu malauguratamente perduta durante l'incendio del palazzo di Coudenberg nel 1731, mentre una parte fu sottratta dai francesi durante l'occupazione francese. Dei circa mille manoscritti preziosi che la biblioteca dei duchi di Borgogna contava alla morte di Carlo il Temerario, circa 300 sono tuttora custoditi nella Sezione manoscritti.\nI manoscritti sono conservati in casseforti ignifughe e non possono essere consultati che tramite domanda scritta. I fac-simili sono liberamente consultabili.\nI manoscritti vengono spesso prestati per esposizioni temporanee.\nStudi di scrittori.\nLa Biblioteca Reale ha ricostruito lo studio di svariati scrittori utilizzandone i mobili in una spazio appositamente predisposto. \u00c8 perci\u00f2 possibile visitare gli studi di Michel de Ghelderode, \u00c9mile Verhaeren e Max Elskamp.\nLa biblioteca digitale.\nDal 2009, la Biblioteca Reale dispone anche di una biblioteca digitale chiamata Belgica. La digitalizzazione e la messa a disposizione dei documenti su Internet riguarda in ordine prioritario i fondi pi\u00f9 antichi della biblioteca, le opere riguardanti il Belgio e la sua storia (Belgicana), le opere particolarmente fragili e preziose.\nSono attualmente in corso di digitalizzazione molti documenti sonori, cos\u00ec come i principali giornali del Belgio, consultabili in biblioteca con una ricerca a tutto testo.\nLe risorse disponibili su Belgica sono ugualmente consultabili su Europeana"}
{"id": "5402433", "revid": "339392", "url": "https://it.wikipedia.org/wiki?curid=5402433", "title": "D.lgs 24 febbraio 1998, n. 58", "text": ""}
{"id": "5402441", "revid": "287204", "url": "https://it.wikipedia.org/wiki?curid=5402441", "title": "Giro delle Fiandre 2015", "text": "Il Giro delle Fiandre 2015, novantanovesima edizione della corsa e valido come ottava prova dell'UCI World Tour 2015, si \u00e8 svolto il 5 aprile 2015 su un percorso di 264\u00a0km. Lo ha vinto, per la prima volta, Alexander Kristoff, che ha concluso in 6h26'32\"."}
{"id": "5402443", "revid": "767487", "url": "https://it.wikipedia.org/wiki?curid=5402443", "title": "Natalia Lafourcade", "text": "Talvolta, inglobando la sua band, si esibisce o produce con il nome Natalia y La Forquetina.\nBiografia.\nI genitori della Lafourcade erano musicisti. Suo padre \u00e8 il musicista Gast\u00f3n Lafourcade e suo zio \u00e8 lo scrittore Enrique Lafourcade.\nHa frequentato l'Istituto Anglo Espa\u00f1ol, una scuola media cattolica, e ha studiato pittura, flauto, teatro, musica, recitazione, pianoforte, chitarra, sassofono e canto. Quando aveva 10 anni, Natalia ha cantato in un gruppo mariachi.\nHa poi vissuto a Coatepec, Veracruz, in Messico, dove ha studiato musica con la madre, imitando artisti come Gloria Trevi e Garibaldi.\nNel 1998, Natalia entra a far parte di un trio di ragazze di nome \"Twist\". Il gruppo per\u00f2 non ha successo e si scioglie l'anno successivo.\nA 17 anni il produttore Loris Ceroni d\u00e0 a Natalia l'opportunit\u00e0 di entrare in un gruppo pop-rock sotto la sua guida. Quando lei non era sicura, lui la incoraggi\u00f2 ad andare da sola. Ceroni produce il suo primo LP sotto l'etichetta della Sony Music, viene registrato in Italia ed \u00e8 stato scritto a quattro mani con Aureo Baqueiro, mentre Sabo Romo canta con lei in 2 canzoni. Lo stile di Natalia Lafourcade \u00e8 un mix di pop, rock, bossa-nova e ritmi latini. Presenta le canzoni singole \"Busca Un problema\", \"Elefantes\", \"Te Quiero Dar\", \"M\u00edrame, mirate\", e il suo pi\u00f9 grande successo, \"En El 2000\".\nNel 2003, \u00e8 stata nominata per un Grammy Latino nella categoria Best New Artist per il suo album di debutto. Inoltre, ha collaborato alle colonne sonore dei film messicani \"Amar te duele\", \"Un Pato\" e \"Temporada de patos\". Lafourcade \u00e8 stata nominata per il Rock New Artist ai 16\u00b0 \"Lo Nuestro Awards\", ma le venne preferita la collega cantante messicana Alessandra Rosaldo.\nNel 2011 Natalia Lafourcade ha vinto il \"Best New Producer of the Year\" nella categoria \"Indie-O Music Awards\", per il suo album con Carla Morrison \"Mientras tu dorm\u00edas\".\nNatalia y La Forquetina.\nNel 2005 pubblica \"Casa\", il suo secondo album, ma questa volta come \"Natalia y La Forquetina\" (il nome della sua band). Prodotto principalmente da \"Caf\u00e9 Tacuba\" ed Emmanuel del Real, Casa presenta un suono rock-oriented pi\u00f9 maturo, pur mantenendo lo stile pop e le influenze bossa-nova su alcuni brani, come il primo singolo \"Ser Humano\" (pop-rock) e il secondo singolo \"Casa\" (pop-bossa-nova). Aureo Baqueiro produsse pochi brani, quelli non prodotti da del Real.\nIl 2 giugno 2006, dopo un tour attraverso il Messico e parte degli Stati Uniti, Lafourcade annuncia che avrebbe lasciato La Forquetina per tornare a lavorare ancora una volta come solista. Il concerto finale di Natalia y la Forquetina si \u00e8 svolto il 18 agosto 2006 a San Luis Potos\u00ed. Nonostante il periodo di pausa del gruppo, \"Casa\" ha vinto il Grammy Latino per il Miglior Album Rock per un duo o gruppo vocale nel mese di settembre di quell'anno.\nSempre nel 2006, viene pubblicato un documentario sulla band, che mostra il gruppo sulla strada e loro viaggi, andato in onda su MTV Tr3s nell'autunno del 2007.\nNatalia Lafourcade ha collaborato anche in altre canzoni con vari artisti, tra cui si ricordano Liquits '\"Jardin\", di Kalimba \"Dia de Suerte\", Control Machete \"El apostador\", e Resa di Reik su una canzone di Lafourcade, \"Amarte Duele\". Con la sua ex band sono apparsi in varie compilation con brani inediti, come \"Y Todo Para Que\" su di \"Intocable X\" e sull'album tributo \"Tin Tan, Viva Tin Tan\", con la hit \"Piel Canela\". Nel 2011, esce \"Quisiera Saber\", un video musicale con \"Los Daniels\".\nRitorno come solista.\nDopo pi\u00f9 di un anno che Natalia ha lasciato La Forquetina, ha registrato un album strumentale chiamato The 4 Seasons of Love, sotto etichetta della Sony BMG. Ha anche scritto i testi per \"tu y yo\" dall'album omonimo di Ximena Sari\u00f1ana.\nNel 2008 si \u00e8 esibita a MTV Unplugged.\nNel 2009 ha pubblicato l'album Hu Hu Hu, una top 10 album in Messico. L'album \u00e8 stato prodotto da Emmanuel del Real (che ha prodotto \"Casa\" nel 2005), Marco Moreno ed Ernesto Garc\u00eda. \u00c8 stato nominato per Best Female Pop Vocal Album ai 2009 Latin Grammy Awards (vinto da Laura Pausini) e dall'album Best Latin Pop ai 2010 Grammy Awards (vinto da La Quinta Estaci\u00f3n). Club Fonograma chiamato anche il 2 \u00b0 miglior album del 2009, e il 7 \u00b0 del decennio.\nNel 2012 ha pubblicato un album tributo a Agust\u00edn Lara chiamato Mujer Divina.\nIl suo ultimo album, Hasta La Ra\u00edz, \u00e8 stato pubblicato nel marzo 2015. \"Nunca Es Suficiente\" (Non \u00e8 mai abbastanza), il primo singolo estratto dall'album, \u00e8 uscito il 10 febbraio. Il brano \"Hasta La Ra\u00edz\" era il numero 5 del Viral 50 globale Spotify grafico e il numero 1 della Viral 50 M\u00e9xico grafico."}
{"id": "5402464", "revid": "83531", "url": "https://it.wikipedia.org/wiki?curid=5402464", "title": "Unione Sportiva Grosseto 1940-1941", "text": "Questa pagina raccoglie le informazioni riguardanti l'Unione Sportiva Grosseto nelle competizioni ufficiali della stagione 1940-1941."}
{"id": "5402467", "revid": "1573940", "url": "https://it.wikipedia.org/wiki?curid=5402467", "title": "Aneplasa", "text": "Aneplasa \u00e8 un genere di ragni appartenente alla famiglia Gnaphosidae.\nDistribuzione.\nLe otto specie note di questo genere sono diffuse in Sudafrica, Angola e Africa orientale.\nTassonomia.\nPotrebbe essere sinonimo posteriore di \"Nomisia\" , in base a considerazioni espresse da Murphy in un suo lavoro del 2007.\nNon sono stati esaminati esemplari di questo genere dal 1947.\nAttualmente, ad aprile 2015, si compone di otto specie:"}
{"id": "5402468", "revid": "119351503", "url": "https://it.wikipedia.org/wiki?curid=5402468", "title": "Luigi Garlaschelli", "text": "Biografia.\nOriginario di Pavia, dopo la maturit\u00e0 scientifica ha conseguito il diploma di Laurea in Chimica presso l'Istituto di Chimica organica dell'Universit\u00e0 di Pavia.\nHa lavorato presso il Politecnico di Milano, negli Stati Uniti e per la Societ\u00e0 Montedison, per cui ha realizzato diversi brevetti.\nDal 1981 \u00e8 ricercatore universitario, mentre dal 1984 lavora al Dipartimento di Chimica Organica della stessa universit\u00e0, dagli anni '90 \u00e8 professore aggregato presso il Dipartimento di Chimica Organica.\nSi \u00e8 occupato di sostanze organiche naturali come i composti di tipo terpenico estratti da funghi Basidiomiceti, derivati fullerenici e di polimeri a base polibenzimidazolica per membrane di celle a combustibile; ha inoltre compiuto studi di chimica supramolecolare. Dal 2001 al 2006 \u00e8 stato docente presso l'Universit\u00e0 San Raffaele di Milano.\nGarlaschelli si interessa da diversi anni di fenomeni paranormali e pseudoscienza e dal 1991 \u00e8 socio del CICAP, come Responsabile delle sperimentazioni e ha pubblicato numerosi articoli su riviste italiane internazionali dedicate alla parapsicologia e al problema del paranormale, oltre che al suo campo di lavoro. Ha partecipato inoltre a trasmissioni televisive e documentari.\nNel 1999-2000 fu correlatore di due tesi di psicologia sperimentale presso il Dipartimento di Psicologia generale dell'Universit\u00e0 di Padova, sull'illusione percettiva delle \"Salite stregate\" e una sulle esperienze di pre-morte.\nGarlaschelli \u00e8 anche un Esperantista, fondatore dell'Associazione Esperantista di Pavia e autore della \"Piccola grammatica Gratuita di Esperanto\".\nGarlaschelli ha scritto anche un romanzo giallo, \"Corpi di pietra\".\nStudi sul paranormale religioso.\nIl suo campo di divulgazione scientifica principale sono i miracoli e fenomeni insoliti, che spesso hanno spiegazioni pseudoscientifiche da parte dei sostenitori, come la Sindone di Torino, le stigmate, i fuochi fatui, il fachirismo, il sangue di San Gennaro, i cerchi nel grano, la Madonnina di Civitavecchia o il presunto miracolo di Bolsena, a cui si \u00e8 dedicato per molto tempo tramite esperimenti e archeologia sperimentale, con risonanza anche internazionale.\nLa riproduzione e le analisi della Sindone.\nIl professor Garlaschelli, convinto dell'esattezza dell'esame del carbonio 14 sulla Sindone (che data il manufatto al XIII-XIV secolo circa) condivide l'idea che la Sindone di Torino sia un falso medievale per vari motivi (posizione innaturale, altezza eccessiva, vicende storiche oscure, ecc.), ha proposto l'ipotesi che la Sindone sia stata realizzata con un colorante a base di ocra rossa, applicato strofinando con un tampone il telo disteso sopra un corpo umano (un metodo gi\u00e0 sperimentato da Joe Nickell nel 1983 e migliorato dal chimico italiano in alcuni suoi aspetti, in quanto Garlaschelli ha aggiunto gli acidi, l'invecchiamento artificiale, l'alluminato di cobalto e il lavaggio, facendo scomparire il pigmento; inoltre ha usato un bassorilievo anzich\u00e9 il corpo umano di un volontario per quanto riguarda il volto), ma che tutto il pigmento si sia gradualmente distaccato nel corso dei secoli, e che l'immagine oggi visibile sia stata prodotta dalle impurit\u00e0 presenti nell'ocra rossa, che avrebbero reagito chimicamente con le fibre di lino. Garlaschelli ha realizzato due lenzuoli: il primo con la sola ocra riproduce quello che egli presume fosse l'aspetto della sindone appena prodotta, il secondo invece riproduce l'aspetto attuale, danni dell'incendio inclusi. Secondo Garlaschelli l'esperimento dimostra che il lenzuolo originale pu\u00f2 essere stato realizzato con questo metodo.\nHa quindi usato il metodo di strofinamento su bassorilievo, seguito da applicazione di acidi e altri trattamenti. Per il solo volto \u00e8 stato usato un bassorilievo in gesso, cos\u00ec da evitare le distorsioni che si otterrebbero stendendo il lenzuolo sul viso di una persona (effetto detto \"Maschera di Agamennone\"). A mano sono stati aggiunti segni di flagellatura e le tracce di sangue (a tempera). Uno dei lenzuoli \u00e8 stato invecchiato artificialmente e si \u00e8 utilizzata una soluzione di acido solforico all'1,2-1,3% mescolata, per riprodurre impurit\u00e0 presenti nell'ocra medievale, ad un pigmento blu (alluminato di cobalto). Dopo un ulteriore invecchiamento ottenuto riscaldando la tela per 3 ore a 140\u00a0\u00b0C, le tracce di pigmento (assenti sulla sindone di Torino) sono state tolte tramite lavaggio. Il colore blu \u00e8 stato scelto perch\u00e9 eventuali residui non potessero essere confusi con il colore finale del telo.\nIl risultato \u00e8 un'immagine tenue e sfumata dovuta all'ingiallimento delle sole fibre superficiali e non fluorescente ai raggi ultravioletti. Il colore \u00e8 del tutto assente tranne piccole tracce invisibili, e in un'analisi sulla Sindone furono ritrovati piccoli granuli coloranti (Walter McCrone trov\u00f2 nei campioni i resti di una pittura a base di ocra rossa/ossido di ferro, fissata con un legante a base di proteine animali e fu in seguito per questo espulso dallo STURP, il gruppo di analisi del lenzuolo), che dagli autenticisti sono attribuiti ai residui della pittura di artisti che hanno ricalcato la Sindone per realizzarne le numerose copie artistiche, mentre per Garlaschelli questa \u00e8 un'ulteriore prova della veridicit\u00e0 della sua asserzione.\nGarlaschelli precisa che l'invecchiamento artificiale non pu\u00f2 produrre un effetto chimicamente del tutto identico ad un invecchiamento naturale: \"chiaramente le caratteristiche chimiche fini del telo non possono essere le stesse anche se sono sufficientemente simili da essere accettabili\u201d.\nGarlaschelli riprende anche le analisi che hanno negato la presenza di vero sangue sul telo, coeve a quelle realizzate sul sudario di Oviedo (altra reliquia che gli esami hanno dichiarato medievale, del VII-VIII secolo) e altri oggetti come le reliquie del miracolo di Lanciano dell'VIII secolo (secondo gli autenticisti - Baima Bollone per la Sindone e il sudario e Linoli per la reliquia - sangue maschile di gruppo AB, il quale \u00e8 per\u00f2 estremamente raro tra gli ebrei, come era Cristo secondo la Bibbia e che non fu trovato dagli altri laboratori ma solo dal laboratorio di Baima Bollone, facendo pensare a una contaminazione); per cui il sangue non sarebbe presente oppure sarebbe stato aggiunto in maniera artistica, poich\u00e9 \u00e8 comunque di aspetto innaturale nella forma dei rivoli. Si tratterebbe per\u00f2, probabilmente, di semplice ferro derivante da ocra rossa (ematite, minerale ferroso di color rosso sangue) e non da emoglobina.\nInoltre viene specificato che la totale uguaglianza della forma del manufatto con l'originale \u00e8 impossibile, poich\u00e9 si tratta di due realizzazioni artigianali. Diversi sindonologi hanno per\u00f2 osservato che anche le immagini di Garlaschelli non riprodurrebbero tutte le caratteristiche della Sindone: secondo John Jackson e Keith Propp esse falliscono nel riprodurne correttamente la tridimensionalit\u00e0 (ad esempio le mani appaiono affondate nel corpo), inoltre il metodo di Garlaschelli non seguirebbe la corretta sequenza degli eventi, perch\u00e9 l'assenza di immagine sotto le macchie di sangue, rilevata dallo STURP nel 1978, suggerisce che il sangue si deposit\u00f2 prima della formazione dell'immagine, mentre Garlaschelli ha dipinto le macchie di sangue solo dopo aver sottoposto i teli all'invecchiamento artificiale; se avesse fatto il contrario si sarebbero rovinate. A questo riguardo David Rolfe osserva anche che, se si applica prima il sangue, diventa poi estremamente difficile realizzare l'immagine in modo che le macchie appaiano nelle posizioni giuste, mentre creare prima l'immagine e poi dipingere il sangue \u00e8 molto pi\u00f9 facile. Giulio Fanti aggiunge che a suo parere il metodo usato da Garlaschelli non pu\u00f2 generare un'immagine che penetra nel tessuto solo per alcuni millesimi di millimetro, n\u00e9 colorarne in modo uniforme le fibre, come invece avviene per la Sindone, e invita Garlaschelli a consentire l'esame al microscopio delle sue copie per verificarlo.\nTale esame \u00e8 stato eseguito da Barrie Schwortz, fotografo di religione ebraica, che analizz\u00f2 la Sindone nel 1988 per lo STURP e che sostiene che sia autentica, ma allo stesso tempo che sia un effetto naturale della reazione di Maillard. Secondo lui (come mostrato in un documentario del 2012), al microscopio la colorazione della copia appare diversa, anche se abbastanza superficiale, proprio come quella originale.\nA commento delle asserzioni di Schwortz, che sostiene che la realizzazione proto-fotografica dello studioso Nicholas Allen appaia pi\u00f9 verosimile, il documentario citato conclude dicendo che, alla prova del tempo, forse la \"sindone di Garlaschelli\" potrebbe rivelarsi pi\u00f9 affine all'originale.\nParecchi studiosi e molte associazioni di scettici, come CICAP, CSICOP, nonch\u00e9 di atei come UAAR (di cui il chimico Garlaschelli, ateo, fa parte), hanno sostenuto l'effettiva somiglianza reale dell'immagine del telo di Torino con le numerose copie realizzate da Garlaschelli."}
{"id": "5402470", "revid": "1318658", "url": "https://it.wikipedia.org/wiki?curid=5402470", "title": "Turismo a Goa", "text": "Il turismo a Goa, che rappresenta l'industria principale, \u00e8 conosciuto e praticato innanzitutto per le innumerevoli spiagge presenti e i notevoli luoghi di culto; generalmente \u00e8 concentrato sulle zone costiere, laddove nell'entroterra rappresenta un'attivit\u00e0 ridotta. I turisti stranieri, provenienti per lo pi\u00f9 dall'Europa, giungono soprattutto durante i mesi invernali, mentre in estate e nel periodo del monsone si possono notare un gran numero di turisti indiani. Goa si \u00e8 trovato a gestire il 7% di tutti gli arrivi internazionali durante il 2011.\nQuesto stato relativamente piccolo si trova sulla costa occidentale dell'India, tra i confini del Maharashtra e del Karnataka, ed \u00e8 meglio conosciuto al mondo per esser stato un'ex enclave dell'impero portoghese sul suolo indiano: il turismo \u00e8 da sempre la spina dorsale della sua economia.\nInfluenzato da oltre 450 anni di dominazione portoghese (vedi l'India portoghese) e pertanto anche dall'apporto culturale latino-occidentale, Goa raffigura un esempio di India un po' differente da quella solita immaginata dai visitatori occidentali ; le principali attrazioni includono la Basilica del Bom Jesus, la fortezza seicentesca di Aguada, un museo delle cere sulla cultura indiana ed un museo sui patrimoni della piccola nazione federata. Inoltre tutte le chiese e i conventi di Goa Velha (la vecchia Goa) sono a partire dal 1986 state dichiarate (patrimonio dell'umanit\u00e0 da parte dell'UNESCO.\nDal 2013 Goa \u00e8 stata la maggior meta scelta per i turisti indiani e stranieri, in particolare britannici, con mezzi limitati che volevano concedersi una vacanza. Lo stato \u00e8 a tutt'oggi assai fiducioso su eventuali modifiche che potrebbero essere apportate per attirare un pi\u00f9 alto livello turistico, ma anche un maggior numero di presenze complessive.\nSpiagge.\nLe spiagge di Goa coprono circa 125 chilometri (78 miglia) della sua costa. Queste spiagge sono suddivise in un Nord e un Sud Goa; North Goa \u00e8 pi\u00f9 commerciale e turistica, con abbondanza di strutture per lo pi\u00f9 di basso e medio costo adatte per coloro i quali dispongono do un bilancio limitato; South Goa \u00e8 invece dove si trovano la maggior parte degli alberghi di fascia alta e le spiagge private. Una notevole eccezione nel Sud Goa \u00e8 \"Palolem Beach\" che dispone di un alloggio di base ed \u00e8 una delle spiagge pi\u00f9 frequentate dell'intero territorio. Pi\u00f9 ci si spinge verso nord o verso sud e pi\u00f9 isolate diventano le spiagge. Alcune delle pi\u00f9 popolari sono quelle di Colva a sud e Calangute, Baga e Anjuna a nord; esse sono interamente ricoperte da venditori ambulanti e piccoli negozi che forniscono frutti di mare freschi e bevande. Alcuni degli esercenti organizzano anche eventi speciali per attirare pi\u00f9 clienti.\nA Nord si trovano inoltre, tra i siti pi\u00f9 frequentati, Arambol, Bambolim, Candolim, Chapora, Dona Paula, Miramar, Morjim, Sinquerim e Vagator; a sud invece sono situate Agonda, Benaulim, Bogmalo, Canaguinim, Cavelossim, Majorda, Mobor e la succitata Palolem.\nNatura.\nIl \"Bondla Wildlife Sanctuary\" (8\u00a0km\u00b2), il \"parco nazionale di Mollem\", il \"Cotigao Wildlife Sanctuary\", il \"Mhadei Wildlife Sanctuary\" e il \"Netravali Wildlife Sanctuary\" sono ricchi di esempi caratteristici della biodiversit\u00e0 in India; nelle foreste interne si pu\u00f2 incappare nella volpe, il cinghiale e varie specie di uccelli migratori. L'avifauna comprende anche il martin pescatore, la myna e il pappagallo. Le famose cascate Dudhsagar a quattro livelli (il pi\u00f9 alto dei quali \u00e8 a 310 metri), si trova all'interno del \"Bhagwan Mahaveer Sanctuary\" situato proprio al confine col Karnataka. Il rinomato \"Salim Ali Bird Sanctuary\" si trova interamente nell'isola di Chorao, sul fiume Mandovi.\nLa tartaruga bastarda olivacea \u00e8 protetta e la si pu\u00f2 trovare sulla \"Morjim Beach\" a Pernem in North Goa e sulla \"Galgibaga Beach\" a Canacona in Southern Goa. Tutte le tartarughe sono elencate nella Tabella I del \"Wildlife Act\" indiano. La spiaggia di Morjim \u00e8 anche sede di un certo numero di uccelli migratori durante la fine di settembre e l'inizio di aprile. L'area circostante la riva a Tembwada sempre in Morjim abbonda anche di varie specie altre di uccelli. Un certo numero di tour internazionali di birdwatching vengono a ripetizione organizzati nella zona.\nForti.\nIl paesaggio di Goa \u00e8 costellato di numerose fortificazioni: Fort Tiracol, il seicentesco portoghese Fort Aguada ed il Chapora Fort, per citarne solo alcuni."}
{"id": "5402478", "revid": "1494169", "url": "https://it.wikipedia.org/wiki?curid=5402478", "title": "Michael Lipton", "text": "Ha svolto gran parte della carriera accademica all'Universit\u00e0 del Sussex, dove attualmente \u00e8 professore onorario di Economia dello sviluppo presso la \"Poverty Research Unit\". In precedenza \u00e8 stato professore per oltre 25 anni nell'\u00a0\"Institute of Development Studies\" dell'universit\u00e0 (1967-1994). \u00c8 stato anche \"Fellow\" del All Souls College di Oxford dal 1961 al 1968 e dal 1982 al 1984, e direttore del \"Food Consumption and Nutrition Program\" dell\"'International Food Policy Research Institute\".\nCome consulente \"Senior\" della Banca Mondiale ha condotto uno studio sull'impatto delle attivit\u00e0 della Banca Mondiale sulla povert\u00e0 nel mondo.\nNel 1994 ha fondato presso l'Universit\u00e0 del Sussex la \"Poverty Research Unit\", che ha svolto importanti ricerche sulle cause della povert\u00e0 nel mondo per conto delle Nazioni Unite, della Banca Mondiale e della Asian Development Bank. Ha condotto studi sul campo prima in India (otto mesi nel villaggio di Kazathe presso Satara, nel Maharashtra), poi in Bangladesh, Botswana, Sierra Leone, Sri Lanka e Sudafrica.\nMembro della British Academy dal 2006, ha ricevuto numerosi premi per l'economia, tra cui il Premio Leontief (2012, condiviso), il \"Jenkyns Prize\" e il \"George Webb Medley Prize\".\nCompositore di scacchi.\nIl Prof. Michael Lipton \u00e8 anche un eminente compositore di problemi di scacchi. Ha pubblicato oltre 400 lavori, la maggior parte di matto in due mosse, vincendo numerosi premi in concorsi internazionali.\nNel 1976 la PCCC gli ha riconosciuto il titolo di Maestro Internazionale della composizione. \u00c8 stato presidente della \"British Chess Problem Society\" dal 2000 al 2002.\nHa scritto diversi libri sui problemi di scacchi, tra cui:\nDue suoi problemi:"}
{"id": "5402480", "revid": "287204", "url": "https://it.wikipedia.org/wiki?curid=5402480", "title": "Percy Spender", "text": "Biografia.\nStudi\u00f2 presso il Fort Street High School e all'University of Sydney. Si un\u00ec al Commonwealth Public Service nel 1915. Nel 1935 si un\u00ec al King's Counsel.\nCarriera politica.\nIntraprese la carriera politica in occasioni dell'elezioni politiche del 1937, quando venne eletto come deputato per Warringah. Corse come indipendentista sconfiggendo Archdale Parkhill. In seguito ader\u00ec all'United Australia Party e mantenne il seggio fino alle sue dimissioni nel 1951. Dal 1944 si un\u00ec al Partito Liberale d'Australia.\nFu ministro senza portafoglio, assistendo il tesoriere (aprile\u2013novembre 1939), vicepresidente del Consiglio esecutivo (gennaio\u2013marzo 1940), poi tesoriere fino all'ottobre 1940 e poi Ministro dell'esercito fino alla caduta del governo di Arthur Fadden nell'ottobre 1941.\nAl ritorno al potere di Robert Menzies nel 1949, Spender fu fatto ministro per gli affari esteri (19 dicembre 1949\u201326 aprile 1951) e ministro per i territori esterni. Ha guidato le delegazioni australiane nella conferenza del British Commonwealth a Colombo e nella quinta sessione dell'Assemblea generale delle Nazioni Unite (di cui era il vicepresidente). Gioc\u00f2 un ruolo importante nella firma dell'ANZUS Pact e nel Trattato di San Francisco.\nLasciata la politica, Spender venne nominato Ambasciatore australiano negli Stati Uniti d'America (1951-1958). Fu il primo australiano a prendere parte alla corte internazionale di giustizia a L'Aia (1958-1964).\nMatrimoni.\nSpos\u00f2, il 6 aprile 1925, Jean Maud Henderson. Ebbero due figli, tra cui John Spender segu\u00ec le orme del padre. Spos\u00f2, il 4 ottobre 1975, Averil Watkins McLeod. La coppia divorzi\u00f2 poco dopo. Nel 1983 spos\u00f2 Eileen Congreve.\nMorte.\nMor\u00ec il 3 maggio 1985 a Sydney."}
{"id": "5402486", "revid": "74801", "url": "https://it.wikipedia.org/wiki?curid=5402486", "title": "Alfred Healey", "text": "\u00c8 stato medaglia nel bronzo nel 1906 ai Giochi olimpici intermedi nei 110 metri ostacoli. Nella medesima specialit\u00e0, ai Giochi olimpici di Londra 1908 su eliminato durante la semifinale."}
{"id": "5402487", "revid": "106456", "url": "https://it.wikipedia.org/wiki?curid=5402487", "title": "Lago di Caccamo", "text": "Il lago di Caccamo \u00e8 un lago artificiale italiano, che prende le sue acque dal fiume Chienti.\nGeografia.\n\u00c8 situato nel comune di Serrapetrona, in provincia di Macerata, nella frazione di Caccamo sul Lago. \u00c8 anche chiamato \"lago di Pievefavera\", o \"lago di Borgiano\", a causa della vicinanza alle due frazioni omonime.\nStoria e descrizione.\n\u00c8 stato creato nel 1954 per fornire energia elettrica al vicino comune di Serrapetrona e ai comuni limitrofi. L'attivit\u00e0 principale che vi si svolge \u00e8 la pesca; il bacino per la sua lunghezza \u00e8 inoltre idoneo alla pratica del canottaggio e per questo vi si disputano numerose gare. \nDurante alcuni giorni della settimana vi \u00e8 inoltre situato un mercato ortofrutticolo ed un chiosco locale di fritti."}
{"id": "5402507", "revid": "729019", "url": "https://it.wikipedia.org/wiki?curid=5402507", "title": "Associazione Calcio Prato 1940-1941", "text": "Questa voce raccoglie le informazioni riguardanti l'Associazione Calcio Prato nelle competizioni ufficiali della stagione 1940-1941."}
{"id": "5402516", "revid": "339392", "url": "https://it.wikipedia.org/wiki?curid=5402516", "title": "Partenope (storia)", "text": ""}
{"id": "5402518", "revid": "256896", "url": "https://it.wikipedia.org/wiki?curid=5402518", "title": "Direttiva MiFID", "text": ""}
{"id": "5402519", "revid": "256896", "url": "https://it.wikipedia.org/wiki?curid=5402519", "title": "MiFID", "text": ""}
{"id": "5402520", "revid": "256896", "url": "https://it.wikipedia.org/wiki?curid=5402520", "title": "Direttiva dell'Unione Europea n. 2004/39/CE", "text": ""}
{"id": "5402526", "revid": "182193", "url": "https://it.wikipedia.org/wiki?curid=5402526", "title": "Stadio Giana Erminio", "text": ""}
{"id": "5402527", "revid": "182193", "url": "https://it.wikipedia.org/wiki?curid=5402527", "title": "Stadio Erminio Giana", "text": ""}
{"id": "5402529", "revid": "287204", "url": "https://it.wikipedia.org/wiki?curid=5402529", "title": "Los Angeles D-Fenders 2014-2015", "text": "La stagione 2014-15 dei Los Angeles D-Fenders fu l'8\u00aa nella NBA D-League per la franchigia.\nI Los Angeles D-Fenders arrivarono quarti nella \"West Division\" con un record di 17-33, non qualificandosi per i play-off."}
{"id": "5402533", "revid": "282094", "url": "https://it.wikipedia.org/wiki?curid=5402533", "title": "Gioacchino Levi", "text": ""}
{"id": "5402540", "revid": "599013", "url": "https://it.wikipedia.org/wiki?curid=5402540", "title": "Shaun Williams (giocatore di football americano)", "text": "Biografia.\nDopo avere giocato al college a UCLA, Williams fu scelto come 24\u00ba assoluto nel Draft NFL 1998 dai New York Giants. Divenne stabilmente titolare a partire dalla stagione 2000 e fino al 2002 disput\u00f2 tutte le gare come partente. Nella decima gara della stagione 2003 contro i Philadelphia Eagles sub\u00ec un infortunio al ginocchio che gli fece chiudere prematuramente l'annata. L'anno successivo disput\u00f2 due gare come titolare prima di rompersi un legamento del ginocchio, perdendo ancora tutto il resto della stagione. Rimase coi Giants fino al 2005, dopo di che disput\u00f2 l'ultima stagione della carriera con i Carolina Panthers."}
{"id": "5402555", "revid": "729019", "url": "https://it.wikipedia.org/wiki?curid=5402555", "title": "100 mm Type 98", "text": "Il o era un cannone navale antiaereo in calibro 100\u00a0mm e canna lunga 65 calibri, impiegato dalla Marina imperiale giapponese durante la seconda guerra mondiale. Il nome era dovuto all'anno di adozione da parte della Marina imperiale, anno imperiale 2598, corrispondente al 1938 del calendario gregoriano.\nStoria.\nIl cannone fu progettato nel 1938 ed entr\u00f2 in servizio a partire dal 1942. Fu installato sulla portaerei , sull'incrociatore leggero e sui cacciatorpediniere classe Akizuki. Dal 1945 la produzione venne dirottata alle installazioni terrestri, poich\u00e9 la difesa del territorio metropolitano era divenuta prioritari. Tra il 1940 ed il 1944 furono realizzati in totale 169 pezzi, dei quali 68 utilizzati in impianti terrestri.\nL'arma doveva rimpiazzare il 120 mm Type 10 ed era considerata dai giapponesi il loro miglior cannone antiaereo. Il primo impianto binato catturato dagli Alleati fu preso ad Iwo Jima. Dopo la resa del Giappone, il cannone rimase in servizio su due cacciatorpediniere classe Akizuki ceduti come riparazione di guerra all'Unione Sovietica ed alla Cina, radiati poi negli anni sessanta.\nTecnica.\nIl 10\u00a0cm/65 Type 98 montava un otturatore a cuneo orizzontale. La canna venne realizzata in due versioni: la Type I era del tipo ad espansione radiale con anima sostituibile a freddo, mentre la Type I2 era un monoblocco. Entrambe le versioni avevano anelli di cerchiaggio alla culatta. Un calcatoio semiautomatico a molla, messa in tensione dal movimento di rinculo della bocca da fuoco, consentiva il caricamento ad ogni angolo di elevazione, elemento importante per un'arma antiaerea; un sistema a paranco rimovibile consentiva di mettere in tensione il calcatoio per il primo colpo; in caso di mancata partenza del colpo, il colpo successivo doveva essere calcato a mano, a meno che non vi fosse il tempo di piazzare il paranco. Le munizioni venivano inserite manualmente nella macchina graduatrice delle spolette prima di essere caricate sulle cucchiaie. L'arma operava ad un'alta velocit\u00e0 alla volata, che per\u00f2 causava una rapida usura della canna, la cui vita non superava i 350-400 colpi a piena carica.\nImpianti.\nIl \"Type 98\" era usato su torri binate Modello A, con i cannoni ad una distanza tra gli assi di 66\u00a0cm. La movimentazione delle torri era elettroidraulica; l'energia era fornita da un motore elettrico da 15 hp operante a 220 volt e 600 rpm; in caso di emergenza tuttavia la torre poteva essere manovrata manualmente. Ad ogni torre erano addetti circa 11 uomini.\nSugli \"Akizuki\" il peso totale di torre e cannoni era di 34.500\u00a0kg. Su queste navi il brandeggio era di 300\u00b0; la velocit\u00e0 di brandeggio era di 12-16\u00b0 al secondo e quella di elevazione di 16\u00b0 al secondo. Due paranchi rifornivano la camera di manovra della torre, dove le munizioni venivano posizionate manualmente sui paranchi, uno per cannone, che spingevano la granata automaticamente nella torretta, dove rotolavano automaticamente in posizione d'attesa nella postazione dei porgitori; questi prelevavano poi la munizione e la passavano ai due caricatori sulla piattaforma del cannone. Le macchine graduatrici delle spolette erano fissate alla culatta.\nSulla \"Taih\u014d\", sull'incrociatore \"\u014cyodo\" e sulle previste (ma non realizzate) classe A-150 e classe B-64 il brandeggio era limitato a circa 70\u00b0 a destra e 70\u00b0 a sinistra. Sullo \"\u014cyodo\" le munizioni venivano sollevate tramite quattro verricelli dal deposito munizione ad una camera di lavorazione a poppavia della torre N\u00ba 2 da 155 mm Type 3; ogni verricello poteva sollevare 20-22 granate al minuto. Queste venivano trasferite manualmente presso le torri Type 98, a 22 e 41\u00a0m a poppavia, in appositi armadi per lo stoccaggio delle munizioni di pronto utilizzo, che consentivano un alto rateo di fuoco per un certo periodo di tempo. La regolazione delle spolette su questa classi di navi avveniva da una macchina separata dal cannone.\nMunizionamento.\nIl cannone utilizzava una munizione fissa, con bossolo in ottone e granata HE. Fu sviluppata solo una versione con spoletta anteriore. La gittata massima era di 19.500\u00a0m, mentre a 90\u00b0 di elevazione la quota massima era di 13.000\u00a0m; quelle effettive contro bersagli volanti si riducevano tuttavia rispettivamente a 14.000 e 11.000\u00a0m."}
{"id": "5402560", "revid": "287204", "url": "https://it.wikipedia.org/wiki?curid=5402560", "title": "537 (numero)", "text": "Cinquecentotrentasette (537) \u00e8 il numero naturale dopo il 536 e prima del 538."}
{"id": "5402562", "revid": "1263156", "url": "https://it.wikipedia.org/wiki?curid=5402562", "title": "Cinquecentotrentasette", "text": ""}
{"id": "5402564", "revid": "599013", "url": "https://it.wikipedia.org/wiki?curid=5402564", "title": "Chiesa di Santa Margherita (Brugherio)", "text": "La chiesa di Santa Margherita \u00e8 un oratorio del sedicesimo secolo, dedicato a Santa Margherita di Antiochia, che si trova nella frazione Baraggia di Brugherio. \u00c8 annessa a Villa Brivio, di cui faceva parte gi\u00e0 nel Cinquecento.\nDescrizione.\nStoria.\nLa prima testimonianza della sua esistenza risale al 1578, quando Carlo Borromeo si rec\u00f2 in visita pastorale a Brugherio, dopo aver visitato Monza, per fondare la parrocchia di San Bartolomeo. Il giorno successivo, l'arcivescovo visit\u00f2 la chiesetta di Santa Margherita, annessa all'abitazione di Giovan Battista Bernareggi (oggi Villa Brivio), \"\"in Baragia\". Negli atti di quella visita si legge:\nA quell'epoca la cappella era gi\u00e0 in cattive condizioni, tanto che nel 1594 non si celebrava pi\u00f9 la messa. Il figlio di Giovan Battista Bernareggi si impegn\u00f2 allora \"propris sumptibus\"\" a restaurarla e fornirla delle suppellettili necessarie, in quanto la chiesetta era importante per i bisogni spirituali degli abitanti di Baraggia.\nArchitettura e note artistiche.\nLa chiesa \u00e8 stata profondamente rimaneggiata e poco rimane del suo aspetto originario. La pianta \u00e8 ellittica, mascherata esternamente dalla struttura squadrata. Lo spazio interno \u00e8 reso simmetrico dall'alternarsi delle balaustre del presbiterio e delle porte della sacrestia, in legno dipinto e finto marmo. L'altare \u00e8 in marmo e legno, sormontato da una tela ottocentesca della \"Crocifissione\". Probabilmente questo dipinto sostituisce quello assai pi\u00f9 pregevole, di scuola procaccinesca, che raffigura \"Santa Margherita d'Antiochia\" con la palma del martirio e che si trova ora collocato sulla parete sinistra della navata. La volta reca un affresco del XVII secolo, che ha una finta cornice rettangolare sostenuta da mensole. Esso ritrae una porzione di cielo con la \"Madonna Assunta\". Da segnalare, infine, una statua barocca in legno dorato e dipinto, raffigurante la \"Madonna del Rosario\", che si trova in una nicchia, sempre sulla parete sinistra della chiesa. L'esterno della chiesa \u00e8 estremamente semplice: la facciata \u00e8 a capanna, con cornicioni molto in risalto nella zona intermedia e alla sommit\u00e0. Interessante, infine, \u00e8 il campanile che si eleva a sinistra della facciata."}
{"id": "5402566", "revid": "287204", "url": "https://it.wikipedia.org/wiki?curid=5402566", "title": "538 (numero)", "text": "Cinquecentotrentotto (538) \u00e8 il numero naturale dopo il 537 e prima del 539."}
{"id": "5402568", "revid": "1263156", "url": "https://it.wikipedia.org/wiki?curid=5402568", "title": "Cinquecentotrentotto", "text": ""}
{"id": "5402572", "revid": "270833", "url": "https://it.wikipedia.org/wiki?curid=5402572", "title": "Teatro del Medio Oriente della prima guerra mondiale", "text": ""}
{"id": "5402574", "revid": "767487", "url": "https://it.wikipedia.org/wiki?curid=5402574", "title": "Solo per te Lucia", "text": "Solo per te Lucia \u00e8 un film del 1952 diretto da Franco Rossi. Il film \u00e8 tratto dalla canzone omonima di Cesare Andrea Bixio, cantata nel film di Gennaro Righelli del 1930 \"La canzone dell'amore\".\nCuriosit\u00e0.\nPer l'attrice-scrittrice Neda Naldi, nel film in veste di soggettista, questo sar\u00e0 l'ultimo film prima di dedicarsi al teatro e alla televisione."}
{"id": "5402578", "revid": "599013", "url": "https://it.wikipedia.org/wiki?curid=5402578", "title": "Donovin Darius", "text": "Biografia.\nDopo avere giocato al college alla Syracuse University, Darius fu scelto come 25\u00ba assoluto nel Draft NFL 1998 dai Jacksonville Jaguars. Nella sua prima stagione guid\u00f2 i defensive back dei Jaguars con 108 tackle in 14 partite, venendo inserito nella formazione ideale dei rookie. L'anno successivo pass\u00f2 al ruolo di strong safety.\nNel 2004, Darius guid\u00f2 la propria linea secondaria in tackle per il settimo anno consecutivo e termin\u00f2 con i propri primati personali in intercetti e fumble forzati. L'anno successivo, un infortunio pose fine alla sua striscia di 37 consecutive come titolare, costringendolo a chiudere in anticipo la stagione. Lo stesso avvenne nella stagione seguente, quando si ruppe una gamba nella gara del 20 novembre contro i New York Giants. Fu svincolato il 14 dicembre 2006 quando era il giocatore da pi\u00f9 tempo con la squadra dopo il running back Fred Taylor. Dopo avere passato la pre-stagione 2007 con gli Oakland Raiders, disput\u00f2 gli ultimi due mesi di carriera con i Miami Dolphins, venendo svincolato ad ottobre."}
{"id": "5402579", "revid": "39884", "url": "https://it.wikipedia.org/wiki?curid=5402579", "title": "L\u00e9on Dupont", "text": "Nel 1906 vinse la medaglia d'argento ai Giochi olimpici intermedi nel salto in alto da fermo a pari merito con Lawson Robertson e Martin Sheridan, mentre arriv\u00f2 quarto nel salto in lungo da fermo e in finale nel salto in alto.\nNel 1908 prese parte ai Giochi olimpici di Londra dove si posizion\u00f2 ottavo nel salto in alto da fermo e sedicesimo nel salto in alto. Fu in finale nel salto in lungo da fermo."}
{"id": "5402581", "revid": "62748", "url": "https://it.wikipedia.org/wiki?curid=5402581", "title": "Paul dowswell", "text": ""}
{"id": "5402583", "revid": "1876105", "url": "https://it.wikipedia.org/wiki?curid=5402583", "title": "Cristiana Dell'Anna", "text": "Biografia.\nCome attrice \u00e8 conosciuta grazie ad \"Un posto al sole\", soap opera in cui interpreta le sorelle gemelle Micaela e Manuela Cirillo. Entrata nel cast nel 2012, ne \u00e8 uscita nel 2016. Dal 2016 fino al 2019 recita nella serie televisiva \"Gomorra - La serie\", in cui interpreta il ruolo di Patrizia Santoro.\nHa recitato in alcuni cortometraggi, nella pellicola cinematografica \"Third Contact\" (2011) e nella serie web \"Soma\" (2012).\nIl 23 dicembre 2020 approda nel mondo musicale in radio con il singolo \"Carpe D.M.\" composto dal musicista napoletano Carlo Lomanto."}
{"id": "5402585", "revid": "339392", "url": "https://it.wikipedia.org/wiki?curid=5402585", "title": "William Alvin Moody", "text": ""}
{"id": "5402588", "revid": "1305772", "url": "https://it.wikipedia.org/wiki?curid=5402588", "title": "Tear in My Heart", "text": "Tear in My Heart \u00e8 un singolo dei Twenty One Pilots, pubblicato il 6 aprile 2015 come secondo estratto dal quarto album in studio \"Blurryface\".\nDescrizione.\nIl brano \u00e8 una canzone d'amore dedicata alla moglie del cantante Tyler Joseph, Jenna. Dalle sonorit\u00e0 pop richiamanti David Bowie e Death Cab for Cutie, \"Alternative Press\" l'ha definito \u00abesuberante\u00bb.\nVideo musicale.\nIl videoclip, diretto da Marc Klasfeld, vede i Twenty One Pilots suonare in una strada di Chinatown a Los Angeles. Tyler Joseph incrocia diversi passanti, il cui sguardo si deforma, sino a incrociare quello di una donna, interpretata dalla moglie di Joseph, che il cantante segue dentro un locale. L\u00ec la donna inizia a colpirlo ripetutamente, sino a quando Joseph non inizia a sanguinare. I due si guardano negli occhi, per poi baciarsi.\nTracce.\nTesti e musiche di Tyler Joseph."}
{"id": "5402602", "revid": "118615838", "url": "https://it.wikipedia.org/wiki?curid=5402602", "title": "Angry Mom", "text": "Angry Mom (hangeul: \uc575\uadf8\ub9ac\ub9d8, latinizzazione riveduta: \"Aenggeuri mam\") \u00e8 un serial televisivo sudcoreano trasmesso su MBC dal 18 marzo al 7 maggio 2015.\nTrama.\nAi tempi del liceo, Jo Kang-ja era nota per essere la peggior combinaguai della scuola che frequentava, a Pusan. A seguito della nascita della figlia Oh Ah-ran, ha lasciato gli studi ed \u00e8 diventata una madre responsabile, anche se non ha rinunciato del tutto al suo passato di teppista: \u00e8 irascibile e, quando si arrabbia, si lascia andare ad un linguaggio fortemente scurrile.\nPer caso ella scopre che la figlia, da poco entrata al liceo, \u00e8 vittima di gravi atti di bullismo: alcuni dei suoi compagni stanno rendendo la sua vita un inferno, ma la ragazza non riesce a confidarsi. Allora Jo Kang-ja decide di tornare a studiare e si iscrive nella stessa scuola della figlia, ma sotto le mentite spoglie della giovane Jo Bang-wool.\nIn questo modo spera di proteggere meglio la figlia e di trovare e punire i responsabili, ma la sua ricerca di verit\u00e0 le far\u00e0 scoprire anche gli errori e le ingiustizie del sistema scolastico. Ci\u00f2 la render\u00e0 pi\u00f9 determinata a continuare nella sua battaglia contro gli abusi e le violenze, non solo per la figlia. Ad aiutarla saranno la stessa Oh Ah-ran e un giovane insegnante di larghe vedute, Park No-ah."}
{"id": "5402617", "revid": "124123", "url": "https://it.wikipedia.org/wiki?curid=5402617", "title": "Paul Dowswell", "text": "Biografia.\nScrive racconti e saggi brevi in libri destinati soprattutto a ragazzi e a giovani adulti. Ha scritto oltre 60 libri, per lo pi\u00f9 di storia, ma anche di geografia, storia naturale e scienza.\nDowswell ha lavorato nell'editoria per oltre venti anni dedicandosi poi, dal 1999 alla scrittura, dopo aver trascorso otto anni come senior editor con la \"Usborne Publishing\". Prima aveva lavorato per Life-Time, BBC Books, Museo della Scienza di Londra e British Library Sound Archive."}
{"id": "5402619", "revid": "767487", "url": "https://it.wikipedia.org/wiki?curid=5402619", "title": "Ludovico Angelini", "text": "Biografia.\nViene eletto nelle file del Partito Comunista Italiano nella II e III legislatura alla Camera dei deputati, dal 1953 al 1963."}
{"id": "5402621", "revid": "584834", "url": "https://it.wikipedia.org/wiki?curid=5402621", "title": "Istituto Statale d'Arte Filippo Palizzi", "text": ""}
{"id": "5402625", "revid": "767487", "url": "https://it.wikipedia.org/wiki?curid=5402625", "title": "Coppa Italia 1994-1995 (fase finale)", "text": "Questa voce raccoglie un approfondimento sulle gare della fase finale dell'edizione 1994-1995 della Coppa Italia di calcio.\nSquadra vincitrice.\nJuventus9\u00ba titolo"}
{"id": "5402626", "revid": "109143874", "url": "https://it.wikipedia.org/wiki?curid=5402626", "title": "County Championship", "text": "Il County Championship (attualmente denominato Specsavers County Championship per via dello sponsor principale, Specsavers) \u00e8 il campionato nazionale inglese di cricket, di tipologia \"First Class\".\nStoria.\nIl County Championship \u00e8 stato ufficialmente fondato in una riunione al Lord's Cricket Ground dei dirigenti dei club rappresentanti le contee tradizionali nel 1889, la competizione part\u00ec l'anno seguente con otto squadre partecipanti. Nel corso degli anni il torneo \u00e8 stato espanso in pi\u00f9 occasioni, l'ultimo team ad unirsi alla competizione \u00e8 stato il Durham County Cricket Club nel 1992. A partire dal 2000 il torneo \u00e8 stato suddiviso in due giorni con un sistema di promozioni e retrocessioni.\nFormula.\nIl torneo viene disputato ogni anno da 18 club divisi in due categorie. Ogni club porta il nome e rappresenta una delle contee dell'Inghilterra (17) e del Galles (1). Le squadre sono divise in due categorie da 9 team ciascuna chiamate Division 1 e Division 2. Ogni squadra affronta due volte tutti gli avversari della propria Division (disputando quindi 16 partite totali), una volta in casa ed una in trasferta. Per ogni partita vengono assegnati dei punti in base al risultato e alcuni punti bonus che dipendono dalle prestazioni in battuta e al lancio. Al termine della stagione le due peggiori squadre della Division 1 vengono retrocesse, al contempo le due migliori squadre della Division 2 vengono promosse nella categoria maggiore.\nSistema di punteggio.\nIn base alla performance della squadra nei primi 110 overs del primo innings una squadra pu\u00f2 ricevere i seguenti punti bonus, questi punti vengono guadagnati indipendentemente dal risultato dell'incontro."}
{"id": "5402629", "revid": "1573940", "url": "https://it.wikipedia.org/wiki?curid=5402629", "title": "Dioniso bar Salibi", "text": "Biografia.\nNacque a Melitene, lungo il corso settentrionale dell'Eufrate, come Michele il Siro e Barebreo. Fu battezzato con il nome di \"Jacob\". Adott\u00f2 il nome \"Dionysius\" (Dioniso) nel 1154, quando fu nominato vescovo di Marash dal patriarca Attanasio VII (1138\u20131166). Un anno dopo gli fu assegnata ad interim anche la diocesi di Mabbog. Nel 1166 Michele il Siro, successore di Atanasio VII, lo trasfer\u00ec alla diocesi metropolitana di Amid in Mesopotamia, dove rimase fino alla morte.\n\u00c8 venerato come santo dalle Chiese ortodosse e la sua festivit\u00e0 cade il 28 novembre.\nOpere.\nI suoi scritti pi\u00f9 importanti sono probabilmente i suoi esaurienti commentari al testo dell'Antico e del Nuovo Testamento, nei quali con grande abilit\u00e0 riun\u00ec e riassunse le interpretazioni di scrittori precedenti come Efrem il Siro, Giovanni Crisostomo, Cirillo di Alessandria, Mos\u00e8 bar Kepha e Giovanni di Dara, che egli stesso cita tutti insieme nella prefazione al suo commentario di Matteo. Tra le sue altre opere principali troviamo un trattato contro gli eretici, che include anche una polemica contro ebrei e musulmani; inoltre trattazioni sulla liturgia, epistole ed omelie."}
{"id": "5402630", "revid": "767487", "url": "https://it.wikipedia.org/wiki?curid=5402630", "title": "Giovanni Baltaro", "text": "Biografia.\nIscritto al Partito Comunista d'Italia in clandestinit\u00e0, viene arrestato nel 1930 e condannato a cinque anni di confino. \u00c8 stato tra gli organizzatori della Resistenza nel vercellese; col nome di \"Nino\" \u00e8 stato poi attivo nella Repubblica partigiana dell'Ossola prima e poi nel biellese. \u00c8 nel gruppo dirigente presente all'eccidio dell'ospedale psichiatrico di Vercelli del 1945. Processato una prima volta a Torino negli anni \u201850, ne fu nuovamente richiesto l\u2019arresto nel \u201857 dalla procura di Torino \u201cper avere, in Vercelli, dal 12 al 13 maggio 1945, partecipato con crudelt\u00e0 alla soppressione in massa di 51 militi fascisti che, essendosi arresi alle forze della resistenza, [...] avevano definitivamente cessato di costituire ostacolo alla conclusione della lotta contro il Fascismo\u201d (G. Stella \u201cCompagno mitra\u201d op. cit.)\nAl termine del conflitto si impegna nell'attivit\u00e0 sindacale, e viene in seguito eletto nelle file del Partito Comunista Italiano nella II legislatura, dal 1953 al 1958."}
{"id": "5402632", "revid": "1845521", "url": "https://it.wikipedia.org/wiki?curid=5402632", "title": "Tombstone (tipografia)", "text": "Il tombstone (che dalla lingua inglese significa \"lapide\") o halmos \u00e8 un simbolo tipografico usato in matematica per segnare la fine di una dimostrazione (in alternativa alla sigla \"Q.E.D.\", abbreviazione del latino \"quod erat demonstrandum\"), e nelle riviste come simbolo per segnare la fine di un articolo.\nIn Unicode \u00e8 rappresentato dal carattere (U+220E, , codice_1). L'aspetto grafico \u00e8 variabile, pu\u00f2 essere un quadrato o un rettangolo, pieno o vuoto. In LaTeX il simbolo \u00e8 inserito automaticamente alla fine di un ambiente \\begin{proof} ... \\end{proof} (definito nel package codice_2), e pu\u00f2 essere inserito con il comando \\qedsymbol oppure \\qed (nel secondo caso con allineamento a destra).\nIl simbolo \u00e8 anche chiamato halmos, in quanto introdotto in contesto scientifico dal matematico Paul Halmos, che aveva tratto l'idea osservando che il simbolo era gi\u00e0 usato in alcune riviste per indicare il termine di un articolo. Egli scrive nelle sue memorie:"}
{"id": "5402635", "revid": "287204", "url": "https://it.wikipedia.org/wiki?curid=5402635", "title": "Tombstone", "text": "Tombstone (che in lingua inglese significa lapide) pu\u00f2 riferirsi a:"}
{"id": "5402645", "revid": "1451528", "url": "https://it.wikipedia.org/wiki?curid=5402645", "title": "Parco eolico del monte Mesa", "text": "Il parco eolico del monte Mesa \u00e8 un impianto di produzione di energia eolica situato nel territorio comunale di Rivoli Veronese in provincia di Verona e pi\u00f9 precisamente sul monte Mesa.\nL'impianto \u00e8 stato realizzato tra il 2012 e il 2013 e conta 4 aerogeneratori da 2 MW ciascuno, per una potenza totale installata di 8 MW a regime.\nNel 2017 sono state aggiunte altre 2 pale eoliche, sempre da 2 MW ciascuna, nel comune limitrofo di Affi portando la potenza complessiva dell'installazione a 12 MW."}
{"id": "5402647", "revid": "1573940", "url": "https://it.wikipedia.org/wiki?curid=5402647", "title": "Emilio Battista", "text": ""}
{"id": "5402651", "revid": "339392", "url": "https://it.wikipedia.org/wiki?curid=5402651", "title": "Aurelian Smith Jr.", "text": ""}
{"id": "5402653", "revid": "1632387", "url": "https://it.wikipedia.org/wiki?curid=5402653", "title": "Unbreakable (Primal Fear)", "text": "Unbreakable \u00e8 il nono album in studio del gruppo musicale tedesco heavy/power metal Primal Fear, pubblicato nel 2011 dalla Frontiers Records."}
{"id": "5402655", "revid": "1442080", "url": "https://it.wikipedia.org/wiki?curid=5402655", "title": "Campionato Italiano Slalom 2014", "text": "Il Campionato Italiano Slalom (CIS) 2014 si \u00e8 svolto tra il 6 aprile e il 12 ottobre 2014 in 10 gare distribuite in nove regioni diverse. Il titolo di campione italiano slalom \u00e8 stato vinto per la prima volta da Salvatore Venanzio, mentre quello di campione under 23 \u00e8 stato vinto da Francesco Cavagli\u00e0.\nClassifiche.\nSistema di punteggio.\nPer il titolo di campione italiano slalom 2014 viene attribuito il punteggio ai primi 15 classificati assoluti di ogni singola gara in base alla posizione in classifica di gruppo secondo il seguente schema:\nPer il titolo di campione under 23 2014 viene attribuito il punteggio in base alla posizione in classifica di classe di ciascuna gara secondo il seguente schema:\nIl regolamento sportivo 2014 prevede per entrambi i titoli la partecipazione ad almeno 3 gare di campionato affinch\u00e9 i punti ottenuti siano considerati validi.\nClassifica campionato italiano piloti.\nSeguono altri 79 piloti senza punti validi.\nClassifica campionato piloti under 23.\nSeguono altri 16 piloti senza punti validi."}
{"id": "5402656", "revid": "767487", "url": "https://it.wikipedia.org/wiki?curid=5402656", "title": "Framing Hanley", "text": "I Framing Hanley sono stati un gruppo musicale statunitense formatosi nel 2005 a Nashville, Tennessee, scioltosi nel 2015 e riunitosi nel 2018."}
{"id": "5402658", "revid": "1573940", "url": "https://it.wikipedia.org/wiki?curid=5402658", "title": "Martino Caroli", "text": "Primo presidente della Provincia di Lecce dal 1951 al 1958, \u00e8 stato senatore per tre legislature dal 1958 al 1972."}
{"id": "5402676", "revid": "339392", "url": "https://it.wikipedia.org/wiki?curid=5402676", "title": "Elizabeth Carolan", "text": ""}
{"id": "5402678", "revid": "767487", "url": "https://it.wikipedia.org/wiki?curid=5402678", "title": "Family Circle Cup 2015", "text": "La Family Circle Cup 2015 \u00e8 stato un torneo femminile di tennis giocato sulla terra verde. \u00c8 stata la 43\u00aa edizione della Family Circle Cup, che fa parte della categoria Premier nell'ambito del WTA Tour 2015. Il torneo si \u00e8 giocato al Family Circle Tennis Center di Charleston, dal 6 al 12 aprile 2015.\nPartecipanti.\nAltre partecipanti.\nLe seguenti giocatrici hanno ricevuto una wild card per il tabellone principale:\nLe seguenti giocatrici sono passate dalle qualificazioni:\nCampionesse.\nSingolare.\n Angelique Kerber ha sconfitto in finale Madison Keys per 6-2, 4-6, 7-5.\nDoppio.\n Martina Hingis / Sania Mirza hanno sconfitto in finale Casey Dellacqua / Darija Jurak per 6-0, 6-4."}
{"id": "5402679", "revid": "1573940", "url": "https://it.wikipedia.org/wiki?curid=5402679", "title": "Emilio Cuccu", "text": ""}
{"id": "5402681", "revid": "599013", "url": "https://it.wikipedia.org/wiki?curid=5402681", "title": "Victor Riley", "text": "Biografia.\nDopo avere giocato al college ad Auburn, Riley fu scelto come 26\u00ba assoluto nel Draft NFL 1998 dai Kansas City Chiefs. Vi gioc\u00f2 per quattro stagioni stabilmente come titolare. Nel 2002 firm\u00f2 coi New Orleans Saints e dopo una stagione da riserva, nelle due successive disput\u00f2 31 gare su 32 come titolare. Chiuse la carriera nel 2005 con gli Houston Texans."}
{"id": "5402683", "revid": "46291", "url": "https://it.wikipedia.org/wiki?curid=5402683", "title": "Specie di Vigna", "text": ""}
{"id": "5402686", "revid": "124958427", "url": "https://it.wikipedia.org/wiki?curid=5402686", "title": "Walter Kannemann", "text": "Caratteristiche tecniche.\n\u00c8 un difensore centrale molto forte fisicamente, che sa disimpegnarsi egregiamente anche come terzino sinistro.\nCarriera.\nNazionale.\nIl 17 agosto 2018 viene convocato per la prima volta in nazionale maggiore dal neo-C.T. Lionel Scaloni. Debutta nell'amichevole vinta per 3-0 contro il Guatemala subentrando al 66\u00ba minuto al collega di reparto Ramiro Funes Mori."}
{"id": "5402687", "revid": "599013", "url": "https://it.wikipedia.org/wiki?curid=5402687", "title": "Knut Lindberg", "text": "Biografia.\nNel 1906 fu medaglia d'argento nel lancio del giavellotto stile libero ai Giochi olimpici intermedi, dove fu anche quinto nel pentathlon e sesto nei 100 metri piani.\nNel 1908 prese parte ai Giochi olimpici di Londra, ma raggiunse la finale solo nel lancio del giavellotto stile libero (fu invece eliminato durante le qualificazioni dei 100, 200 metri e della staffetta olimpica).\nNel 1912 partecip\u00f2 ai Giochi olimpici di Stoccolma, conquistando la medaglia d'argento nella staffetta 4\u00d7100 metri con Sven L\u00e5ftman, Knut Stenborg ed Evert Bj\u00f6rn. Nei 100 e 200 metri piani non raggiunse la finale, venendo eliminato nelle fasi semifinali."}
{"id": "5402691", "revid": "281901", "url": "https://it.wikipedia.org/wiki?curid=5402691", "title": "Gymnocephalus cernua", "text": ""}
{"id": "5402692", "revid": "977683", "url": "https://it.wikipedia.org/wiki?curid=5402692", "title": "Spinosaurinae", "text": "Spinosaurinae (il cui nome significa \"lucertole spinose\") \u00e8 una sottofamiglia estinta di dinosauri teropodi spinosauridi vissuti nel Cretaceo inferiore-superiore, circa 130-93.5 milioni di anni fa (Barremiano-Turoniano), principalmente in Africa e in Sud America. Questa sottofamiglia comprende i generi \"Ichthyovenator\", \"Irritator\", \"Oxalaia\", \"Siamosaurus\", \"Vallibonavenatrix\", e la trib\u00f9 Spinosaurini che contiene \"Sigilmassasaurus\" e \"Spinosaurus\". La differenza principale tra la sottofamiglia Spinosaurinae e Baryonychinae \u00e8 la presenza di processi spinali maggiori e un cranio pi\u00f9 compatto e dotata di una rosetta molto pi\u00f9 vistosa e larga.\nFilogenesi.\nLa sottofamiglia Spinosaurinae fu nominata da Paul Sereno nel 1998 e definita da Holtz \"et al.\" (2004) come \"tutti i taxa pi\u00f9 vicini a \"Spinosaurus aegyptiacus\" che a \"Baryonyx walkeri\". La sottofamiglia Baryonychinae fu nominata da Charig &amp; Milner nel 1986, per contenere l'appena scoperto \"Baryonyx\", prima che quest'ultimo fosse riferito agli Spinosauridi. La loro sottofamiglia \u00e8 stata definita da Holtz \"et al.\" nel 2004, come clade complementare di tutti i taxa pi\u00f9 vicini a \"Baryonyx walkeri\" che a \"Spinosaurus aegyptiacus\". Alcuni esami di Marcos Sales e Cesar Schultz \"et al.\" (2017) indicano che gli spinosauridi sudamericani \"Angaturama\", \"Irritator\" e \"Oxalaia\" erano intermedi tra Baronychinae e Spinosaurinae in base alle loro caratteristiche craniodentali e all'analisi cladistica. Ci\u00f2 indica che Baryonychinae potrebbe in effetti non essere monofiletico. Tuttavia la successiva analisi di Arden \"et al.\" ha rivalutato Baryonychinae come monofiletica, contenente solo \"Baryonyx\" e \"Suchomimus\".\nDi seguito \u00e8 riportato un cladogramma degli studi di Allain \"et al.\" (2012), sulla famiglia degli spinosauridi, aggiornato con i dati di Arden \"et al.\" (2018) e Chris Barker, Hone, Darren Naish, Andrea Cau, Lockwood, Foster, Clarkin, Schneider &amp; Gostling (2021):\nSpinosaurini.\nL'analisi sugli spinosauridi di Arden \"et al.\" (2018), ha concluso che \"Sigilmassasaurus\" e \"Spinosaurus\" fossero strettamente imparentati e che formassero un \"clade\", ossia la trib\u00f9 Spinosaurini, definendola come \"tutti gli spinosauridi pi\u00f9 vicini a \"Spinosaurus aegyptiacus\" che a \"Irritator challengeri\" o \"Oxalaia quilombensis\"\"; lo stesso studio indica \"Siamosaurus suteethorni\" e \"Icthyovenator laosensis\" come membri di Spinosaurinae. Tuttavia, l'attuale posizione tassonomica incerta di \"Oxalaia\" e \"Sigilmassasaurus\", da alcuni autori riferiti come sinonimi di \"Spinosaurus\", rende incerto questo raggruppamento. Uno studio del 2020 del paleontologo britannico Symth e colleghi ha sugger\u00ec che \"Sigilmassasaurus\" e \"Oxalaia\" fosse un sinonimo di \"Spinosaurus\", in quanto entrambi i generi rientrerebbero nell'ipodigma di \"Spinosaurus\". Se supportati da ricerche future, sia \"Sigilmassasaurus\" che \"Oxalaia\" sarebbero resi sinonimi junior di \"Spinosaurus\", ampliandone l'areale, il che sosterrebbe ulteriormente la teoria degli scambi faunistici tra Africa e Sud America durante il Cretaceo."}
{"id": "5402694", "revid": "599013", "url": "https://it.wikipedia.org/wiki?curid=5402694", "title": "R.W. McQuarters", "text": "Biografia.\nDopo avere giocato al college a Oklahoma State, McQuarter fu scelto come 28\u00ba assoluto nel Draft NFL 1998 dai San Francisco 49ers. Vi gioc\u00f2 per due stagioni, dopo di che dal 2000 al 2004 milit\u00f2 nei Chicago Bears. Dopo avere passato la stagione 2005 con i Detroit Lions, nel 2006 firm\u00f2 con i New York Giants. Nel secondo turno di playoff del 2007 contro i Dallas Cowboys, McQuarters mise a segno una delle giocate pi\u00f9 importanti della sua carriera, quando intercett\u00f2 Tony Romo nel finale di gara, sigillando la vittoria della sua squadra. Quell'anno si laure\u00f2 campione quando i Giants batterono i New England Patriots nel Super Bowl XLII. Si ritir\u00f2 dopo la stagione 2008."}
{"id": "5402712", "revid": "585241", "url": "https://it.wikipedia.org/wiki?curid=5402712", "title": "Palazzo d'Estate (Rastrelli)", "text": ""}
{"id": "5402714", "revid": "287204", "url": "https://it.wikipedia.org/wiki?curid=5402714", "title": "Reno Bighorns 2014-2015", "text": "La stagione 2014-15 dei Reno Bighorns fu la 7\u00aa nella NBA D-League per la franchigia.\nI Reno Bighorns arrivarono terzi nella \"West Division\" con un record di 20-30, non qualificandosi per i play-off."}
{"id": "5402715", "revid": "1226", "url": "https://it.wikipedia.org/wiki?curid=5402715", "title": "Abbazia di San Pietro a Cerreto", "text": ""}
{"id": "5402718", "revid": "599013", "url": "https://it.wikipedia.org/wiki?curid=5402718", "title": "Hermann M\u00fcller (atleta)", "text": "Nel 1906 vinse la medaglia d'argento nei 3000 metri marcia ai Giochi olimpici intermedi, dove si piazz\u00f2 anche nono nella maratona.\nM\u00fcller fu il primo detentore ufficiale del record del mondo della 20 km di marcia cos\u00ec come della 50 km di marcia."}
{"id": "5402721", "revid": "110157", "url": "https://it.wikipedia.org/wiki?curid=5402721", "title": "Cattedrale del Sacro Cuore di Ges\u00f9 (Kota Kinabalu)", "text": "La cattedrale del Sacro Cuore di Ges\u00f9 (in inglese: \"Sacred Heart Cathedral\"), \u00e8 la chiesa cattedrale dell'arcidiocesi di Kota Kinabalu e si trova nella citt\u00e0 di Kota Kinabalu, in Malaysia.\nLa missione del Sacro Cuore \u00e8 stata fondata nel 1903. La chiesa del Sacro Cuore di Ges\u00f9 \u00e8 stata elevata a cattedrale nel 1976 con la bolla \"Quoniam Deo favente\" di papa Paolo VI, contestualmente all'erezione della diocesi di Kota Kinabalu."}
{"id": "5402723", "revid": "71871147", "url": "https://it.wikipedia.org/wiki?curid=5402723", "title": "Emmanuela Marrone", "text": ""}
{"id": "5402731", "revid": "1632387", "url": "https://it.wikipedia.org/wiki?curid=5402731", "title": "Delivering the Black", "text": "Delivering the Black \u00e8 il decimo album in studio del gruppo musicale tedesco heavy/power metal Primal Fear, pubblicato nel 2014 dalla Frontiers Records."}
{"id": "5402732", "revid": "729019", "url": "https://it.wikipedia.org/wiki?curid=5402732", "title": "Battaglia di Pablo P\u00e9rez", "text": "La battaglia di Pablo P\u00e9rez o battaglia di Pablo P\u00e1ez fu uno scontro armato combattuto il 6 dicembre 1816 nel contesto dell'invasione luso-brasiliana della \"Banda Oriental\". Vi si scontrarono una divisione dell'esercito del Regno Unito di Portogallo, Brasile e Algarve, comandata dal maresciallo di campo Bernardo da Silveira, contro le milizie orientali a difesa del territorio, guidate da Fernando Otorgu\u00e9s.\nLa battaglia fu combattuta nei pressi del torrente Pablo P\u00e9rez, nel dipartimento di Cerro Largo, attuale Uruguay. Grazie ad un'inaspettata carica di Otorgu\u00e9s le truppe orientali riuscirono a riportare la vittoria, respingendo le truppe luso-brasiliane.\nAntefatti.\nIl piano luso-brasiliano di invasione della \"Banda Oriental\" prevedeva la divisione dell'esercito in tre distinte colonne. La pi\u00f9 numerosa, guidata dallo stesso Lecor, avrebbe dovuto avanzare lungo la costa atlantica, mentre quella del generale Curado avrebbe dovuto rimanere a nord del R\u00edo Negro; la terza colonna, affidata al maresciallo di campo Bernardo da Silveira, avrebbe dovuto muoversi in mezzo alle altre due, badando soprattutto a proteggere il fianco destro della divisione principale. L'obbiettivo iniziale di Silveira, la citt\u00e0 di Paysand\u00fa, fu modificato da Lecor, che ordin\u00f2 alla colonna di marciare su Montevideo.\nSilveira invase il territorio orientale, ma si trov\u00f2 presto in difficolt\u00e0 per la mancanza di cavalli. Il 9 novembre 1816 attravers\u00f2 il R\u00edo Yaguar\u00f3n e invase il territorio di Cerro Largo, dove lo aspettava il comandante orientale Fernando Otorgu\u00e9s, che aveva dislocato alcune pattuglie nella zona. Un primo scontro tra pattuglie in perlustrazione si risolse con la vittoria luso-brasiliana e la cattura di 14 prigionieri orientali.\nCon l'intento di trovare il nemico, Silveira compose un corpo d'avanguardia con due compagnie portoghesi di cavalleria, mezzo squadrone di milizie riograndensi e altri combattenti irregolari, ponendolo agli ordini del tenente colonnello Manuel Antonio Recanha.\nLa battaglia.\nIl 6 dicembre 1816 l'avanguardia luso-brasiliana attacc\u00f2 Fernando Otorgu\u00e9s, che, in inferiorit\u00e0 numerica, si ritir\u00f2 fino a raggiungere il torrente Pablo P\u00e9rez; qui il comandante orientale, accortosi della stanchezza dei cavalli usati dai nemici e della distanza tra l'avanguardia e il corpo principale della colonna, fece voltare le sue truppe e guid\u00f2 di persona l'attacco.\nLo scontro lasci\u00f2 sul campo 40 morti nelle file luso-brasiliane; le truppe orientali subirono la perdita di 14 feriti e 9 morti.\nConseguenze.\nDopo la sconfitta, Silveira si ritir\u00f2 nei pascoli di \"Casup\u00e1\", dove rimase una decina di giorni, convinto che la posizione gli fornisse un buon vantaggio strategico; contemporaneamente cerc\u00f2 di mettersi in contatto con la colonna principale dell'esercito luso-brasiliano. Alle truppe di Otorgu\u00e9s si unirono quelle di Fructuoso Rivera, e insieme marciarono contro la colonna di Silveira; i dissapori tra i due comandanti orientali, per\u00f2, fecero fallire il piano di costringere il nemico ad una battaglia decisiva. Otorgu\u00e9s si ritir\u00f2 verso il fiume Y\u00ed, mentre Rivera mand\u00f2 una sua avanguardia, guidata da Juan Antonio Lavalleja, a compiere continue azioni di disturbo contro i luso-brasiliani.\nIl 4 gennaio 1817 Silveira, che aveva abbandonato la sua posizione per l'impossibilit\u00e0 di contattare Lecor, entr\u00f2 a Minas, dove rimase 8 giorni, circondato dalle truppe di Rivera; a met\u00e0 del mese riusc\u00ec a raggiungere Pan de Az\u00facar, dove si un\u00ec alla colonna di Lecor per lanciarsi su Montevideo."}
{"id": "5402733", "revid": "599013", "url": "https://it.wikipedia.org/wiki?curid=5402733", "title": "Edward Dahl", "text": "Nel 1906 fu medaglia di bronzo nelle 5 miglia ai Giochi olimpici intermedi, dove partecip\u00f2 anche alla gara dei 1500 metri, finendo eliminato alle qualificazioni.\nNel 1908 prese parte ai Giochi olimpici di Londra nelle gare degli 800 e 1500 metri e 5 miglia, ma in nessun caso riusc\u00ec a raggiungere la finale. Fu anche parte della 3 miglia a squadre con John Svanberg, Georg Peterson, Axel Wiegandt e Seth Landqvist, ma anche in questo caso vennero eliminati durante le fasi di qualificazione."}
{"id": "5402741", "revid": "287204", "url": "https://it.wikipedia.org/wiki?curid=5402741", "title": "Lazaro Alvarez", "text": ""}
{"id": "5402745", "revid": "1632387", "url": "https://it.wikipedia.org/wiki?curid=5402745", "title": "Black Sun (album)", "text": "Black Sun \u00e8 il quarto album in studio del gruppo musicale tedesco Primal Fear, pubblicato nel 2002 dalla Nuclear Blast."}
{"id": "5402748", "revid": "254059", "url": "https://it.wikipedia.org/wiki?curid=5402748", "title": "Lega di Castelbaldo", "text": "La lega di Castelbaldo, dal nome della localit\u00e0 veneta, fu una coalizione militare contro il re di Boemia e lo Stato Pontificio formatasi l'8 agosto 1331. Giovanni I di Boemia scese in Italia alla fine del 1330 in aiuto di Brescia, minacciata da Mastino II della Scala ed acquist\u00f2 ben presto un forte consenso su molte citt\u00e0 del settentrione.\nAlla lega aderirono gli Scaligeri, i Visconti, gli Estensi, i Gonzaga, nonch\u00e9 Firenze (1332), Napoli, Como e Novara. \nDopo la battaglia di Palazzolo nell'aprile 1333, venne stipulata una tregua il 13 luglio 1333 a Castelnuovo del Garda, che sanc\u00ec la resa del re di Boemia anche per la ribellione delle citt\u00e0 da lui sottomesse. Con i successivi accordi di Lerici del 1334 le citt\u00e0 soggette a Giovanni I furono spartite tra i membri della lega. Tra queste Parma fu assegnata a Mastino II, Modena ad Obizzo III d'Este e Reggio ai Gonzaga."}
{"id": "5402750", "revid": "1632387", "url": "https://it.wikipedia.org/wiki?curid=5402750", "title": "Nuclear Fire", "text": "Nuclear Fire \u00e8 il terzo studio album del gruppo musicale tedesco heavy/power metal Primal Fear.\nIn questo disco Tom Naumann cede il posto di chitarrista all'entrante Henny Wolter; tuttavia \"Naumann\" rester\u00e0 una presenza costante all'interno del gruppo nelle vesti di chitarrista \"on stage \"partecipando a parecchi tour, perfino i pi\u00f9 recenti e alternandosi allo stesso \"Wolter\" nei successivi dischi."}
{"id": "5402755", "revid": "1573940", "url": "https://it.wikipedia.org/wiki?curid=5402755", "title": "Dimitris Mardas", "text": " Dal gennaio 2015 \u00e8 viceministro dell'economia nel Governo Tsipras.\nBiografia.\nSi \u00e8 formato presso l'Universit\u00e0 Aristotele di Salonicco ove si \u00e8 laureato in economia nel 1979. In seguito ha intrapreso la carriera universitaria diventando prima ricercatore e poi \"professor assistant\" presso il dipartimento di economia.\nDal 2002 al 2004 assume il ruolo di segretario generale del ministero per lo Sviluppo del commercio. Nel 2004 viene promosso professore associato presso il dipartimento di economia dell'universit\u00e0 di Salonnico. Ha concentrato i suoi studi sui temi del commercio internazionale, del commercio industriale, della finanza pubblica. \u00c8 esperto dei rapporti commerciali tra Grecia e Turchia.\nA seguito della vittoria della Coalizione della Sinistra Radicale (\"SYRIZA\") alle elezioni parlamentari greche del gennaio 2015 nella XV Legislatura, viene chiamato dal neo primo mistro Alex\u012bs Tsipras a far parte del nuovo governo, insediato il 26 gennaio 2015, con l'incarico di viceministro degli esteri."}
{"id": "5402777", "revid": "599013", "url": "https://it.wikipedia.org/wiki?curid=5402777", "title": "William Frank", "text": "Nel 1906 prese parte ai Giochi olimpici intermedi conquistando la medaglia di bronzo nella maratona. Nella vita svolgeva la professione agente di polizia assegnato al New York City Police Department."}
{"id": "5402780", "revid": "119953293", "url": "https://it.wikipedia.org/wiki?curid=5402780", "title": "Dov'\u00e8 andata la musica", "text": "Dov'\u00e8 andata la musica \u00e8 il terzo album di Dodi Battaglia, scritto e suonato in coppia con il chitarrista Tommy Emmanuel. Pubblicato il 7 aprile 2015 e registrato tra Acquapendente e Nashville, l'album \u00e8 una fusione di generi, dal rock al pop, passando per il flamenco e il country. Arrangiato da Dodi e da Danilo Ballo, collaboratore dei Pooh, \"Dov'\u00e8 andata la musica\" \u00e8 il primo album i cui testi sono stati scritti da Battaglia; con la morte di Valerio Negrini, storico paroliere dei Pooh, infatti, si \u00e8 presentato sin da subito il problema della stesura dei testi, cos\u00ec Battaglia, consapevole di poter essere l'unico capace di raccontarsi meglio di chiunque, decise di scrivere i testi delle canzoni. A Negrini \u00e8 dedicato l'ultimo brano, \"Vale\", presentato in occasione della serata in memoria del paroliere a Bergamo il 3 gennaio 2014 e qui riarrangiato in una nuova veste.\nIl disco \u00e8 composto da 8 brani cantati e 4 strumentali, di cui 2 composti da Tommy Emmanuel e gi\u00e0 pubblicati in precedenti dischi del chitarrista australiano (\"The Journey\" e \"Lewis and Clark\"). "}
{"id": "5402784", "revid": "1632387", "url": "https://it.wikipedia.org/wiki?curid=5402784", "title": "Jaws of Death", "text": "Jaws of Death \u00e8 il secondo studio album del gruppo musicale tedesco heavy/power metal Primal Fear."}
{"id": "5402789", "revid": "260676", "url": "https://it.wikipedia.org/wiki?curid=5402789", "title": "Draghi di Tarkir", "text": "Draghi di Tarkir \u00e8 un' del gioco di carte collezionabili \"\", edito da Wizards of the Coast. In vendita in tutto il mondo dal 27 marzo 2015, \u00e8 il terzo e ultimo set del \"Blocco di Tarkir\", che comprende anche le espansioni \"I Khan di Tarkir\" e \"Riforgiare il destino\".\nAmbientazione.\nL'ambientazione del set rimane sul piano di Tarkir, ma ritorna al tempo presente, 1280 anni dopo gli eventi narrati in \"Riforgiare il destino\", e descrive un mondo molto diverso da quello presentato ne \"I Khan di Tarkir\". Dopo che Sarkhan Vol ha salvato l'antico drago Ugin viaggiando indietro nel tempo, la storia di Tarkir \u00e8 cambiata per sempre. Di conseguenza le tempeste dalle quali scaturivano i draghi non si sono fermate ma al contrario intensificate, facendo volgere la guerra fra questi e i clan guerrieri a favore dei primi, evitandone l'estinzione.\nI clan esistono ancora nel presente, ma sono sotto il dominio dei cinque signori dei draghi, cambiando di conseguenza:\ngli Abzan hanno abbandonato la necromanzia stringendo invece un patto con Dromoka. I Jeskai si sono arresi ad Ojutai ed ora passano le giornate apprendendo i suoi insegnamenti. I Sultai, indeboliti dalla guerra, assecondano i capricci di Silumgar sperando nella sua protezione. Infine i Temur hanno quasi abbandonato lo sciamanesimo e passano le giornate a caccia nel tentativo di saziare Atarka. Solo i Mardu non sono cambiati molto, limitandosi a seguire Kolaghan nella sua scia di distruzione.\nI Khan della vecchia Tarkir hanno diversi ruoli nel presente: Anafenza \u00e8 stata giustiziata e vaga in forma di spettro, Sidisi \u00e8 stata uccisa ma cerca di riguadagnare potere in forma di zombie, mentre Zurgo \u00e8 un campanaro umiliato dai draghi. Solo Surrak e Narset hanno avuto pi\u00f9 fortuna: il primo \u00e8 il convocatore di caccia di Atarka, mentre la seconda ha scoperto di essere una planeswalker.\nCaratteristiche.\n\"Draghi di Tarkir\" \u00e8 composta da 264 carte, stampate a bordo nero, cos\u00ec ripartite:\nIl simbolo dell'espansione \u00e8 composto dal muso di un drago, che riprende lo scudo simbolo del primo set del blocco, e si presenta nei consueti quattro colori a seconda della rarit\u00e0: nero per le comuni, argento per le non comuni, oro per le rare, e bronzo per le rare mitiche.\n\"Draghi di Tarkir\" \u00e8 disponibile in bustine da 15 carte casuali e in 5 mazzi tematici precostituiti da 60 carte ciascuno:\nPrerelease.\n\"Draghi di Tarkir\" fu presentata in tutto il mondo durante i tornei di prerelease il 21 marzo 2015. Durante il prerelease ogni giocatore ha dovuto scegliere uno dei cinque nuovi clan draconici di Tarkir, ricevendo un cofanetto dei colori appropriati, che oltre a contenere cinque bustine da 15 carte casuali, forniva una \"bustina selezionata\", contenente in maggioranza carte dei colori corrispondenti al clan scelto. Queste confezioni contenevano anche una speciale carta olografica promozionale che, come successo per i prerelease delle espansioni di Magic precedenti, poteva essere inclusa all'interno del proprio mazzo durante il torneo. Come per i due set precedenti i giocatori non potevano sapere quale carta promozionale avrebbero trovato nel proprio cofanetto. Sempre in continuit\u00e0 con le prime due espansioni del blocco di Tarkir, nessuna delle carte del prerelease ha un'illustrazione alternativa, ma solo la data dell'evento stampata in basso a destra nell'immagine.\nAl prerelease era presente inoltre un evento speciale definito \"furia del drago\". Nei negozi era presente un tabellone simile ad un flipper con delle sagome di plastica appoggiate sopra. Ciascun giocatore poteva lanciare il dado segnapunti incluso nel cofanetto a mo' di pallina nel tentativo di abbattere il maggior numero di sagome possibili. Il premio consisteva in una di quattro carte selezionate, tutte con un'illustrazione alternativa. La carta ricevuta dipendeva dal punteggio:\n- 3 punti: \"Terre Selvagge in Evoluzione\"\n- 9 punti: \"Spuntino del Drago\"\n- 12 punti: \"Servitore del Signore dei Draghi\"\n- 18 punti: \"Reggente Distrugginemici\"\nDato che il dado segnapunti rappresentava il soffio di un drago, essi presentavano cinque colorazioni speciali in base al clan scelto: giallo trasparente con inclusioni per Dromoka, azzurro perlato per Ojutai, trasparente con marmorizzature verdastre per Silumgar, viola perlato per Kolaghan e rosso metallico marmorizzato per Atarka.\nRistampe.\nNel set sono state ristampate le seguenti carte da precedenti:\n\"Predatore del Picco\", \"Ritorno alla Natura\" e \"Voce Torturante\" sono le prime carte non terra a venir ristampate in due set diversi dello stesso blocco.\nNovit\u00e0.\n\"I Draghi di Tarkir \"introduce tre nuove abilit\u00e0 nel gioco, oltre a riprendere \"Sostenere \"ed \"Accelerare \"dal set precedente e \"Ripresa \"dall'espansione \"Ascesa degli Eldrazi.\"\nNuovi Planeswalker.\nNarset Trascendente.\nIn questa realt\u00e0 di Tarkir dove i khan non esistono, Narset \u00e8 un'allieva del signore dei draghi Ojutai. Nella sua sete di conoscenza scoprir\u00e0 un archivio proibito dimenticato dalla notte dei tempi che descrive l'attacco dei draghi al luogo in cui si riunirono gli antichi khan e la caduta di questi ultimi. La scoperta emozioner\u00e0 Narset al punto da innescarne la scintilla. Verr\u00e0 tuttavia scoperta e per questo etichettata come eretica e costretta all'esilio dagli altri allievi di Ojutai. Malgrado Narset abbia scoperto il vero passato di Tarkir, Ojutai non sembra provare rancore nei suoi confronti.\nSarkhan Integro.\nUna nuova versione a tre colori del planeswalker Sarkhan Vol, ritornato nel presente di Tarkir dopo aver soccorso con successo Ugin nel passato. Il viandante dimensionale \u00e8 ora libero dalle voci che sentiva nella propria testa e che lo spingevano verso la follia. Viene ricordato nelle cronache del passato di Tarkir come una figura leggendaria, ma paradossalmente nel nuovo presente del piano \u00e8 come se non fosse mai nato."}
{"id": "5402791", "revid": "1632387", "url": "https://it.wikipedia.org/wiki?curid=5402791", "title": "Metal Is Forever - The Very Best of Primal Fear", "text": "Metal Is Forever \u2013 The Very Best of Primal Fear \u00e8 la prima raccolta del gruppo musicale tedesco heavy/power metal Primal Fear, pubblicata in concomitanza con la chiusura del contratto con l'etichetta discografica Nuclear Blast.\nIl primo disco contiene i \"classici\" della band, nel secondo invece sono raccolte tutte le cover pubblicate dai \"Primal Fear\" nel corso della loro storia (alcune come bonus track dei loro dischi , altre per compilation tributi).\nTracce.\nCD 2.\nBonus CD \"Metal Classics\": Edizione Europea"}
{"id": "5402792", "revid": "110157", "url": "https://it.wikipedia.org/wiki?curid=5402792", "title": "Robin C. Matthews", "text": "Studi\u00f2 alla Edinburgh Academy e al Corpus Christi College di Oxford. Fu \"Fellow\" del All Souls College di Oxford e Professore di economia politica all'Universit\u00e0 di Oxford dal 1965 al 1975 e all'Universit\u00e0 di Cambridge dal 1980 al 1991. Fu anche rettore del Clare College di Cambridge dal 1975 al 1993.\nMembro della British Academy (1968) e Cavaliere dell'Ordine dell'Impero Britannico (1975).\nAutore di molti libri di economia, tra cui:\nRobin Matthews \u00e8 stato anche un compositore di problemi di scacchi di primissimo livello.\nSpecializzato nella composizione di problemi di matto in tre mosse, \u00e8 considerato in questo campo tra i maggiori esponenti a livello mondiale.\nNel 1965 la PCCC gli assegn\u00f2 il titolo di Maestro Internazionale della composizione.\nAutore di due libri sui problemi di scacchi:\nDue suoi problemi:"}
{"id": "5402795", "revid": "203463", "url": "https://it.wikipedia.org/wiki?curid=5402795", "title": "Robin Matthews", "text": ""}
{"id": "5402796", "revid": "830939", "url": "https://it.wikipedia.org/wiki?curid=5402796", "title": "Dan Reeves", "text": "Biografia.\nReeves nacque da genitori irlandesi, James Reeves e Rose Farrell. Suo padre e lo zio, Daniel, erano passati da venditori ambulanti di frutta a proprietari di una catena di supermercati, portando benessere alla famiglia. Diplomato a Newman School a Lakewood, New Jersey, Reeves frequent\u00f2 la Georgetown University, lasciandola per\u00f2 prima di conseguire la laurea. Mentre frequentava Georgetown, Reeves incontr\u00f2 la sua futura moglie, Mary V. Corroon che spos\u00f2 il 25 ottobre 1935. Nel 1941, Reeves acquist\u00f2 i Cleveland Rams della NFL per 100.000 dollari , trasferendoli a Los Angeles cinque anni dopo, poco dopo la vittoria del titolo del 1945.\nLa squadra vedeva tra le proprie vide file alcune tra le maggiori stelle del football dell'epoca, andando a vincere quattro titoli di division in sette anni e un secondo campionato NFL nel 1951. In quegli anni, grandi folle seguirono i Rams al Los Angeles Memorial Coliseum, con un massimo di 102.368 spettatori per una gara contro i San Francisco 49ers nel 1957. Per 22 volte il Coliseum super\u00f2 gli 80.000 spettatori durante i primi vent'anni dei Rams in California.\nL'innovativo Reeves lasci\u00f2 il proprio impatto in diversi aspetti del football professionistico. Fond\u00f2 il celebre programma \"Free Football for Kids\" per permettere ai giovani di giocare a football in tenera et\u00e0. Firm\u00f2 l'ex stella di UCLA, Kenny Washington, nella primavera del 1946, rendendolo il primo giocatore afroamericano a militare nella NFL dal 1933. I suoi esperimenti nei primi anni della televisione furono inoltre pionieristici per la futura diffusione del football sul piccolo schermo. Infine, Reeves fu il primo ad assumere uno staff di osservatori a tempo pieno."}
{"id": "5402797", "revid": "125070757", "url": "https://it.wikipedia.org/wiki?curid=5402797", "title": "Michele il Siro", "text": "Biografia.\nMichele fu il patriarca della Chiesa ortodossa siriaca dal 1166 al 1199. Oggi \u00e8 noto soprattutto come autore delle pi\u00f9 estese cronache medievali composte in lingua siriaca. Ma ci sono rimaste anche molte altre sue opere. La sua vita \u00e8 stata scritta da Barebreo.\nNacque nel 1126 a Melitene, oggi Malatya, figlio del sacerdote \"Eliya\" (o \"Elias\") della famiglia \"Qindasi\". Un suo zio, il monaco \"Athanasius\", divent\u00f2 vescovo di Anazarbe in Cilicia nel 1136.\nIn quel periodo Melitene faceva parte del regno della dinastia turcomanna dei \"Danishmend\". Quando il regno fu diviso in due nel 1142 divent\u00f2 la capitale di uno dei due principati. Nel 1178 divent\u00f2 parte del Sultanato di Rum. Il monastero di \"Bar Sauma\" era vicino alla citt\u00e0, ed era la sede patriarcale dall'XI secolo.\nEntr\u00f2 fin da bambino a servizio del monastero, e divent\u00f2 archimandrita prima dei trent'anni di et\u00e0. Fece eseguire vari perfezionamenti alle strutture del convento, fra cui il miglioramento del rifornimento idrico e delle difese contro gli assalti delle scorribande. Il 18 ottobre 1166 fu eletto patriarca della Chiesa giacobita; venne consacrato alla presenza di 28 vescovi.\nNel 1168 fece un pellegrinaggio a Gerusalemme, poi rimase per un anno ad Antiochia. Tutte e due le citt\u00e0 in quel tempo facevano parte degli stati crociati latini, e Michele stabil\u00ec eccellenti relazioni con i capi dei Crociati, specialmente con Amalrico di Nesle, patriarca latino di Gerusalemme. Ritornato al monastero di \"Bar Sauma\" nell'estate del 1169, tenne un sinodo e tent\u00f2 una riforma della Chiesa, a quei tempi corrotta dalla simonia.\nL'imperatore bizantino Manuele I Comneno lo avvicin\u00f2 per negoziare una riunificazione delle Chiese. Ma si rifiut\u00f2 di recarsi a Costantinopoli quando ricevette l'invito dell'imperatore. E si rifiut\u00f2 due volte, nel 1170 e nel 1172, di incontrare l'inviato Teoriano, mandando invece come sui rappresentanti prima il vescovo Giovanni di Kaishoum, poi il discepolo Teodoro bar Wahbon. In tre successive lettere all'imperatore, Michele rispose con una semplice riaffermazione del credo miafisita dei Giacobiti.\nIntorno al 1174 Michele dovette contendere la rivolta di una fazione di vescovi. Egli stesso fu arrestato due volte su istigazione dei vescovi dissidenti, come da lui affermato: la prima volta dai servitori del prefetto di Mardin, la seconda da quelli dell'emiro di Mosul. Anche i monaci di \"Bar Sauma\" si ribellarono contro di lui nel 1171 e nel 1176.\nTra il 1178 e il 1180 risiedette di nuovo negli stati crociati, ad Antiochia e a Gerusalemme. Fu invitato dal papa Alessandro III a partecipare al Concilio Lateranense III, ma si rifiut\u00f2 di recarsi. Tuttavia partecip\u00f2 al concilio in modo epistolare; scrivendo un lungo trattato sugli Albigesi, sulla base delle informazioni che gli vennero fornite.\nNel 1180 il suo un tempo allievo Teodoro bar Wahbon fu eletto egli stesso patriarca ad Amida, con il nome di \"Giovanni\", da alcuni vescovi dissidenti, dando inizio ad uno scisma che sarebbe durato 13 anni. Michele intraprese un'azione energica, contrast\u00f2 gli anti-patriarchi, rinchiuse Teodoro a \"Bar Sauma\" e formalmente lo depose. Alcuni monaci gli permisero di scappare; egli fugg\u00ec a Damasco e tent\u00f2 invano di appellarsi a Saladino. Quindi si rec\u00f2 a Gerusalemme e, dopo la caduta della citt\u00e0 nel 1187, and\u00f2 a Hromgla con il catholic\u00f2s armeno \"Gregorio IV\", che gli permise di ottenere un riconoscimento ufficiale dal principe \"Leone II\" dell'Armenia Minore. Teodoro aveva molti sostenitori, e lo scisma non termin\u00f2 fino alla morte di Teodoro nell'estate del 1193. Secondo Barebreo, Teodoro era in grado di scrivere e parlare siriaco, greco, armeno ed arabo; e scrisse una difesa della sua causa contro Michele in lingua araba.\nNel 1182 Michele ricevette il sultano Kiliji Arslan II a Melitene, dove si scambiarono cordiali conversazioni.\nMor\u00ec nel monastero di \"Bar Sauma\" il 7 novembre del 1199 all'et\u00e0 di 72 anni, dopo essere stato patriarca per 33 anni.\nMichele il Giovane.\nSuo nipote Michele il Giovane, noto anche come \"Yeshti Sephethana\" o \"Grandi Labbra\" divent\u00f2 anti-patriarca a Melitene dal 1199 al 1215, in opposizione ad \"Atanasio IX\" e poi a \"Giovanni XIV\".\nOpere.\nMichele fu un autore prolifico. Scrisse opere sulla liturgia, sulla dottrina della Chiesa giacobita e sulla legge canonica. Ci sono rimasti anche molti sermoni, per la maggior parte non ancora pubblicati. Michele il Siro \u00e8 noto soprattutto per la sua \"Cronaca mondiale\", che \u00e8 la cronaca pi\u00f9 lunga ed esauriente sopravvissuta in lingua siriaca.\nLa \"Cronaca\".\nQuesta cronaca va dalla Creazione all'epoca contemporanea dell'autore. Fa uso di antiche \"Storie ecclesiastiche\" oggi perdute; per es. la sua trattazione del periodo tardo-antico si basa soprattutto sugli \"Annali\" di Dionisio I di Tel Mahre. Include anche una versione del cosiddetto Testimonium Flavianum.\nL'opera sopravvive in un solo manoscritto eseguito nel 1598 in siriaco nella variante dell'alfabeto denominata \"Serto\". Essa fu copiata da un manoscritto precedente , esso stesso copiato dall'autografo di Michele. Questo manoscritto \u00e8 oggi custodito in una scatola chiusa a chiave in una chiesa di Aleppo, e non \u00e8 accessibile nemmeno agli studiosi. Tuttavia lo studioso francese \"Jean-Baptiste Chabot\" riusc\u00ec ad ottenere una copia eseguita a mano nel 1888; e ne pubblic\u00f2 una riproduzione fotografica in quattro volumi (1899-1910), con una traduzione in francese.\nLa cronaca universale dalla creazione all'anno 1195 fu pubblicata per la prima volta nel 1874 a Parigi, in occasione dell'ottocentenario della morte. \u00c8 il pi\u00f9 voluminoso testo noto in siriaco, e, secondo alcuni autori, la pi\u00f9 corposa cronaca universale mai scritta fino al medioevo. Il resto del suo ministero and\u00f2 perduto: la Chiesa, gli edifici, le riforme, la sua biblioteca, ricca di testi sacri che il patriarca fece impreziosire con miniature in argento e oro.\nNel 2009 il fac-simile del codice di Edessa-Aleppo \u00e8 stato pubblicato dalla casa editrice \"Gorgias Press\" nel primo volume, a cura di \"Mor Gregorios Yuhanna Ibrahim\", di una serie sulle \"Cronache\" di \"Michele il Grande\".\nAbbiamo anche una traduzione abbreviata in lingua armena, della quale \"Victor Langlois\" pubblic\u00f2 una traduzione in francese nel 1868. Soltanto questa versione conserva la prefazione dell'opera. Esiste anche una versione pi\u00f9 corta sempre in armeno, ma non \u00e8 mai stata pubblicata.\nLa British Library di Londra possiede una versione in \"Gharshuni\", ovvero in lingua araba ma in alfabeto siriaco (ms. Orient. 4402). In un manoscritto del Vaticano esiste una versione in arabo con un \"libro 5\"\nCome testimonianze secondarie si pu\u00f2 citare che \"Barebreo\", \"Pseudo-Giacobbe\" e \"Maribas il Caldeo\" fecero tutti e tre affidamento all'opera di Michele.\nVaria.\nLa sua opera \u00e8 stata usata dagli scienziati della NASA per aver riportato alcuni cambiamenti climatici, che oggi sappiamo che erano conseguenze di eruzioni vulcaniche. Egli scrisse che nel 536 d.C.:\nE nel 626 d.C.:\nEgli \u00e8 una fonte contemporanea degli stati crociati latini, e riporta la tolleranza e la liberalit\u00e0 dei Franchi cattolici verso i Miafisiti:\nEgli fa le lodi anche dei Cavalieri Templari e dei Cavalieri Ospitalieri verso il suo popolo:\nCi fornisce un'idea su quello che gli scrittori pensavano dell'origine di molteplici nazioni, e la riverenza delle sue origini aramee che \u00e8 fortemente influenzata dalla sua formazione presso la Scuola di Edessa:"}
{"id": "5402798", "revid": "729019", "url": "https://it.wikipedia.org/wiki?curid=5402798", "title": "Richard Thomas (ammiraglio)", "text": "Biografia.\nEra il figlio di William Scott Thomas, e di sua moglie, Mary Hilda Bertha \"Maimie\" Hemelryk.\nCarriera.\nStudi\u00f2 presso il Downside School. Entr\u00f2 nella Royal Navy nel 1951. Gli fu affidato il comando del cacciatorpediniere HMS Troubridge nel 1966.\nContinu\u00f2 a essere ufficiale dello Staff per la Flag Officer, Scotland and Northern Ireland e combatt\u00e9 durante la seconda Guerra del merluzzo nel 1972. Promosso capitano, ha preso parte nello sviluppo di Polaris presso il Ministero della difesa prima di essere affidato il comando della nave d'assalto HMS Fearless.\nFu direttore del Seaman Officers' Appointments nel 1982, segretario navale nel 1983 e Flag Officer, Second Flotilla nel 1985. Promosso vice ammiraglio, entr\u00f2 nel Supreme Allied Commander Atlantic a Norfolk nel 1987 e come rappresentante alla NATO (1989-1992).\nFu Gentleman Usher of the Black Rod nella Camera dei lord (1992-1995).\nMatrimonio.\nNel 1959 spos\u00f2 Paddy Cullinan ed ebbero otto figli. Era lo zio delle attrici Kristin Scott Thomas e Serena Scott Thomas."}
{"id": "5402799", "revid": "974994", "url": "https://it.wikipedia.org/wiki?curid=5402799", "title": "Chiesa di San Giuseppe (Piana)", "text": ""}
{"id": "5402807", "revid": "731511", "url": "https://it.wikipedia.org/wiki?curid=5402807", "title": "Alex Wilson (atleta 1907-1994)", "text": "Biografia.\nNel 1928 prese parte ai Giochi olimpici di Amsterdam conquistando la medaglia di bronzo nella staffetta 4\u00d7400 metri con Jimmy Ball, Stanley Glover e Phil Edwards. Fu invece eliminato nelle semifinali dei 400 e degli 800 metri piani.\nNel 1930 partecip\u00f2 alla prima edizione dei Giochi dell'Impero Britannico conquistando l'oro nelle 440 iarde, il bronzo nelle 880 iarde e l'argento nella staffetta 4\u00d7440 iarde con Art Scott, Jimmy Ball e Stanley Glover.\nNel 1932 fu la volta dei Giochi olimpici di Los Angeles dove vinse la medaglia di bronzo nei 400 metri piani e nella staffetta 4\u00d7400 metri (con Jimmy Ball, Ray Lewis e Phil Edwards) e l'argento negli 800 metri."}
{"id": "5402812", "revid": "1543377", "url": "https://it.wikipedia.org/wiki?curid=5402812", "title": "Breviario di San Michele della Chiusa", "text": "Il Breviario di San Michele della Chiusa \u00e8 un libro liturgico manoscritto del 1315 in due volumi: il Santorale e il Temporale per un totale complessivo di 1390 pagine\nStoria.\n\u00c8 stato utilizzato per almeno tre secoli nell ciclo della preghiera quotidiana presso il Monastero di San Michele della Chiusa\n nota come Sacra di San Michele nel territorio del comune di Sant'Ambrogio di Torino in Valle di Susa.\nDopo la dispersione della biblioteca della Sacra di San Michele, all'inizio del XIX secolo, il breviario venne riacquistato sul mercato da un facoltoso donatore che lo diede in custodia alla Parrocchia di San Giovanni Vincenzo in Sant'Ambrogio di Torino, che da allora ne cura la conservazione.\nStudi e approfondimenti.\nNell'ultimo quarto del XX secolo diversi studiosi approfondirono specifici studi sul Breviario di San Michele, e in particolare i lavori condotti da Costanza Segre Montel, Giacomo Baroffio e Gian Mario Pasquino che ripresero l'intero testo latino traducendolo in italiano e studiandone le melodie gregoriane. Nel 1995 i risultati di questi lavori vennero pubblicati nel volume: \"Il Millennio Composito di San Michele della Chiusa\".\nNel 1999 tramite un progetto co-finanziato il breviario venne digitalizzato e proposto alla diffusione mediante un supporto multimediale.\nIl Coro Abbazia della Novalesa inizi\u00f2 nel medesimo periodo a studiare e cantare le melodie sacre del Breviario, diffondendole al pubblico in numerosi concerti nel corso degli anni, e nell'estate del 2015, in occasione del 700\u00ba anniversario pubblic\u00f2 un cd musicale con 22 brani scelti del Breviario di San Michele della Chiusa.\nNell'anno 2015 \u00e8 stato celebrato il 700\u00ba anniversario del Breviario, promosso da un'apposita commissione costituita presso la parrocchia di San Giovanni Vincenzo in Sant'Ambrogio di Torino, che \u00e8 stata un'ulteriore occasione di studio e approfondimento dei due testi del Breviario e delle pubblicazioni che nel tempo sono state redatte sull'argomento.\nUna mostra pubblica per il 700\u00ba anniversario si \u00e8 tenuta nei mesi di giugno, luglio e settembre 2015, e il 14 novembre 2015 un convegno di studi con esperti europei ha presentato gli ultimi studi sul Breviario di San Michele della Chiusa. A conclusione di questo ciclo di manifestazioni il 21 novembre 2015, giorno della festa liturgica di San Giovanni Vincenzo, il Coro Abbazia della Novalesa ha tenuto presso la Chiesa di San Giovanni Vincenzo in Sant'Ambrogio di Torino il concerto ufficiale del 700\u00ba anniversario, con un vasto repertorio di brani gregoriani tratti dai due volumi del Breviario."}
{"id": "5402816", "revid": "1226", "url": "https://it.wikipedia.org/wiki?curid=5402816", "title": "Duomo di Santa Maria e San Vitale", "text": ""}
{"id": "5402818", "revid": "384917", "url": "https://it.wikipedia.org/wiki?curid=5402818", "title": "Le giovani Marmotte Q.U.E.S.T.I.O.N.E. D.I. G.E.R.G.O.", "text": ""}
{"id": "5402824", "revid": "1543377", "url": "https://it.wikipedia.org/wiki?curid=5402824", "title": "Pan de Az\u00facar", "text": " Pan de Az\u00facar \u00e8 una citt\u00e0 dell'Uruguay, situata nel dipartimento di Maldonado. Ha una popolazione di 6597 abitanti.\nStoria.\nPan de Az\u00facar fu fondata nel 1874 dal notaio F\u00e9lix de Lizarza e da un gruppo di residenti della zona di San Carlos. Il nome deriva da quello della vicina altura, cos\u00ec chiamata dai primi navigatori portoghesi perch\u00e9 la sua forma ricordava quella dei mucchi di melassa formati dai mulini che macinano la canna da zucchero. Il villaggio fu elevato ufficialmente al rango di citt\u00e0 il 7 settembre 1961.\nSociet\u00e0.\nAl censimento del 2011 la citt\u00e0 aveva una popolazione di 6597 abitanti."}
{"id": "5402827", "revid": "339392", "url": "https://it.wikipedia.org/wiki?curid=5402827", "title": "Direttiva Bolkestein", "text": ""}
{"id": "5402840", "revid": "761672", "url": "https://it.wikipedia.org/wiki?curid=5402840", "title": "La direttiva dell'Unione Europea 2006/123/CE", "text": ""}
{"id": "5402842", "revid": "287204", "url": "https://it.wikipedia.org/wiki?curid=5402842", "title": "AT-1 non risponde", "text": "AT-1 non risponde (\"The Floating Zombie\") \u00e8 un romanzo fantascientifico del 1975 dello scrittore britannico D. F. Jones.\nTrama.\nPer abbattere i costi di esercizio delle navi cisterna viene progettata e varata una petroliera completamente automatizzata, l'AT-1 (Automatic Tanker n\u00b0 1). Le macchine sono progettate in maniera tale da non richiedere nessuna manutenzione, il sistema di navigazione \u00e8 controllato esclusivamente dal computer, blindato all'interno di una cabina corazzata e le comunicazioni al centro di controllo avvengono ogni dodici ore in maniera completamente automatica. Il solo intervento umano a bordo consiste nella difesa del carico trasportato contro eventuali attacchi dei pirati. La societ\u00e0 armatrice ingaggia quattro ex militari come guardie armate; oltre a loro a bordo lavora anche un'ex assistente di volo esperta infermiera. La donna, Jane Harris, \u00e8 reduce da un incidente d'auto che le ha sfigurato il volto e cerca nella solitudine del viaggio di nascondersi dalla curiosit\u00e0 e dalla piet\u00e0 che il suo aspetto fisico suscita nelle persone.\nNonostante il personale sia stato accuratamente selezionato, durante il primo viaggio si scopre che una delle guardie, il suscettibile e violento Julius Colmar, ex militare statunitense, \u00e8 in realt\u00e0 un infiltrato di un'organizzazione criminale. L'uomo uccide una delle altre tre guardie a bordo, Mark Jacens, con il quale Jane aveva avuto una relazione, e ferisce il capo del drappello, Bill Langley, che nonostante l'esperienza non pu\u00f2 nulla contro lo scaltro assassino. Il sistema di navigazione viene messo fuori uso bloccando la petroliera lungo una rotta che la porter\u00e0, entro breve, contro i ghiacci dell'Antartide. Dopo aver abbordato l'AT-1, i complici di Colmar trasbordano il carico dentro altre due petroliere, vere e proprie carrette dei mari. Il piano originario prevedeva l'uccisione dell'equipaggio dell'AT-1 ad opera di Colmar ma Jane scombina i piani dei pirati. Approfittando della confusione a bordo causata da un'improvvisa burrasca e della fretta che i pirati hanno di abbandonare la nave, la donna riesce a salvare il ferito Mark dal folle Colmar e a vendicarsi per l'uccisione dell'amante, sparando a Colmar che si inabissa a bordo dell'elicottero sul quale stava fuggendo. L'AT-1 \u00e8 ancora ingovernabile e la situazione volge al peggio: il centro di comunicazioni \u00e8 stato distrutto dai pirati dopo l'ultimo messaggio automatico e l'unico esperto di navigazione a bordo, la guardia Phil Roscorla, \u00e8 ferito da una pallottola sparatagli da Colmar, e lo scafo \u00e8 stato minato.\nJane si occupa dei due feriti e quando Phil si riprende, insieme si mettono alla ricerca delle bombe nascoste dai pirati e riescono a disinnescarle. La nave continua per\u00f2 la sua inarrestabile corsa e tutte le scialuppe di salvataggio e le radio di bordo sono state distrutte dai pirati Dopo ventiquattro ore dall'ultima mancata comunicazione da parte dell'AT-1 si attivano le procedure di ricerca e soccorso da parte della marina sudafricana e della Royal Navy inglese. Tuttavia la petroliera \u00e8 abbondantemente fuori rotta e le ricerche si susseguono infruttuose per molti giorni fino a quando Phil riesce a scovare tra i rottami delle scialuppe distrutte una radio di emergenza solo lievemente danneggiata che riesce a riattivare. Grazie al messaggio di aiuto trasmesso, l'AT-1 viene raggiunto da una nave rompighiaccio della marina militare britannica. L'intervento di specialisti riesce a rallentare la corsa della nave cisterna, che pu\u00f2 essere finalmente diretta verso acque pi\u00f9 sicure e libere dai ghiacci. Grazie alle testimonianze dei tre sopravvissuti e in particolar modo della ragazza, alcuni dei pirati vengono arrestati, anche se l'ideatore del piano e capo della banda riesce a sfuggire alla legge. Le navi automatizzate iniziano a diffondersi rivoluzionando i metodi di navigazione nel mondo."}
{"id": "5402847", "revid": "287204", "url": "https://it.wikipedia.org/wiki?curid=5402847", "title": "Texas Legends 2014-2015", "text": "La stagione 2014-15 dei Texas Legends fu l'8\u00aa nella NBA D-League per la franchigia.\nI Texas Legends arrivarono quarti nella \"Southwest Division\" con un record di 22-28, non qualificandosi per i play-off."}
{"id": "5402849", "revid": "599013", "url": "https://it.wikipedia.org/wiki?curid=5402849", "title": "Giovanni Morini", "text": "Anche il fratello gemello Paolo \u00e8 un giocatore di hockey su ghiaccio.\nDal 2020 \u00e8 testimonial dei City Angels di Lugano.\nCarriera.\nClub.\nGiovanni Morini crebbe nelle giovanili dell'Hockey Como e del Real Torino HC. A sedici anni si trasfer\u00ec in Svizzera, assieme al fratello, per andare a giocare nelle giovanili dell'HC Chiasso e dell'HC Lugano. Divenuto capitano della formazione Juniores Elite ticinese, nel marzo 2015, dopo una stagione convincente, venne promosso in prima squadra.\nNazionale.\nGiovanni Morini, con la rappresentativa giovanile dell'Under-18 disput\u00f2 due campionati di categoria in Prima Divisione gruppo A: 2012 e 2013 (entrambi chiusi al terzo posto).\nCon l'Under-20 disput\u00f2 due campionati di categoria, uno in Prima Divisione gruppo B: 2014 (vittoria e promozione in Prima Divisione gruppo A); ed uno in Prima Divisione gruppo A: 2015 (quarto posto finale).\nNel febbraio del 2015, dopo le ottime prestazione nel mondiale Under-20 venne convocato in Nazionale maggiore, facendo il suo esordio nell'Euro Ice Hockey Challenge contro la Slovacchia. Due mesi dopo prese parte al mondiale di Prima Divisione disputatosi in Polonia."}
{"id": "5402880", "revid": "110157", "url": "https://it.wikipedia.org/wiki?curid=5402880", "title": "Campeonato Brasileiro S\u00e9rie C 2014", "text": "Il Campeonato Brasileiro S\u00e9rie C 2014 \u00e8 stata la venticinquesima edizione del Campeonato Brasileiro S\u00e9rie C ed \u00e8 stata vinta dal Maca\u00e9. In qualit\u00e0 di campione e vicecampione, il Maca\u00e9 e il Paysandu sono stati promossi in S\u00e9rie B, insieme ai semifinalisti, ovvero il Mogi Mirim e il CRB.\nPrima fase.\nGruppo A.\n1"}
{"id": "5402887", "revid": "499531", "url": "https://it.wikipedia.org/wiki?curid=5402887", "title": "Fotocamera subacquea", "text": ""}
{"id": "5402898", "revid": "767487", "url": "https://it.wikipedia.org/wiki?curid=5402898", "title": "Campionato Italiano Slalom 2013", "text": "Il Campionato Italiano Slalom (CIS) 2013 si \u00e8 svolto tra il 7 aprile e il 13 ottobre 2013 in 10 gare distribuite in nove regioni diverse. Il titolo di campione italiano slalom \u00e8 stato vinto per la quarta volta da Fabio Emanuele, mentre quello di campione under 23 \u00e8 stato vinto da Alessandro Tortora.\nClassifiche.\nSistema di punteggio.\nPer il titolo di campione italiano slalom 2013 il regolamento sportivo prevede la partecipazione ad almeno 3 gare di campionato affinch\u00e9 i punti ottenuti siano considerati validi. I punteggi vengono attribuiti ai primi 15 classificati assoluti di ogni singola gara in base alla posizione in classifica di gruppo secondo il seguente schema:\nPer il titolo di campione under 23 2013 sono considerati validi i punti ottenuti in almeno 4 gare di campionato. I punteggi vengono attribuiti in base alla posizione in classifica di classe di ciascuna gara secondo il seguente schema:\nClassifica campionato italiano piloti.\nSeguono altri 77 piloti senza punti validi.\nClassifica campionato piloti under 23.\nSeguono altri 23 piloti senza punti validi."}
{"id": "5402920", "revid": "300067", "url": "https://it.wikipedia.org/wiki?curid=5402920", "title": "Jarrid Famous", "text": ""}
{"id": "5402923", "revid": "599013", "url": "https://it.wikipedia.org/wiki?curid=5402923", "title": "Leslie Laing", "text": "Biografia.\nNel 1948 prese parte ai Giochi olimpici di Londra dove arriv\u00f2 sesto nei 200 metri piani, mentre fu eliminato nelle qualificazioni dei 100 metri piani. Nella staffetta 4\u00d7400 metri la squadra giamaicana (composta da Laing con George Rhoden, Arthur Wint e Herb McKenley) non complet\u00f2 la gara.\nNel 1952 partecip\u00f2 ai Giochi olimpici di Helsiki andando a conquistare la medaglia d'oro nella staffetta 4\u00d7400 metri con Arthur Wint, Herb McKenley e George Rhoden, che fecero registrare un nuovo record del mondo. Arriv\u00f2 anche quinto nei 200 metri piani."}
{"id": "5402924", "revid": "281901", "url": "https://it.wikipedia.org/wiki?curid=5402924", "title": "Kneriidae", "text": "Gli Kneriidae sono una famiglia di pesci ossei d'acqua dolce appartenenti all'ordine Gonorynchiformes.\nDistribuzione e habitat.\nLa famiglia \u00e8 endemica delle acque dolci della parte tropicale dell'Africa compreso il Nilo.\nDescrizione.\nSono pesci di piccole dimensioni (in genere inferiori a 15\u00a0cm). La bocca si apre in posizione leggermente inferiore, la mascella superiore pu\u00f2 allungarsi. La linea laterale e la scaglie sono presenti solo in alcune specie."}
{"id": "5402926", "revid": "131145", "url": "https://it.wikipedia.org/wiki?curid=5402926", "title": "Les Laing", "text": ""}
{"id": "5402927", "revid": "729019", "url": "https://it.wikipedia.org/wiki?curid=5402927", "title": "Occupazione della Ruhr", "text": "L'Occupazione della Ruhr (in tedesco: \"Ruhrbesetzung\") fu un periodo di occupazione militare della valle tedesca della Ruhr da parte di Francia e Belgio tra l'11 gennaio 1923 e il 25 agosto 1925.\nFrancia e Belgio occuparono la fortemente industrializzata Valle della Ruhr in risposta all'inadempienza della Germania sui pagamenti delle riparazioni dettati dalle potenze vittoriose dopo la prima guerra mondiale nel Trattato di Versailles. L'occupazione della Ruhr aggrav\u00f2 la crisi economica in Germania, e i civili tedeschi s'impegnarono in atti di resistenza passiva e disobbedienza civile, durante i quali 130 di loro vennero uccisi. La Francia e il Belgio, di fronte alle pressioni economiche ed internazionali, accettarono il piano Dawes per ristrutturare il pagamento tedesco delle riparazioni di guerra nel 1924 e ritirarono le loro truppe dalla Ruhr nell'agosto 1925.\nL'occupazione della Ruhr contribu\u00ec al riarmamento tedesco e alla crescita di movimenti radicali di destra in Germania.\nAntefatti.\nLa regione della Ruhr venne occupata dalle truppe alleate nel periodo immediatamente successivo alla conclusione della prima guerra mondiale. Secondo i termini del Trattato di Versailles (1919), che concluse formalmente la guerra con gli Alleati come vincitori, la Germania venne obbligata ad accettare la responsabilit\u00e0 per i danni causati in guerra e costretta a pagare riparazioni di guerra ai vari Alleati. Poich\u00e9 la guerra venne combattuta prevalentemente sul suolo francese, queste riparazioni vennero pagate principalmente alla Francia. La somma totale delle riparazioni richiesta alla Germaniacirca 226 miliardi di marchi d'oro (US $846 miliardi nel )venne stabilita da una Commissione Inter-Alleata delle Riparazioni. Nel 1921, l'importo venne ridotto a 132 miliardi (a quel tempo, 31,4 miliardi di dollari (US $ 442.000.000.000 nel ), o 6.600.000.000 \u00a3 (UK \u00a3 284.000.000.000 nel )). Anche con la riduzione, il debito era enorme. Dato che alcuni dei pagamenti erano in materie prime, che dovevano essere esportate, le fabbriche tedesche non furono in grado di funzionare, e l'economia tedesca ne soffr\u00ec, danneggiando ulteriormente la capacit\u00e0 del paese di pagare.\nAlla fine del 1922, le inadempienze tedesche sui pagamenti erano cresciute in modo regolare, tanto che una crisi travolse la Commissione delle riparazioni; i delegati francesi e belgi insistettero sull'occupare la Ruhr come modo per forzare la Germania a pagare di pi\u00f9, mentre il delegato britannico sollecit\u00f2 un abbassamento dei pagamenti. Come conseguenza dell'inadempienza tedesca sulle forniture di legname nel mese di dicembre 1922, la Commissione delle riparazioni dichiar\u00f2 la Germania in mora, portando all'occupazione franco-belga della Ruhr nel gennaio 1923. Particolarmente irritante per i francesi fu che la quota di legname tedesca inadempiente era basata su una valutazione della loro capacit\u00e0 che i tedeschi stessi fecero e successivamente abbassarono. Gli Alleati credevano che il governo del Cancelliere Wilhelm Cuno non avesse rispettato le consegne di legname deliberatamente come mezzo per testare la volont\u00e0 degli Alleati di far rispettare il trattato. L'intero conflitto venne ulteriormente aggravato da un'inadempienza tedesca sulle consegne di carbone ai primi di gennaio del 1923, che fu la trentaquattresima inadempienza di carbone nei precedenti 36 mesi. Frustrato del fatto che la Germania non pagasse i risarcimenti, Raymond Poincar\u00e9, Primo ministro francese, sper\u00f2 in sanzioni economiche anglo-francesi contro la Germania nel 1922 e si oppose all'azione militare. Tuttavia, nel dicembre del 1922, vide defluire il carbone per la produzione di acciaio francese e i pagamenti in denaro, come previsto dal trattato di Versailles.\nL'occupazione.\nDopo molte discussioni, l'11 gennaio 1923 Poincar\u00e9 decise di occupare la Ruhr per estorcere lui stesso le riparazioni. Il vero problema durante il \" Ruhrkampf \" (campagna della Ruhr), come i tedeschi chiamarono la battaglia contro l'occupazione francese, non era l'inadempienza tedesca sulle consegne di carbone e legname, ma la santit\u00e0 del trattato di Versailles. Poincar\u00e9 spesso sostenne con gli inglesi che lasciare che i tedeschi sfidassero il trattato di Versailles per quanto riguardava le riparazioni, avrebbe creato un precedente che avrebbe consentito ai tedeschi di smantellare il resto del trattato. Poincar\u00e9 riteneva, infine, che una volta che le catene che avevano legato la Germania a Versailles fossero state distrutte, la Germania avrebbe inevitabilmente fatto precipitare il mondo in una nuova guerra mondiale.\nIniziata da Poincar\u00e9, l'invasione ebbe luogo l'11 gennaio 1923. Il XXXII Corpo d'armata di fanteria del generale Alphonse Caron, sotto la supervisione del generale Jean-Marie Degoutte, esegu\u00ec l'operazione. affermano che i francesi avessero lo scopo di occupare il centro della produzione tedesca di carbone, di ferro e d'acciaio nella valle della Ruhr semplicemente per ottenere denaro. affermano che la Francia lo fece per garantire che le riparazioni venissero pagate in beni, perch\u00e9 il marco era praticamente inutile a causa dell'iperinflazione che esisteva gi\u00e0 alla fine del 1922. Da quando il territorio del bacino della Saar venne separato dalla Germania, il rifornimento del minerale di ferro cadde sulla parte francese e quello di carbone sulla parte tedesca, ma le due materie prime avevano un valore molto maggiore insieme che separatamente: la catena di approvvigionamento si era fortemente integrata durante l'industrializzazione della Germania dopo il 1870, ma i problemi delle barriere valutarie, del trasporto e dell'import/export minacciarono di distruggere l'industria siderurgica in entrambi i paesi. Dopo la seconda guerra mondiale il problema venne risolto con la Comunit\u00e0 europea del carbone e dell'acciaio.\nDopo la decisione della Francia d'invadere la Ruhr, venne istituita la Missione Inter-Alleata per il Controllo delle Fabbriche e delle Miniere (MICUM) come strumento per garantire i rimborsi di carbone dalla Germania.\nLa resistenza passiva.\nL'occupazione venne contrastata da una campagna di resistenza passiva degli abitanti tedeschi. Circa 130 civili tedeschi vennero uccisi dall'armata di occupazione francese durante gli eventi, anche durante le proteste di disobbedienza civile, ad esempio contro il congedo degli ufficiali tedeschi. Alcune teorie sostengono che, per pagare per la resistenza passiva nella Ruhr, il governo tedesco inizi\u00f2 l'iperinflazione che distrusse l'economia tedesca nel 1923. Altri affermano che la strada per l'iperinflazione venne consolidata con il pagamento delle riparazioni che inizi\u00f2 nel novembre del 1921 (vedi Inflazione tedesca del 1920). Di fronte al collasso economico, con la disoccupazione alta e l'iperinflazione, gli scioperi vennero poi sospesi nel mese di settembre del 1923 dal nuovo governo di coalizione di Gustav Stresemann, a cui segu\u00ec lo stato di emergenza. Nonostante ci\u00f2, i disordini civili crebbero in tumulti e in tentativi golpisti mirati al governo della Repubblica di Weimar, tra cui il Putsch di Monaco. La Repubblica renana venne proclamata ad Aquisgrana (Aix-la-Chapelle) nell'ottobre del 1923.\nAnche se i francesi riuscirono a far pagare la loro occupazione della Ruhr, i tedeschi, con la resistenza passiva e l'iperinflazione che distrusse la loro economia, conquistarono il supporto del mondo e, sotto la pesante pressione finanziaria anglo-americana (il contemporaneo calo del valore del franco rese i francesi molto aperti alle pressioni di Wall Street e della City), i francesi vennero costretti ad accettare il Piano Dawes dell'aprile 1924, che abbass\u00f2 notevolmente i pagamenti delle riparazioni tedesche. Nell'ambito del Piano Dawes, la Germania pag\u00f2 solo 1 miliardo di marchi nel 1924, e poi quantit\u00e0 crescenti nei successivi tre anni, fino a quando il totale sal\u00ec a 2.25 miliardi di marchi nel 1927.\nSupporto per la Germania.\nA livello internazionale, l'invasione francese della Germania fece aumentare molto la simpatia per la Repubblica tedesca, sebbene non venisse intrapresa alcuna azione dalla Societ\u00e0 delle Nazioni poich\u00e9 era tecnicamente legale ai sensi del trattato di Versailles. I francesi, con i loro problemi economici, alla fine accettarono il Piano Dawes e si ritirarono dalle zone occupate nei mesi di luglio e agosto del 1925. Le ultime truppe francesi evacuarono D\u00fcsseldorf e Duisburg (insieme all'importante porto della citt\u00e0 di Duisburg, Ruhrort), terminando l'occupazione francese della regione della Ruhr il 25 agosto 1925. Secondo Sally Marks, l'occupazione della Ruhr \"fu proficua e non aveva causato l'iperinflazione tedesca, che ebbe inizio nel 1922 e si gonfi\u00f2 a causa delle risposte tedesche all'occupazione della Ruhr, n\u00e9 il crollo del franco del 1924, nato da pratiche finanziarie francesi e dall'evaporazione delle riparazioni \". Marks calcola che i profitti, tolte le spese di occupazione della Ruhr e della Renania, ammontarono a quasi 900 milioni di marchi d'oro.\nPoincar\u00e9.\nNonostante i suoi disaccordi con la Gran Bretagna, Poincar\u00e9 volle conservare l'intesa anglo-francese e quindi ad un certo punto moder\u00f2 i suoi obiettivi. Il suo principale obiettivo era l'ottenimento dell'estorsione dei pagamenti di riparazione dalla Germania. I suoi metodi inflessibili e la sua personalit\u00e0 autoritaria portarono al fallimento della sua diplomazia.\nL'opinione britannica.\nQuando, il 12 luglio 1922, la Germania chiese una moratoria sul pagamento delle riparazioni, la tensione si svilupp\u00f2 tra il governo francese di Raymond Poincar\u00e9 e il governo di coalizione di David Lloyd George. Il Partito Laburista britannico chiese la pace e denunci\u00f2 Lloyd George come un piantagrane. Vide la Germania come la martire del dopoguerra e la Francia come vendicativa e principale minaccia per la pace in Europa. La tensione tra la Francia e la Gran Bretagna raggiunse il picco nel corso di una conferenza a Parigi agli inizi del 1923, quando ormai la coalizione guidata da Lloyd George era stata sostituita dai conservatori. Il Partito Laburista si oppose all'occupazione della Ruhr per tutto il 1923, respingendola come imperialismo francese. Il Partito Laburista britannico credeva di aver vinto quando Poincar\u00e9 accett\u00f2 il Piano Dawes nel 1924.\nConseguenze.\nIl Piano Dawes.\nPer affrontare l'attuazione del Piano Dawes, a Londra ebbe luogo una conferenza nel luglio-agosto del 1924. Il Primo ministro Laburista britannico Ramsay MacDonald, che vide come fosse impossibile pagare le riparazioni, fece pressioni con successo sul Primo ministro francese \u00c9douard Herriot con tutta una serie di concessioni alla Germania. Il diplomatico britannico Sir Eric Phipps comment\u00f2 che \"la Conferenza di Londra \u00e8 stata per l\"'uomo della strada\" francese un lungo calvario quando ha visto M. Herriot abbandonare uno ad uno gli amati possedimenti della preponderanza francese nella Commissione delle riparazioni, il diritto alle sanzioni in caso d'inadempienza tedesca, l'occupazione economica della Ruhr, la ferrovia franco-belga R\u00e9gie, e, infine, l'occupazione militare della Ruhr entro un anno\". Il piano Dawes \u00e8 stato significativo nella storia europea, in quanto ha segnato la prima volta che la Germania riusc\u00ec a sfidare Versailles e rivide un aspetto del trattato a suo favore.\nLa Regione della Saar rimase sotto il controllo francese fino al 1935.\nLa politica tedesca.\nNella politica tedesca, l'occupazione francese della Renania acceler\u00f2 la formazione dei partiti di destra. Disorientati dalla sconfitta in guerra, i conservatori nel 1922 fondarono un consorzio di associazioni nazionaliste, il \"Vereinigten Vaterl\u00e4ndischen Verb\u00e4nde Deutschlands\" (VVVD, \"Associazioni Patriottiche Unite della Germania\"). L'obiettivo era quello di creare un fronte unito di destra. Nel clima di resistenza nazionale contro l'invasione francese della Ruhr, il VVVD raggiunse il suo picco di forza. Sosteneva politiche di monarchismo, corporativismo ed opposizione senza compromessi all'insediamento di Versailles. Tuttavia, mancava di unit\u00e0 interna e di denaro e quindi non riusc\u00ec mai ad unire la destra. Era scomparso alla fine degli anni '20, quando emerse il NSDAP (partito nazista)."}
{"id": "5402929", "revid": "122338661", "url": "https://it.wikipedia.org/wiki?curid=5402929", "title": "William Buford", "text": ""}
{"id": "5402930", "revid": "122726316", "url": "https://it.wikipedia.org/wiki?curid=5402930", "title": "Marcus Ginyard", "text": "Carriera.\nHigh school e college.\nFino al 2005 ha giocato nella Bishop O'Connell High School, che durante la sua permanenza ha avuto un bilancio complessivo di 116 vittorie e 19 sconfitte; successivamente ha giocato in NCAA a North Carolina. Nel suo primo anno di college in 31 gare ha tenuto medie di 6,3 punti, 2,6 rimbalzi ed 1,2 assist a partita, mentre nel secondo anno ha giocato 37 incontri con medie di 4,1 punti, 3,2 rimbalzi ed 1,5 assist a partita. Nella stagione 2007-2008 \u00e8 stato inserito nell'Atlantic Coast Conference All-Tournament Team e nell'Atlantic Coast Conference All-Defensive team, dopo aver giocato 39 partite con 6,9 punti, 4,5 rimbalzi, 2,2 assist ed 1,1 palle recuperate di media. L'anno seguente ha giocato 3 partite a 1,3 punti di media, saltando il resto della stagione a causa di un grave infortunio; a fine stagione la sua squadra ha anche vinto il titolo NCAA. Nella stagione 2009-2010, la sua ultima al college, ha giocato 33 partite con 30,6 minuti di media, nei quali ha fatto registrare 7,7 punti, 4,9 rimbalzi, 2,9 assist e 1,2 palle recuperate di media a partita.\nIn 109 partite di NCAA, 55 delle quali giocate da titolare, ha avuto medie complessive di 6,1 punti, 3,8 rimbalzi, 1,9 assist ed 1,1 palle recuperate a partita.\nProfessionista.\nNon viene scelto da nessun franchgia al Draft NBA 2010.\nHa trascorso la stagione 2010-2011 nel Bayreuth, nel campionato tedesco, dove ha tenuto medie di 11 punti, 4 rimbalzi e 2 assist a partita; nella stagione 2011-2012 ha invece giocato nell'Ironi Nahariya, in Israele, nella seconda serie locale, dove ha chiuso la stagione con 21 punti e 7 rimbalzi di media a gara. Nella stagione 2012-2013 milita invece nell'Anwil Wloclawek, formazione della massima serie polacca, nella quale ha tenuto medie di 12 punti e 4 rimbalzi a partita. Passa poi all'Azovmash Mariupol, dove rimane nella stagione 2013-2014 con medie di 15,5 punti, 5,3 rimbalzi e 2,3 assist. Sempre a Mariupol gioca anche in VTB League, competizione in cui viaggia a 14,8 punti, 4,3 rimbalzi e 1,5 assist ad incontro. nella parte finale della stagione torna in Polonia, nello Zielona G\u00f3ra, dove raggiunge le finali del campionato polacco.\nInizia la stagione 2014-2015 nei neonati Westchester Knicks, franchigia della NBDL; qui gioca 18 partite (6 delle quali in quintetto base) con 7,5 punti, 4,4 rimbalzi, 2 assist e 0,9 palle recuperate in 21,3 minuti di media a partita. Lascia poi la squadra per passare al Panionios, nella massima serie greca."}
{"id": "5402931", "revid": "88740", "url": "https://it.wikipedia.org/wiki?curid=5402931", "title": "Margone (Usseglio)", "text": "Margone (\"Margon\", pronunciato \"Margun\" in piemontese) \u00e8 una frazione del comune di Usseglio, nella citt\u00e0 metropolitana di Torino.\nSi trova nelle Valli di Lanzo, pi\u00f9 precisamente nella Valle di Vi\u00f9, di cui \u00e8 l'ultima frazione raggiungibile tutto l'anno dalla strada provinciale, in quanto pi\u00f9 a monte la strada per il Lago di Malciaussia d'inverno viene chiusa al traffico.\nToponimo.\nIl nome della frazione deriverebbe dal dialetto locale, la lingua Francoprovenzale, o dall'Arpitano \u00abMargoun\u00bb, che significava le particolari costruzioni dei numerosi alpeggi tuttora presenti sul territorio.\nGeografia.\nTerritorio.\nLa frazione \u00e8 situata a 1450 m.s.l.m. e dista circa tre chilometri dal municipio e dalla chiesa parrocchiale del comune di Usseglio. \u00c8 posizionata lungo la SP32 tra le frazioni di Quagliera e Malciaussia. Il paesaggio \u00e8 tipicamente alpino, tra le montagne delle Alpi Graie che svettano sulla frazione si possono notare il Rocciamelone (3538 m.s.l.m.), la punta Lunella (2772 m.s.l.m.), la Croce Rossa (3566 m.s.l.m.), ma soprattutto il Monte Lera (3355 m.s.l.m.), la cui inconfondibile forma caratterizza il panorama della frazione. Nella frazione scorre la Stura di Vi\u00f9, uno dei tre rami che formano la Stura di Lanzo, affluente di sinistra del Po. Il corso d'acqua ha indubbiamente carattere torrentizio: non sono infatti rari i fenomeni alluvionali, che possono anche interessare alcuni dei suoi rii immissari presenti nella frazione.\nClima.\nIl clima \u00e8 tipicamente montano, con inverni lunghi ed abbondanza di nevicate (nel 2009 si sono raggiunti i 3 metri di neve), primavere ed autunni piovosi tanto che in un anno si raggiungono mediamente i 1200\u00a0mm di pioggia. In estate le temperature sono miti. Dalla vicina Stazione meteorologica di Usseglio si pu\u00f2 notare come la temperatura media annua si aggiri intorno ai 4,5\u00a0\u00b0C, con un minimo nel mese di gennaio di circa -11\u00a0\u00b0C ed un massimo, registrato nel mese di luglio, con un valore di poco superiore ai 20\u00a0\u00b0C. Essendo pi\u00f9 alta la frazione rispetto al comune, le temperature sono pi\u00f9 fredde di 0,5-1,5 gradi.\nStoria.\nUna lapide, misteriosamente sparita negli anni '30 del XIX secolo, dava per certo il passaggio nella frazione delle truppe del cartaginese Annibale nella sua discesa dalla vicina Francia all'Italia con i suoi elefanti. Tale ipotesi pare sia stata confermata anche da una pi\u00f9 recente ricostruzione, \"La druida di Marg\u00f9n\" di Sisto Merlino, basata sugli scritti di Polibio e Tito Livio: questa, addirittura, suppone che il nome della frazione derivi dal luogotenente di Annibale Magone il Sannita che nel settembre del 218 A.C. era al comando delle truppe cartaginesi.\nPopolazione.\nA causa dell'emigrazione, soprattutto verso la pianura torinese, la popolazione di Margone \u00e8 da oltre un secolo in lenta e progressiva diminuzione: attualmente i residenti stabili sono 13.\nMonumenti e luoghi d'interesse.\nLa cappella situata nel centro della frazione \u00e8 intitolata a San Giovanni Battista. Il giorno della festa patronale \u00e8 il 24 giugno. Altro edificio degno di nota, oltre alla cappella, \u00e8 la casa dell'imprenditore Luigi Cibrario (omonimo del famoso politico) del la quale, durante la seconda guerra mondiale, divenne un ospedale in supporto all'ospedale di Lanzo Torinese, in cui venivano condotti i feriti gravi da tutte le Valli di Lanzo, e, con mezzi di fortuna, anche dalla Bassa Val Susa. Nei pressi della frazione si trova la Madonnina della Pace, statua eretta nel 1918 dopo che l'anno prima, durante la Grande Guerra, il cappellano don Giuseppe Giacosa supplic\u00f2 la Madonna affinch\u00e9 si arrivasse alla pace; nel 1958 il parroco di Usseglio, don Pietro Giacomelli, cur\u00f2 poi nello stesso luogo la costruzione di una cappella.\nEconomia.\nCome risorse economiche della frazione si possono citare gli alpeggi ed il turismo: i primi caratterizzano il paesaggio con numerosi greggi e mandrie che vi giungono con caratteristiche transumanze e soggiornano nel periodo pi\u00f9 caldo dell'anno presso i prati della vallata.\nIl turismo, invece, \u00e8 presente soprattutto nei fine settimana: in inverno grazie alla vicinanza delle piste di sci di fondo di Usseglio e da quelle di sci alpino di Pian Benot; nel periodo estivo ai villeggianti che popolano le seconde case si affiancano anche i turisti giornalieri che animano i prati della frazione e di quelli della vicina Malciaussia.\nSport.\nLa frazione \u00e8 un punto di partenza per le molteplici escursioni che la zona permette sia in inverno con l'utilizzo delle ciaspole sia in estate su panoramici sentieri che conducono in quota."}
{"id": "5402951", "revid": "76963", "url": "https://it.wikipedia.org/wiki?curid=5402951", "title": "Gayle Hunnicutt", "text": "Biografia.\nFiglia di Sam Lloyd Hunnicutt e di Mary Virginia Dickerson, Gayle Hunnicutt frequent\u00f2 l'Universit\u00e0 della California, studiando teatro e letteratura inglese, e lavorando come modella prima di diventare attrice. Il suo debutto nel cinema risale al 1966 con il ruolo di Suzie nel film \"I selvaggi\" di Roger Corman, mentre nello stesso anno inizi\u00f2 anche a lavorare per il piccolo schermo, partecipando a popolari serie come \"Amore in soffitta\" e \"Get Smart\". Successivamente fu raccomandata al regista John Guillermin dall'attore George Peppard, per una parte di donna fatale nel film \"Facce per l'inferno\" (1968).\nLa notoriet\u00e0 giunse per\u00f2 nel 1969 grazie alla sua partecipazione al poliziesco \"L'investigatore Marlowe\" di Paul Bogart, nel quale l'attrice interpret\u00f2 il ruolo di Mavis Wald, un'affascinante diva hollywoodiana, accanto a James Garner nella parte del detective privato Philip Marlowe. Dopo queste due interpretazioni, in cui si fece notare per l'eleganza e il suo \"glamour\", nello stesso anno la Hunnicutt subentr\u00f2 a Tippi Hedren nel ruolo di Kassia Lancaster nell'horror \"Il terrore negli occhi del gatto\" (1969) di David Lowell Rich, al fianco di Michael Sarrazin ed Eleanor Parker.\nTrasferitasi in Inghilterra nel 1970, in seguito al matrimonio con l'attore britannico David Hemmings, la Hunnicutt recit\u00f2 accanto al marito nei thriller psicologici \"Frammenti di paura\" (1970) di Richard C. Sarafian e \"E se oggi... fosse gi\u00e0 domani?\" (1973) di Kevin Billington, nel dramma \"La macchina dell'amore\" (1971) di Jack Haley Jr. e in \"Running Scared\" (1972), di cui Hemmings cur\u00f2 anche la regia. Da ricordare anche le sue partecipazioni alla pellicola di spionaggio \"Scorpio\" (1973) di Michael Winner, in cui recit\u00f2 accanto a Burt Lancaster, e al thriller \"Dopo la vita\" (1973) di John Hough.\nL'attrice fu molto attiva sul piccolo schermo britannico, interpretando il ruolo di Charlotte Stant nella miniserie \"The Golden Bowl\" (1972), adattamento di una novella di Henry James, e della zarina Alessandra di Russia nella miniserie \"La caduta delle aquile\" (1974). Sempre pi\u00f9 sporadiche le sue apparizioni cinematografiche, tra le quali sono da ricordare quelle nei film \"Una Magnum Special per Tony Saitta\" (1976) di Alberto De Martino \"e La spia senza domani\" (1976) di Peter Collinson.\nAll'inizio degli anni ottanta la Hunnicutt fece ritorno negli Stati Uniti e lavor\u00f2 ancora intensamente per la televisione in diverse serie di successo come \"Love Boat\" (1980), \"Matt Houston\" (1982) e \"Fantasilandia\" (1983). Nel 1984 interpret\u00f2 il ruolo di Irene Adler, la donna amata da Sherlock Holmes, nel primo episodio della serie \"Le avventure di Sherlock Holmes\", al fianco di Jeremy Brett, mentre nel 1989 inizi\u00f2 a comparire nel serial \"Dallas\", nel ruolo di Vanessa Beaumont, che mantenne per cinque episodi fino al 1991. L'ultima sua apparizione sulle scene risale al 1999 con la partecipazione a un episodio della serie \"\".\nVita privata.\nDal matrimonio con l'attore David Hemmings (sposato il 16 novembre 1968), la Hunnicutt ebbe un figlio, Nolan, divenuto anch'egli attore. Dopo il divorzio da Hemmings nel 1975, a conclusione di un'unione burrascosa, l'attrice si rispos\u00f2 nel 1978 con il giornalista politico britannico Simon Jenkins, da cui ebbe un altro figlio, Edward. Il matrimonio con Jenkins si concluse con il divorzio nel 2009. "}
{"id": "5402960", "revid": "79968", "url": "https://it.wikipedia.org/wiki?curid=5402960", "title": "Annalisa Strada", "text": "Biografia.\nVive e lavora in provincia di Brescia. Laureatasi in Lettere all'Universit\u00e0 degli Studi di Milano, si occupa di servizi editoriali fino al 2006; dopo quell'anno insegna come docente di lettere nella scuola secondaria di primo grado.\n\u00c8 sposata con Gianluigi Spini, con lui ha scritto numerosi libri.\nDal 2002 pubblica albi illustrati, testi per primi lettori, per bambini per ragazzi e per adulti con vari editori.\nPremi e riconoscimenti&lt;br&gt;\nPremio Gigante delle Langhe, 2010, con \u201cIl laboratori di Mastino Machiavelli \u2013 Fino all\u2019ultima mosca\u201d, categoria Scuola Primaria.&lt;br&gt;\nPremio Arpino, 2011, con \u201c1861: un\u2019avventura italiana\u201d categoria Scuola Secondaria di Primo Grado. Primo classificato.&lt;br&gt;\nPremio Arpino, 2012, con \u201cIl laboratori di Mastino Machiavelli \u2013 Piantala, Mastino!\u201d, categoria Scuola Primaria. Secondo classificato.&lt;br&gt;\nPremio Andersen, 2014, con \u201cUna sottile linea rosa\u201d, categoria \u201cMiglior libro over 15\u201d.&lt;br&gt;\nPremio Selezione Bancarellino, 2017, con \u201cIo, Emanuela\u201d.&lt;br&gt;\nPremio Cento, Categoria Scuola Secondaria di Primo Grado, Primo classificato con \"Io, Emanuela\"."}
{"id": "5402982", "revid": "1573940", "url": "https://it.wikipedia.org/wiki?curid=5402982", "title": "Chiesa della Misericordia (Vicenza)", "text": "L'ospedale della Misericordia fu uno dei pi\u00f9 antichi ospedali della citt\u00e0 di Vicenza e, per alcuni secoli, il principale orfanotrofio della citt\u00e0. Degli edifici, situati nell'omonima contrada in borgo Pusterla, rimane ora solo la chiesa della Misericordia, dal 2010 officiata dalla parrocchia serbo ortodossa di San Luca, mentre quelli adibiti a orfanotrofio sono stati completamente demoliti o ristrutturati a uso civile.\nStoria dell'ospedale e dell'orfanotrofio.\nLo scrittore vicentino Gaetano Macc\u00e0, nella sua opera storiografica sulla citt\u00e0 e il territorio, cita l'esistenza a Vicenza, in borgo Pusterla - sull'area in seguito occupata dalla scuola elementare Da Porto in piazza Marconi - di un ospedale di Santa Maria della Misericordia fin dal 1309, un \"ospitale et albergo di poveri peregrini, infermi, donzelle, vedove et miserabili persone.\" Gravemente danneggiato durante l'assedio scaligero di Vicenza nel 1338 e successivamente ricostruito tra il 1414 e il 1430 grazie a un ricco lascito testamentario, esso era gestito dalla fraglia della Beata Vergine, San Marco e San Bartolomeo, cio\u00e8 una delle numerose confraternite di Battuti che univano alle pratiche penitenziali e devozionali un servizio di assistenza negli ospedali della citt\u00e0 e del territorio.\nDopo il loro ingresso in Vicenza nel 1434, l'ospedale fu abitato dai gesuati, una libera compagnia di laici che, un secolo pi\u00f9 tardi, fu obbligata a costituirsi in ordine religioso con il titolo di \"frati gesuati di san Gerolamo\"; verso la fine del Quattrocento, per\u00f2, l'ospedale si trovava in stato di grave abbandono. Sullo stabile misero gli occhi le benedettine di Santa Caterina per costruirvi un monastero che, in effetti, ricevuta l'approvazione papale, nel 1491 era gi\u00e0 stato costruito. Forte fu l'opposizione della confraternita dell'ospedale che, dopo una lunga vertenza, nel 1502 ottenne la restituzione dell'immobile ma, due mesi pi\u00f9 tardi, lo vendette alle clarisse osservanti, che in zona stavano costruendo la chiesa e il convento di San Francesco.\nI gesuati intanto avevano costruito un proprio oratorio e convento sull'area dove in seguito sorsero la Chiesa di San Marco in San Girolamo e l'attiguo istituto della Beata Vergine delle Dame Inglesi. Fu proprio in questo oratorio che il 23 novembre 1494, in seguito a una predicazione tenuta da Bernardino da Feltre in favore dei poveri e dei mendicanti della citt\u00e0, si costitu\u00ec la Compagnia segreta di San Girolamo, detta anche Oratorio del Divino Amore, alla quale aderirono molti aristocratici della citt\u00e0 e la stessa confraternita della Beata Vergine, San Marco e San Bartolomeo, promotrice dell'antico ospedale della Misericordia.\nAll'inizio del XVI secolo, con i proventi della vendita del vecchio ospedale, la Compagnia acquist\u00f2 \"\"una casa e orti adiacenti\", di fronte alla chiesa dei gesuati e nel 1521 inizi\u00f2 la costruzione di un nuovo e ben pi\u00f9 grande ospedale.\nParticolarmente preziosa, all'indomani delle drammatiche vicende della guerra della lega di Cambrai, fu l'opera del nuovo ospedale che accolse, anche per l'impulso di Gaetano Thiene che entr\u00f2 a far parte della Compagnia nel 1519, numerosi ammalati di \"mal francese\" o sifilide - che venivano cacciati dagli altri ospedali per le loro piaghe infette e per il timore del contagio e venivano lasciati languire nelle strade e sotto i portici delle chiese - e i malati vittime delle periodiche epidemie che investivano la citt\u00e0.\nIn quegli anni le gravi carestie, le epidemie di tifo petecchiale e di peste trasformarono l'ospedale della Misericordia in un vero porto di mare, dove \u2013 accanto ai malati \u2013 trovavano rifugio anche numerosi mendicanti e soprattutto bambini e bambine rimasti orfani e abbandonati. Nel 1531 alcuni provvedimenti dell'amministrazione cittadina disposero che i \"puti, infanti et orphani\" di Vicenza e del territorio venissero registrati, mantenuti alla Misericordia e assegnati ad artigiani esterni perch\u00e9 imparassero un mestiere.\nCos\u00ec la Misericordia divenne principalmente un asilo per orfani - il primo orfanotrofio vicentino - e un ospizio per trovatelli, che si rivel\u00f2 indispensabile negli anni delle grandi carestie. Pochi anni dopo, nel 1563, gli infermi vennero trasferiti nell'ospedale di Sant'Antonio, i trovatelli nell'ospedale di San Marcello, mentre per i mendicanti nel 1575 fu inaugurato, in borgo San Felice, l'ospedale di San Valentino. Questa complessa operazione fu gestita nella seconda met\u00e0 del Cinquecento dalla Congregazione di Carit\u00e0, sorta a Vicenza nell'ambito della Compagnia segreta di San Girolamo, rianimata dallo zelo del venerabile Antonio Pagani e assecondata con assiduo impegno dai nobili benefattori e protettori dei vari istituti cittadini.\nLa Misericordia - la cui direzione venne ora affidata ai padri Somaschi, istituiti da Gerolamo Miani ed entrati in Vicenza nel 1558, ma sotto il giuspatronato del Comune di Vicenza, che esercitava una notevole ingerenza nella gestione - rest\u00f2 riservata esclusivamente agli orfani, funzione che esercit\u00f2 per secoli; i Somaschi prestarono servizio in varie strutture educative e assistenziali della citt\u00e0 fino alla soppressione napoleonica delle corporazioni religiose nel 1810.\nNel 1812 all'orfanotrofio della Misericordia giunsero anche gli ultimi ragazzi ospiti del San Valentino, ormai chiuso, e alcuni decenni dopo, in seguito alla soppressione degli ospizi femminili del Soccorso Soccorsetto e delle Zitelle vi arrivarono pure le rispettive ospiti. L'eccessivo affollamento della Misericordia rese perci\u00f2 necessaria una nuova sede per la sezione maschile dell'orfanotrofio che, dopo qualche anno trascorso nell'ex convento delle Cappuccine (dal 1861 al 1866) sotto la direzione dei padri Pavoniani, fu trasferita nell'attiguo ex convento di San Domenico.\nSolo la sezione femminile rimase perci\u00f2 nella sede storica della Misericordia, affidata a maestre ed educatrici laiche alle quali, nel 1894, subentrarono le Suore Maestre di Santa Dorotea, le quali ne raccolsero l'eredit\u00e0 e ne continuarono l'opera anche nella nuova sede costruita ex novo nel secondo dopoguerra sul monte Crocetta, fino alla chiusura definitiva dell'istituto, deliberata nel 1965-1966.\nLa chiesa.\nStoria della chiesa.\nIn una cronica manoscritta, citata da Gaetano Macc\u00e0 nella sua \"Storia del Monistero di San Francesco\", all'anno 1521, si legge:\nLa chiesa - dedicata, come dice la grande lapide della facciata, \"D.O.M. et Matri Misericordiae\" - fu consacrata nell'aprile 1528; ci\u00f2 appare dalla seguente iscrizione che si legge all'interno sulla parete sinistra del presbiterio:\nAlla fine del Cinquecento la chiesa venne ulteriormente completata e restaurata, acquisendo l'aspetto odierno.\nPassata in propriet\u00e0 delle Istituzioni Pubbliche di Assistenza e Beneficenza (IPAB), dopo essere stata restaurata nel rispetto dei vincoli imposti dalla Soprintendenza dei beni ambientali, dal 2010 la chiesa \u00e8 stata concessa in comodato d'uso per le funzioni liturgiche alla comunit\u00e0 serbo-ortodossa di Vicenza della parrocchia di San Luca, unica parrocchia di questa confessione religiosa nel Veneto.\nDescrizione.\nLa chiesa, cui \u00e8 annesso un chiostro quasi coevo, ha una facciata di semplici, ma belle forme classiche; \u00e8 ad unica navata con cinque altari e contiene alcuni pregevoli lavori di scultura e di pittura, fra cui una buona tela di Alessandro Maganza. Circa l'attribuzione del progetto della chiesa, tra le diverse ipotesi formulate (Palladio, Sanmicheli, Pizzocaro, Monticolo) la pi\u00f9 convincente conduce a Vincenzo Scamozzi, attestata in particolare dalla somiglianza tra la facciata di questa chiesa e quella disegnata pi\u00f9 tardi dallo stesso Scamozzi nel 1613-1614, e mai eseguita, per la chiesa di San Vincenzo.\nL'elegante facciata, che anche Enea Arnaldi giudicava \"non priva di merito attese le sue belle proporzioni\"\", \u00e8 suddivisa orizzontalmente in due piani da una semplice cornice: nel piano inferiore sono una porta maggiore affiancata da due minori, tutte centinate e con forte chiave d'arco: sulle porte minori stanno due oculi rotondi e sulla maggiore la tabella dedicatoria. Nel piano superiore quattro snelle lesene corinzie inquadrano tre alti fornici di cui il centrale maggiore dei laterali; conclude il tutto un frontone triangolare definito da energiche e tese modanature, con al centro del timpano altro oculo rotondo.\nAll'interno l'unica navata, coperta da slanciate volte a crociera e conclusa da abside pentagonale, \u00e8 fiancheggiata dalle arcate di quattro cappelle; alla controfacciata \u00e8 addossato un pontile, sostenuto da tre archi su colonne tuscaniche, che serviva agli ospiti dell'annesso orfanotrofio.\nI cinque semplici altari riflettono la normale struttura tardo cinquecentesca locale; sotto il pontile, addossati alle pareti laterali, stanno i due monumenti tombali - opere venete seicentesche - di Achille Trissino e della moglie Maddalena Chiericati, munifici benefattori dell'orfanotrofio. Entro fastose cornici in pietra sono, in lastre di marmo nero, le iscrizioni dedicatorie; sopra, pure su di uno sfondo di marmo nero ed entro cornici, i busti dei defunti, realizzati da Matteo Garvo Allio.\nPer quanto riguarda i dipinti, tra gli altri vi erano \"Santa Apollonia\" di Giovanni Antonio De Pieri, \"San Girolamo Emiliani a cui appare la Vergine\" di Francesco Moro, \"San Girolamo Emiliani con alcuni bambini davanti a Cristo e Maria\" di Alessandro Maganza. I dipinti sono stati sostituiti da una iconostasi quando la chiesa \u00e8 divenuta di rito ortodosso."}
{"id": "5402983", "revid": "599013", "url": "https://it.wikipedia.org/wiki?curid=5402983", "title": "Ospedale della Misericordia", "text": ""}
{"id": "5402985", "revid": "984922", "url": "https://it.wikipedia.org/wiki?curid=5402985", "title": "Cantone di Ch\u00e2teau-Arnoux-Saint-Auban", "text": "Il Cantone di Ch\u00e2teau-Arnoux-Saint-Auban \u00e8 una divisione amministrativa dell'Arrondissement di Forcalquier.\n\u00c8 stato creato nell'ambito della riforma approvata con decreto del 24 febbraio 2014, che ha avuto attuazione dopo le elezioni dipartimentali del 2015.\nComposizione.\nGli 8 comuni sono:"}
{"id": "5402987", "revid": "767487", "url": "https://it.wikipedia.org/wiki?curid=5402987", "title": "Silenzio radio", "text": "Nella telecomunicazione, il silenzio radio \u00e8 una situazione in cui alle stazioni radio (fisse o mobili) di una zona viene imposta l'interruzione temporanea delle trasmissioni, generalmente per motivi di sicurezza.\nUso militare.\nIn ambito militare, l'ordine di silenzio radio \u00e8 solitamente imposto quando una trasmissione potrebbe rivelare l'esatta posizione di una truppa (tramite il contenuto della conversazione oppure tramite un'intercettazione). In casi estremi, la scelta di interrompere la comunicazione potrebbe venire dettata da esigenze di difesa.\nRelativamente all'esercito britannico, l'ordine pu\u00f2 venire imposto soltanto da un quartier generale che determina anche l'ampiezza (parziale o totale) della restrizione. \u00c8 possibile, in presenza di motivi giustificati, rompere il silenzio per trasmettere un messaggio (al quale il QG pu\u00f2 replicare in codice): terminato lo scambio di informazioni, il silenzio viene automaticamente reimposto.\nIl comando d'imposizione \u00e8 il seguente:\nSegretezza.\nNegli Stati Uniti e in altri Stati la cui lingua ufficiale \u00e8 l'inglese (per esempio l'Australia, il Canada, la Nuova Zelanda e il Regno Unito) esistono codici (BEADWINDOW) che delineano le situazioni in cui il silenzio radio si rende necessario:\nOrdini non militari.\nL'ordine di silenzio radio \u00e8 riscontrabile anche in altri ambiti tra cui la radioastronomia, l'aviazione, la nautica e l'aeronautica. Tale imposizione agevola, infatti, il ricevimento di chiamate di soccorso senza creare un'interferenza.\nIl mancato rispetto di un ordine di silenzio radio costituisce un reato di carattere penale in alcuni Stati."}
{"id": "5403001", "revid": "984922", "url": "https://it.wikipedia.org/wiki?curid=5403001", "title": "Cantone di Manosque-1", "text": "Il Cantone di Manosque-1 \u00e8 una divisione amministrativa dell'Arrondissement di Forcalquier.\n\u00c8 stato creato nell'ambito della riforma approvata con decreto del 24 febbraio 2014, che ha avuto attuazione dopo le elezioni dipartimentali del 2015.\nComposizione.\nOltre ad una parte del comune di Manosque il cantone comprende 2 comuni:"}
{"id": "5403003", "revid": "104458", "url": "https://it.wikipedia.org/wiki?curid=5403003", "title": "Sandy Poulsen", "text": ""}
{"id": "5403004", "revid": "984922", "url": "https://it.wikipedia.org/wiki?curid=5403004", "title": "Cantone di Manosque-2", "text": "Il Cantone di Manosque-2 \u00e8 una divisione amministrativa dell'Arrondissement di Forcalquier.\n\u00c8 stato creato nell'ambito della riforma approvata con decreto del 24 febbraio 2014, che ha avuto attuazione dopo le elezioni dipartimentali del 2015.\nComposizione.\nOltre ad una parte del comune di Manosque il cantone comprende 2 comuni:"}
{"id": "5403005", "revid": "71873905", "url": "https://it.wikipedia.org/wiki?curid=5403005", "title": "Eguaglianza sociale", "text": ""}
{"id": "5403007", "revid": "104458", "url": "https://it.wikipedia.org/wiki?curid=5403007", "title": "Cantone di Manosque-3", "text": "Il Cantone di Manosque-3 \u00e8 una divisione amministrativa dell'Arrondissement di Forcalquier.\n\u00c8 stato creato nell'ambito della riforma approvata con decreto del 24 febbraio 2014, che ha avuto attuazione dopo le elezioni dipartimentali del 2015.\nComposizione.\nOltre ad una parte del comune di Manosque il cantone comprende 2 comuni:"}
{"id": "5403013", "revid": "287451", "url": "https://it.wikipedia.org/wiki?curid=5403013", "title": "Statistiche e record della Societ\u00e0 Sportiva Matera Calcio", "text": "Nella presente pagina sono riportate le statistiche e i record riguardanti la Societ\u00e0 Sportiva Matera Calcio, societ\u00e0 calcistica italiana con sede a Matera.\nPrima squadra.\nPartecipazione ai campionati.\nIn 85 anni di storia del Matera Calcio, 57 sono state le stagioni giocate a livello nazionale tra professionisti, semi-professionisti e dilettanti. Il resto delle stagioni \u00e8 stato disputato a livello regionale pugliese e lucano, una stagione (2011-2012) a livello provinciale.\nIl Matera Calcio ha partecipato a 17 campionati di terzo livello di cui 3 di Serie C1 ottenendo 1 promozione:\nDi cui 3 di Lega Pro ottenendo:\nIl Matera Calcio ha partecipato a 22 campionati di quarto livello di cui 11 di Serie C2 ottenendo:\nDi cui 4 di Serie D ottenendo 2 promozioni:\nIl Matera Calcio ha partecipato a 17 campionati di quinto livello di cui 4 di Campionato Interregionale ottenendo 1 promozione:\nOttenendo:\nDi cui 12 di Serie D ottenendo 1 promozione:\nOttenendo:\nOttenendo:\nIl Matera Calcio ha partecipato a 2 tornei per il titolo di Campione Nazionale di quinto livello di cui 1 Trofeo Jacinto. \u00c8 arrivato in finale in 1 occasione:\nIl Matera Calcio ha partecipato a 25 edizioni della Coppa Italia Lega Pro. \u00c8 arrivato in finale in 1 occasione:\nIl Matera Calcio ha partecipato a 12 edizioni della Coppa Italia Serie D. \u00c8 arrivato in finale in 1 occasione:"}
{"id": "5403026", "revid": "729019", "url": "https://it.wikipedia.org/wiki?curid=5403026", "title": "25 mm Type 96", "text": "Il era un cannone automatico antiaereo in calibro 25\u00a0mm e canna lunga 60 calibri, impiegato dalla Marina imperiale giapponese durante la seconda guerra mondiale. Il nome era dovuto all'anno di adozione da parte della Marina imperiale, anno imperiale 2596, corrispondente al 1936 del calendario gregoriano.\nStoria.\nAvendo incontrato diversi problemi con la sua arma antiaerea a corto raggio standard, il cannone automatico Vickers-Armstrong QF 2 lb da 40\u00a0mm, raffreddato ad acqua ed introdotto nel 1925, la Marina giapponese nel 1935 decise di sostituirlo con un'arma basata sulla mitragliera francese Hotchkiss da 25 mm. Dopo aver accuratamente esaminato l'arma in Francia, i giapponesi richiesero alcune modifiche in base alle loro esigenze ed acquistarono direttamente dalla Hotchkiss il cannone nella versione Type 94, cui segu\u00ec la versione Type 95.\nI giapponesi eseguirono ulteriori modifiche, come l'uso di componenti in acciaio inossidabile per l'impiego sui sommergibili, la sostituzione di alcune componenti macchinate con altre in fusione, l'installazione sulla volata di un tromboncino spegnifiamma tipo Rheinmetall, che fungeva anche da freno di bocca. La nuova versione cos\u00ec ottenuta inizi\u00f2 le prove nel 1936 e venne accettata dalla marina il 6 agosto dello stesso anno. L'arma, prodotto dall'Arsenale navale di Yokosuka, divenne l'arma standard per la difesa ravvicinata, sostituendo in affusti binati o trinati i precedenti cannoncini su tutte le unit\u00e0 della marina imperiale.\nTecnica.\nBocca da fuoco.\nL'arma, funzionante a sottrazione di gas, era raffreddata ad aria e sparava ad una cadenza di tiro teorica di 220 colpi al minuto una munizione da 25\u00a0mm alla velocit\u00e0 alla volata di 900 m/s. La canna era lunga 1,50 m e pesava 43\u00a0kg. La rigatura era destrorsa costante a 12 principi, profondi 0,25\u00a0mm. La canna aveva una vita utile di circa 6.000 colpi; la sostituzione richiedeva soli 5 minuti.\nL'azione a sottrazione di gas era regolabile per modificare il rateo di fuoco, che poteva essere impostato a 200, 220 o 250 colpi al minuto; la cadenza preimpostata di 220 era tuttavia teorica, in quanto le pause per la sostituzione dei caricatori la abbassava a 110 colpi al minuto. Il freno di sparo era costituito da due cilindri idraulici sottostanti la canna, ognuno lungo 43\u00a0cm, con 6,7\u00a0cm di diametro.\nL'alimentazione avveniva tramite caricatori prismatici in lamiera d'acciaio, pesanti 7\u00a0kg, con una capacit\u00e0 di 15 cartucce. Essi venivano inseriti superiormente al castello dei singoli cannoncini, mentre i bossoli vuoti venivano espulsi inferiormente allo stesso.\nImpianti.\nL'affusto binato fu il primo ad essere sviluppato, cui segu\u00ec nel 1941 l'impianto trinato ed infine, nel 1943, l'affusto singolo. L'impianto singolo pesava 785\u00a0kg, quello binato 1.100\u00a0kg e quello trinato 1.800\u00a0kg. Gli affusti normalmente non erano scudati, anche se su alcuni affusti multipli sulle navi da battaglia classe \"Yamato\" furono dotate di scudi d'acciaio. Su molte navi comunque le installazioni ricevettero protezioni antischeggia. \nGli affusti binati e trinati erano controllati da due uomini. Il primo tiratore, seduto sul lato sinistro, disponeva di due pedali di sparo: sull'impianto binato ogni pedale azionava un cannone, mentre su quello trinato un pedale azionava i cannoni esterni ed uno quello centrale; tramite una manovella inoltre controllava l'elevazione delle armi, fino a +80\u00b0. Il secondo tiratore sedeva sul lato destro dell'affusto e manovrava l'arma in brandeggio, tramite un volantino; ad ogni rotazione completa del volantino corrispondeva un angolo di brandeggio di 5\u00b0 a destra o a sinistra. Gli affusti potevano ruotare ripetutamente su 360\u00b0 liberamente, ad eccezione del \"Mod. 2\" che si bloccava dopo 720\u00b0. In condizioni di emergenza il primo tiratore poteva controllare anche il brandeggio.\nGli affusti doppi e tripli disponevano anche di due piccoli motori elettrici per il brandeggio e l'elevazione. I motori da 1 hp, a 220 volt e 3,6 ampere, erano installati sotto i sedili dei tiratori.\nL'affusto singolo necessitava di tre cannonieri per operare: \nGli impianti binati invece erano operati da sette soldati:\nGli impianti trinati, rispetto a quelli binati, avevano due serventi per il cannone in pi\u00f9, per un totale di nove cannonieri.\nPuntamento.\nGli affusti normalmente erano dotati di uno dei seguenti tre organi di mira:\nGli affusti terrestri e tutti gli impianti singoli usavano il mirino ad anelli. Gli impianti navali multipli con motori elettrici erano telecomandati dalla centrale di tiro della nave ed in questo caso le ottiche Type 95 erano usate solo in caso di emergenza. Queste ultime erano progettate per bersagli volanti ad una velocit\u00e0 massima di 600\u00a0km/h; l'esperienza dimostr\u00f2 che gli aerei spesso superavano questa velocit\u00e0 e quindi fu aggiunto un anello esterno sulla mira per velocit\u00e0 fino a 900\u00a0km/h.\nVarianti.\nAlla fine della seconda guerra mondiale furono prodotte 33.000 mitragliere Type 96 per 20.000 affusti singoli, binati e trinati. La maggior parte di questi fu imbarcata sulle navi da guerra; la \"Yamato\" per esempio era armata con 152 pezzi su 40 affusti trinati e 32 singoli. Invece 2.500 armi equipaggiarono affusti terrestri fissi, per la difesa delle basi; solo 100 armi equipaggiarono affusti terrestri ruotati per uso campale.\nMunizionamento.\nLa cartuccia Type 96 utilizzava un bossolo rimless, con profondo solco per estrattore alla base. Il proiettile era alquanto inusuale in quanto dotato di due bande rotanti; la banda anteriore era leggermente pi\u00f9 piccola in diametro rispetto a quella posteriore. Il bossolo era crimpato attorno alla banda rotante posteriore. La munizione completa pesava 820 g, dei quali 320 g rappresentati dal proiettile. La carica propellente era costituita da 102 g di nitrocellulosa, in granuli di circa 2\u00a0mm di diametro per 2,5-4,5\u00a0mm di lunghezza.\nL'arma usava i seguenti tipi di munizione, distinte da un apposito codice colore:\nEfficacia.\nSecondo interviste condotte da personale della Missione tecnica navale americana in Giappone dopo la guerra, il personale nipponico considerava la \"Type 96\" l'arma antiaerea pi\u00f9 affidabile, seconda invece per efficacia al cannone da 100 mm Type 98. L'efficacia del \"Type 96\" era maggiore nel tiro ad una distanza di 1.000 m o inferiore. I giapponesi avevano stimato che fossero necessari in media 1.500 colpi per abbattere un aereo a 1.000 di quota ed a 2.000 m di distanza, mentre il tiro oltre queste distanze era completamente inefficace. Quando a guerra inoltrata inizi\u00f2 a farsi sentire la penuria di munizioni, venne autorizzato il tiro solo quando il bersaglio era a meno di 800 m e la media di colpi per abbattimento scese a solo 7 colpi.\nLa \"Type 96\" fu un'arma mediocre, penalizzata da una bassa velocit\u00e0 di elevazione e di brandeggio (anche sugli affusti trinati ad azionamento elettroidraulico), dalle eccessive vibrazioni e dalla vampata. Inoltre la capacit\u00e0 ridotta dei caricatori richiedeva frequenti interruzioni nel tiro per la loro sostituzione; inoltre non esistevano dispositivi di caricamento ed i caricatori dovevano essere riempiti manualmente. Come prestazioni, il \"Type 96\" era paragonabile al cannone da Oerlikon 20 mm, mentre era di gran lunga inferiore al Bofors 40 mm impiegato dalla US Navy in tutti i campi eccetto la cadenza di tiro (ma solo marginalmente: il Bofors poteva mantenere una cadenza sostenuta di 120 colpi al minuto grazie alla costante alimentazione tramite clip inserite superiormente, mentre i frequenti cambi di caricatore sul \"Type 96\" in pratica dimezzava la cadenza di tiro teorica di 260 colpi al minuto).\nA peggiorare la situazione intervenne la sempre maggiore carenza di munizioni, diventata cronica dopo la campagna di Bougainville. In alcune battaglie la Marina giapponese non disponeva di pi\u00f9 di 10 colpi per arma. Inoltre emerse che il potere distruttivo delle munizioni da 25\u00a0mm spesso era insufficiente a causare gravi danni ai velivoli, tanto che, per esempio, durante la battaglia delle Midway, su 144 aerei americani andati perduti solo 5 abbattimenti furono addebitati alla contraerea giapponese."}
{"id": "5403027", "revid": "37401", "url": "https://it.wikipedia.org/wiki?curid=5403027", "title": "Ag\u014dn", "text": ""}
{"id": "5403031", "revid": "125828092", "url": "https://it.wikipedia.org/wiki?curid=5403031", "title": "Karl-Anthony Towns", "text": "Caratteristiche tecniche.\n\u00c8 un centro molto forte nella metacampo offensiva, dotato di buon semigancio e fade-away, oltre a essere bravo a giocare in post, e a tirare da 3 punti oltre che dalla media distanza. \u00c8 anche un ottimo rimbalzista. Nella metacampo difensiva \u00e8 un buon stoppatore, ma nonostante arrivasse come un potenziale buon difensore ha dimostrato non poche lacune in difesa.\nCarriera.\nPrimi anni.\nTowns, figlio di padre statunitense e madre dominicana, nasce nel New Jersey. Frequenta inizialmente la Lake Nelson Seventh-Day Adventist School e successivamente la Theodore Schor Middle School. In quest'ultima scuola ripete per due volte la settima classe al fine di avere un anno in pi\u00f9 di sviluppo atletico prima della high school.\nHigh school.\nDurante il primo anno alla St. Joseph High School Towns trascina la squadra fino alla vittoria del campionato statale, ripetendo l'impresa anche i due anni successivi. Il 6 gennaio 2013 fa registrare una quadrupla doppia con 16 punti, 17 rimbalzi, 11 assist e 11 stoppate, ripetendo l'impresa il 5 gennaio 2014 mettendo a referto 20 punti, 14 rimbalzi, 12 stoppate e 10 assist. Fin\u00ec l'ultimo anno di liceo con 20,9 punti 13,4 rimbalzi e 6,2 stoppate a partita.\nCollege.\nTowns ha frequentato l'Universit\u00e0 del Kentucky studiando chinesiologia e tenendo una media in 39 incontri di 10,3 punti e 6,7 rimbalzi con 21,1 minuti a partita.\nNBA.\nPrimi due anni (2015-2017).\nTowns viene scelto come prima scelta assoluta al Draft NBA 2015 dai Minnesota Timberwolves. Alla prima partita di NBA Summer League realizza 12 punti, 3 rimbalzi e 4 assist nella vittoria dei suoi Timberwolves contro i Los Angeles Lakers. Nella seconda partita (contro i Chicago Bulls) realizza 9 punti con 9 rimbalzi e una stoppata. Nella gara contro i Portland Trail Blazers realizza 20 punti, con 10 rimbalzi e 3 assist.\nIl 29 ottobre 2015, nella sua partita di esordio in NBA contro i Lakers realizza 14 punti conditi da 12 rimbalzi, mentre nella seconda, contro i Denver Nuggets, 28 punti (11/19 al tiro) e 14 rimbalzi. Il 20 gennaio 2016, in occasione della partita contro i Dallas Mavericks, all'et\u00e0 di 20 anni e 66 giorni diventa il pi\u00f9 giovane giocatore a mettere a segno in una partita almeno 25 punti, 15 rimbalzi e 5 stoppate (segnando 27 punti, 17 rimbalzi e 6 stoppate), superando il record di Shaquille O'Neal della stagione 1992-1993 (20 anni e 291 giorni). Il 10 febbraio 2016, nell'incontro contro i Toronto Raptors, registra il suo career-high mettendo a segno 35 punti. Tre giorni dopo vince l'NBA Skills Challenge battendo in finale Isaiah Thomas e diventando il pi\u00f9 alto e pesante giocatore a vincere la competizione. Dopo una fantastica prima stagione da rookie, viene premiato all'unanimit\u00e0 (quinta volta nella storia) come Rookie of the Year, dopo aver mantenuto le medie di 18,3 punti, 10,4 rimbalzi, 2 assist e 1,7 stoppate a partita.\nNella sua seconda stagione le medie si innalzano ulteriormente, facendolo diventare il pi\u00f9 giovane giocatore con almeno 25 punti e 10 rimbalzi di media (25,1 e 12,3), non riuscendo a portare comunque la squadra ai Playoff e chiudendo la stagione con il record di 31-51.\nL'arrivo ai playoffs e all'All-Star Game (2017-).\nNella stagione 2017-2018 partecipa al suo primo All-Star Game e raggiunge per la prima volta i playoffs (a cui la squadra non andava da 14 anni) con i lupi arrivando ottavo a ovest. Con 68 doppie doppie \u00e8 stato il giocatore ad averne messe a referto di pi\u00f9 in tutta la stagione. Nella post-season Towns tiene una media da 15,2 punti e 13,4 rimbalzi, che per\u00f2 non bastano alla squadra per evitare di uscire al primo turno in 5 gare contro Houston. A fine anno viene anche inserito nell'All-NBA Third Team insieme al compagno di squadra Jimmy Butler.\nIl 23 settembre 2018 rinnova il suo contratto, firmando un quinquiennale da 190 milioni di dollari complessivi. La stagione, nonostante Towns continui a segnare tanto e venga convocato all'All-Star Game, \u00e8 difficoltosa per la squadra che a gennaio cambia allenatore, rimpiazzando Tom Thibodeau con Ryan Saunders. Il 6 marzo 2019, dopo avere segnato 41 punti contro OKC, supera Wally Szczerbiak diventando il 5\u00ba miglior marcatore nella storia dei Timberwolves. Il 10 marzo invece ha segnato 40 punti nel successo per 135-130 contro gli Washington Wizards; nella stessa partita ha raccolto 16 rimbalzi e subito un infortunio al ginocchio.\nVINCE LA GARA DEI 3 PUNTI ALL STAR GAME 2022 (20/02/2022)\nVita privata.\nTowns attualmente ha una relazione con Kawahine Andrade, modella di fitness originaria delle Hawaii.\nNel febbraio 2019 ha subito un incidente d'auto. Il giocatore ha fermato cos\u00ec la propria striscia di gare consecutive disputate in NBA dal suo primo anno di carriera (ovvero 303)."}
{"id": "5403036", "revid": "6923", "url": "https://it.wikipedia.org/wiki?curid=5403036", "title": "Passare sotto le forche caudine", "text": "Passare sotto le forche caudine \u00e8 una punizione corporale nella quale un prigioniero \u00e8 costretto a camminare tra due file di uomini che lo colpiscono ripetutamente con fruste o corde.\nEtimologia.\nIl termine italiano deriva dalla battaglia delle Forche Caudine nella quale i soldati romani vennero colpiti ed umiliati.\nL'equivalente inglese running the gauntlet (o gantlet) deriva invece dallo svedese.\nUso.\nLa punizione veniva utilizzata soprattutto nell'ambito militare come punizione per i ladri, gli ubriaconi e generalmente per i soldati che disobbedivano agli ordini, ma anche come tortura per i prigionieri."}
{"id": "5403041", "revid": "125469079", "url": "https://it.wikipedia.org/wiki?curid=5403041", "title": "Paul D'Amato", "text": ""}
{"id": "5403042", "revid": "123946613", "url": "https://it.wikipedia.org/wiki?curid=5403042", "title": "Conferenza degli Ambasciatori", "text": "La Conferenza degli Ambasciatori delle Principali Potenze Alleate ed Associate fu un'organizzazione interalleata dell'Intesa nel periodo successivo alla prima guerra mondiale. Formata nel gennaio 1920 a Parigi, succedette al Consiglio supremo di guerra alleato e venne successivamente incorporata \"de facto\" nella Societ\u00e0 delle Nazioni come uno dei suoi organi di governo. Divenne meno attiva dopo il Patto di Locarno del 1925 e cess\u00f2 formalmente di esistere nel 1931 o nel 1935.\nLa Conferenza era costituita dagli ambasciatori di Gran Bretagna, Italia, e Giappone accreditati a Parigi e dal ministro degli Esteri francese. L'ambasciatore degli Stati Uniti partecipava esclusivamente in qualit\u00e0 di osservatore perch\u00e9 gli Stati Uniti non avevano ratificato il Trattato di Versailles. Il diplomatico francese Ren\u00e9 Massigli ne fu segretario generale fino allo scioglimento della Conferenza. Era presieduta dai ministri degli Esteri della Francia (tra questi Georges Clemenceau, Raymond Poincar\u00e9 e Aristide Briand).\nLa conferenza venne costituita per far rispettare i trattati di pace e per mediare le varie contese territoriali tra gli Stati europei. Tra le dispute trattate dalla Conferenza sono incluse quelle riguardanti la Slesia di Cieszyn (tra la Polonia e la Cecoslovacchia), la Regione di Vilnius (tra Polonia e Lituania), la Regione di Klaip\u0117da (tra Germania e Lituania), e la Crisi di Corf\u00f9 (tra Italia e Grecia). Una delle sue principali decisioni territoriali venne presa il 15 marzo 1923, nel riconoscere i confini orientali della Polonia creatisi in seguito alla guerra polacco-sovietica del 1920. La Conferenza riconobbe anche la sovranit\u00e0 polacca sulla regione di Vilnius e sulla Galizia orientale.\nGli orientamenti assunti dalla Conferenza degli ambasciatori furono spesso contraddetti dalla sua segreteria generale e dai comitati e commissioni che per essa lavorarono come consulenti permanenti od occasionali."}
{"id": "5403043", "revid": "125956965", "url": "https://it.wikipedia.org/wiki?curid=5403043", "title": "Trattato di Gedda", "text": "Il trattato di Gedda (\"Jeddah\" in arabo), formalmenteTrattato tra Sua Maest\u00e0 e Sua Maest\u00e0 il Re dell'Hegiaz e del Negid e le sue dipendenze, venne firmato tra il Regno Unito e Ibn Saud. Riconobbe l'indipendenza di Ibn Saud e la sovranit\u00e0 su quello che allora era conosciuto come il Regno dell'Hegiaz e del Negid. Le due regioni vennero unificate nel Regno dell'Arabia Saudita nel 1932. In cambio, Ibn Saud accett\u00f2 di impedire alle sue forze di attaccare e molestare i vicini protettorati britannici.\nIl trattato sostitu\u00ec il trattato di Darin (1915).\nVenne pubblicato in \"Treaty Series n. 25 (1927), Command 2951\" ed \u00e8 stato leggermente modificato da due ulteriori scambi di note nel 1936 (\"Treaty Series No. 10 (1937) Command 5380\") e nel 1943 (\"Treaty Series No. 13 (1947), Command 7064\")."}
{"id": "5403055", "revid": "256896", "url": "https://it.wikipedia.org/wiki?curid=5403055", "title": "Gatto Sacro di Birmania", "text": ""}
{"id": "5403059", "revid": "298229", "url": "https://it.wikipedia.org/wiki?curid=5403059", "title": "Kup Srbije (pallanuoto maschile)", "text": ""}
{"id": "5403066", "revid": "1305772", "url": "https://it.wikipedia.org/wiki?curid=5403066", "title": "Anacleto Milani", "text": "Come parroco e sindaco di Follina, durante la prima guerra mondiale difese con eroico coraggio i cittadini dalle rapine e violenze degli invasori; con spirito cristiano seppe anche prendersi cura dei nemici ammalati e abbandonati. Fu per tutti il \"Buon Pastore\".\nBiografia.\nPadre Anacleto Maria Milani nacque il 25 aprile 1883 a Castello di Godego (Treviso). I suoi genitori, Luigi e Giovanna Filippin, erano coltivatori mezzadri. Apprezzati dal proprietario del fondo, questi cedette loro una parte delle sue terre per la loro fedelt\u00e0 durante la grande guerra. Anacleto era il primogenito di 10 figli e conobbe un'infanzia segnata da mortalit\u00e0 infantile. Aveva appena 4 anni quando la sorella secondogenita moriva a 20 mesi. A 9 anni perdeva un'altra sorella di 5 anni. A 11 anni moriva un fratello di 8 mesi e a 12 anni perdeva un altro fratello di 5 anni. \u00c8 difficile conoscere tutte le conseguenze di un'infanzia turbata da morti cos\u00ec frequenti, ma si pu\u00f2 affermare che il giovane Milani, divenuto sacerdote, ebbe una preoccupazione particolare per i bambini e gli ammalati. L'asilo, l'orfanotrofio, l'ospedale sono le opere alle quali rimase legato per tutta la vita.\nAssicuratosi che il fratello minore superasse i 5 anni per poter dare la possibilit\u00e0 di successione alla famiglia, Anacleto entr\u00f2 a 18 anni tra i Servi di Maria del Santuario di Monte Berico (Vicenza). Comp\u00ec il noviziato a Saluzzo (Cuneo), gli studi superiori a Firenze, la filosofia e teologia a Roma nel Collegio Urbano di Propaganda Fide. Il 6 giugno 1909 venne ordinato sacerdote. Pratic\u00f2, per 2 anni, il ministero sacerdotale a Monte Berico, accanto a padre Alfonso Novella, per tanti anni benemerito priore e rettore del Santuario. Fu in seguito a Saluzzo come educatore dei giovani e come insegnante in un collegio privato e prest\u00f2 la sua opera di sacerdote anche nelle carceri del luogo.\nIl 15 dicembre 1914 venne nominato parroco e rettore dell'Abbazia di Santa Maria di Follina. Fu qui che padre Milani, durante l'occupazione austro-ungarica, \u00abrappresent\u00f2 per tutta la popolazione affamata e disperata la vera immagine del Buon Pastore, pronto a difenderla di fronte al nemico con estremo coraggio, rasentando in alcuni momenti l'eroismo\u00bb. Nel luglio 1925 si stabil\u00ec a Monte Berico, come rettore del Santuario, nel periodo del quinto centenario delle Apparizioni (1426-1428). Nell'ottobre del 1928 venne nominato primo parroco nella riaperta Chiesa di Sant'Elena a Venezia. Anche l\u00ec si dedic\u00f2 al restauro dell'antica Abbazia Olivetana. Nel maggio del 1932 fu nominato consultore generale dell'Ordine. Si stabil\u00ec allora a Roma dove venne eletto priore del convento e rettore della Chiesa di San Marcello al Corso. Nel 1950 si ritir\u00f2 nel convento di Santa Maria del Cengio a Isola Vicentina (Vicenza), dove si spense il 6 febbraio 1952.\nFollina: Abbazia di Santa Maria 1915-1925.\nI Servi di Maria a Follina.\nIl 15 dicembre 1914 venne stipulata a Roma tra il vescovo di Ceneda (ora Diocesi di Vittorio Veneto) monsignor Rodolfo Caroli e padre Alessio M. L\u00e9picier, priore generale dell'Ordine dei Servi di Maria, la convenzione con la quale il vescovo cedette la parrocchia di Follina ai Servi di Maria, i quali s'impegnarono ad assicurarvi l'assistenza spirituale per mezzo di un parroco. Il 22 gennaio 1915 giunsero in paese padre Anacleto Maria Milani e fra Giacomo Vezzaro. Due anni dopo, nel momento di maggior impegno per i Servi di Maria a Follina, la comunit\u00e0 servitana si componeva di padre Milani, priore e parroco, di padre Gioachino Rossetto, cappellano, di fra Bonifacio Oscar e dell'aspirante Mario Todero. Appena arrivati, i frati alloggiarono nel \"Chiostrino dell'Abate\" perch\u00e9 il resto del complesso abbaziale era in decadimento: il convento trasformato in abitazioni private, il chiostro adibito a orto e pollaio, la chiesa in completo disordine e la parrocchia da riorganizzare\nOpere umanitarie.\nIn una relazione conservata presso l'archivio conventuale di Follina, intitolata \"Anche i sassi a Follina parlano di Padre Milani\", sono ricordate le opere di carit\u00e0 realizzate in paese da padre Milani e i suoi principali interventi durante l'anno dell'invasione. Nel 1917 istitu\u00ec l'asilo-orfanotrofio all'interno del Palazzo Barberis e lo affid\u00f2 alle suore Mantellate Serve di Maria di Pistoia. Nel settembre 1923 si registrarono 70 bambini nell'asilo e 175 fanciulli nell'orfanotrofio. In alcuni locali adiacenti venne organizzato un ricovero-ospedale per persone anziane e invalide sia del paese che profughe, sottraendole alla fame e alle malattie. Entrambe le strutture furono essenziali durante e dopo la guerra, tant'\u00e8 che l'orfanotrofio chiuse i battenti solo nel 1976. L'istituzione dell'ospedale permise inoltre di preservare lo stabile storico, che altrimenti sarebbe stato distrutto dai soldati per ricavarne materiale di reimpiego. All'assistenza provvidero ventiquattro Suore Maestre di Santa Dorotea dell'Istituto Farina di Valdobbiadene, precedentemente infermiere presso il manicomio femminile e in quel momento profughe ospitate nell'asilo. Un'altra opera a beneficio dei parrocchiani di Follina fu l'ampliamento del camposanto. La superficie del cimitero allora esistente fu quadruplicata perch\u00e9 insufficiente e abbellita da una doppia fila di portici e dalla costruzione della cappella.\nL'invasione austro-ungarica.\nDopo la disfatta di Caporetto del 26 ottobre 1917 e le ingenti perdite di soldati, vennero chiamati alle armi tutti gli uomini dai quindici ai sessant'anni delle province di Udine, Belluno, Treviso e Venezia. Le autorit\u00e0 civili di molti paesi invasi dovettero fuggire. L'allora sindaco di Follina, il cavalier Giovanni Battista Bianchi, prima di andarsene consegn\u00f2 a padre Milani le chiavi e il timbro del Municipio. Il 12 novembre 1917 il parroco venne eletto sindaco alla presenza dei soldati tedeschi, giunti a Follina la sera del 9 novembre 1917. Subito padre Milani si attiv\u00f2 per proteggere le riserve di cibo del paese dalla rapina dei soldati e fece dichiarare immuni ed inviolabili l'asilo e la canonica, nella quale aveva preso alloggio, sorvegliando ogni mossa dei frati, il capitano Mlacker.\nCon l'arrivo dei primi soldati invasori cominciarono le requisizioni e i furti di viveri e di ogni cosa utile nelle case del paese. In poche ore vennero portati via cavalli, biciclette e rotabili d'ogni genere. Le case dei contadini furono completamente saccheggiate: mucche, maiali, pecore, granoturco, frumento, patate, vino, biancheria, vestiti. L'ufficio postale e i negozi vennero forzati per essere razziati. Venne pubblicato un ordine di requisizione di generi alimentari, biancheria, lane eccetera. Nonostante le violenze, il 22 novembre 1917 padre Milani riusc\u00ec ad ottenere il permesso di raggruppare dodici vacche per provvedere al latte per i bambini. Ottenne inoltre dall'autorit\u00e0 militare che altre trenta mucche fossero tolte ai proprietari e raccolte in un'unica stalla presso la casa canonica per lo stesso scopo. Con le mucche fu raccolto anche il fieno rimasto dopo le rapine. Con i proprietari venne stipulata una convenzione: avrebbero conservato il diritto di propriet\u00e0 sui loro bovini, rinunciando temporaneamente a disporne, cos\u00ec anche per il fieno raccolto appositamente. Ogni proprietario pot\u00e9 avere ogni giorno mezzo litro di latte per ognuna delle proprie vacche, impegnandosi a provvedere a strame, erba o fieno necessari.\nNel dicembre del 1917 il sindaco-parroco riusc\u00ec a far funzionare regolarmente le scuole elementari comunali, poste in asilo e in convento. Costrinse inoltre le autorit\u00e0 militari a riconoscere le insegnanti, per ottenere la loro razione di viveri. Cos\u00ec fece anche per il segretario comunale, per gli interpreti, il becchino e le suore infermiere. Della fine dell'anno \u00e8 una sua annotazione in merito ai viveri preservati: \u00abPartiti i principali del paese e con questi il signor sindaco e il signor segretario, anche per preghiera dello stesso signor sindaco, il sottoscritto padre Anacleto Maria Milani ha cercato di tener l'ordine in paese e di fare in modo che quel poco di magazzino che si trovava in municipio non andasse, per il passaggio delle truppe italiane prima, austriache poi, distrutto, ma venisse invece distribuito equamente in paese. Intanto, per\u00f2, dal Comune di Miane sono venuti due o tre volte a prender del granoturco; nelle canoniche di Valmareno e di Farr\u00f2 venne condotto parte di detto deposito; il resto fu condotto nella canonica di Follina e nel locale dell'asilo infantile. Dalle varie distribuzioni seguite si ricav\u00f2 un capitale di L. 1.813,00; parte poi della soprannominata riserva di viveri fu presa dai Comandi Militari; parte ancora si conserva e verr\u00e0 distribuita alla popolazione, oppure servir\u00e0 per i bambini che nel locale asilo riceveranno la refezione\u00bb. Sempre sul finire dell'anno il Comando militare consegn\u00f2 al parroco, in favore dei poveri, il denaro riscosso dalle multe.\nCon l'inizio dell'anno 1918, a Follina ci fu il cambio del Comando militare austro-ungarico di stazione. Il VI Corpo d'Armata, presente in paese dal precedente 9 novembre, venne sostituito dal II Corpo d'Armata. Il parroco riusc\u00ec a farsi confermare dal nuovo comandante la razione per le suore infermiere e per gli ammalati dell'ospedale. Venne infine assicurata l'assistenza con distribuzione razionale di viveri ai civili presso l'ex teatro.\nAnche con il nuovo Comando continuarono espropri e proibizioni ai cittadini. Il 27 gennaio 1918 il Comando militare dispose: \u00abI borghesi possono uscire di casa dalle 6 antimeridiane fino alle 6 pomeridiane; per uscire da Follina bisogna avere il passaporto\u00bb. Inoltre, proib\u00ec severamente \u00able conferenze e le riunioni\u00bb. Quest'ultima decisione fu il riconoscimento implicito della capacit\u00e0 amministrativa di padre Milani, in seguito al tentativo da parte di alcuni follinesi di nominare un nuovo sindaco. Il 24 maggio 1918 il Comando fece togliere anche le campane dal campanile. Questo a seguito di un'ordinanza del governo austriaco. Il sindaco-parroco riusc\u00ec per\u00f2 a far lasciare almeno la pi\u00f9 piccola delle quattro campane presenti a Follina.\nIl 9 luglio 1918 ottenne nuovamente dei viveri scrivendo una lettera accorata al generale comandante austriaco: gli venne consegnato un quintale di farina per la popolazione, che era di circa millecinquecento persone tra paesani e profughi. La gente non poteva raccogliere il grano dei propri campi ed anche i soldati pativano la fame. Il 5 agosto fece restituire ai follinesi i paioli di rame appena requisiti. Il 14 settembre imped\u00ec nuovamente la distruzione per recupero di materiale del Palazzo Barberis. Due giorni dopo liber\u00f2 due donne costrette ai lavori forzati perch\u00e9 scoperte a trasportare granoturco. Il 15 ottobre si rec\u00f2 a Pieve di Soligo per prendere con s\u00e9 l'arciprete e un chierico, accusati di complicit\u00e0 nella caduta di una granata sulla cancelleria del Comando di zona.\nDomenica 27 ottobre 1918 ebbe inizio la ritirata dei soldati austro-ungarici. Nel pomeriggio cadde la prima delle seicentosessanta granate che colpirono Follina. La seconda cadde sulla strada principale, colpendo i cariaggi in ritirata, uccidendo uomini e cavalli e distruggendo carretti. Il bombardamento continu\u00f2 anche il giorno seguente e la mattina del 29 ottobre la popolazione vide i gravi danni provocati alla chiesa da una delle granate. Un proiettile di grosso calibro, dopo aver sfondato parte del tetto della navata centrale, era esploso all'interno della chiesa contro il muro, provocando uno squarcio e facendo crollare il pesante soffitto a cassettoni, il tetto della navata centrale e parte delle volte a crociera della navata laterale nord. L'organo e l'orchestra furono completamente distrutti. Notevoli danni subirono gli altari, le balaustrate e il pulpito e tutte le finestre si infransero. Anche il pavimento, a causa della caduta delle macerie venne danneggiato ed in gran parte distrutto.\nLiberazione e ricostruzione.\nNel pomeriggio del 29 ottobre 1918 gli austriaci fecero partire a piedi dall'ospedale militare tutti i ricoverati ancora abili a camminare. Gli altri, circa quattrocento malati e feriti non autosufficienti, vennero abbandonati. Intervenne allora padre Milani che, con l'aiuto di suore, infermiere ed altre generose persone, procur\u00f2 assistenza a quegli infermi, che furono poi trasferiti in ospedali militari italiani. Un raro esempio di carit\u00e0 cristiana: soccorrere quelle stesse persone che, nei giorni e mesi precedenti, avevano causato tante sofferenze ai follinesi. A qualche ora dalla ritirata degli austriaci, la sera dello stesso giorno giunsero a Follina i primi soldati italiani: il tenente degli arditi Mario Massei ed un altro tenente con alcuni soldati perlustrarono il paese. Avendolo trovato libero dal nemico avvertirono il Comando e chiesero che cessasse il bombardamento. In quei giorni, nonostante l'attacco prolungato, nessuno dei follinesi venne colpito.\nIl 3 novembre 1918, in seguito alla battaglia di Vittorio Veneto, presso Villa Giusti venne firmato l'armistizio fra l'Impero austro-ungarico ed il Regno d'Italia. In quegli stessi giorni, l'ex sindaco di Follina ritorn\u00f2 in paese riassumendo la sua carica. Pochi giorni dopo padre Anacleto si ammal\u00f2 gravemente fino ad essere in pericolo di vita e non pot\u00e9 partecipare ai festeggiamenti per la vittoria. Fu per\u00f2 sempre lui, una volta ripresosi, a volere il restauro del complesso abbaziale cistercense di Follina, che inizi\u00f2 il 3 gennaio 1919. I lavori furono posti sotto la diretta sorveglianza dell'ingegnere Ferdinando Forlati della Commissione per la conservazione dei monumenti. L'8 giugno 1920 padre Milani fece riportare e nuovamente suonare le campane in paese. Sempre sotto di lui la chiesa di Santa Maria di Follina venne elevata a Basilica minore il 10 agosto 1921. Il 25 settembre dello stesso anno riusc\u00ec a far incoronare solennemente la statua miracolosa della Madonna, la cui approvazione della Santa Sede era gi\u00e0 stata da lui ottenuta durante la guerra.\nPer il suo esemplare operato durante e dopo il conflitto, un Regio Decreto del 19 maggio 1920 confer\u00ec a padre Anacleto Maria Milani l'onorificenza di \"Cavaliere della Corona d'Italia\" e successivamente quella di \"Ufficiale dell'Ordine della Corona d'Italia\u201d. Lasci\u00f2 Follina il 26 aprile 1924 per prendere possesso del rettorato della Basilica di Monte Berico, mantenendo per\u00f2 l'incarico di priore e parroco fino al luglio del 1925. Anche dopo la sua partenza continu\u00f2 a ritornare in paese e ad interessarsi dell'asilo-orfanotrofio.\nLa fede di padre Milani.\nIl nome di padre Anacleto Maria Milani rester\u00e0 legato a Follina per il suo coraggioso servizio come parroco e sindaco durante l'occupazione austro-ungarica della prima guerra mondiale. Ma per affrontare giorno dopo giorno tante ingiustizie e sofferenze, doveva trovare certo conforto nella fede, nella spiritualit\u00e0 della sua vita religiosa. In occasione della morte prematura di sua cognata Maria, la corrispondenza con il fratello mostra la sua capacit\u00e0 di riprogrammarsi secondo le croci che la vita riserva. Egli scrive infatti a suo fratello Angelo il 27 gennaio 1934: \u00abMai il Signore mi ha domandato tante rinunce verso i miei Cari come in questo tempo ma ci\u00f2 nonostante io ti invito a dire con me: siate benedetto o Signore! Per la malattia di Maria non potei venire, per la morte e sepoltura non potei venire, per il Trigesimo non posso venire, e mi dispiace proprio tanto tanto. Devo ricordarmi che abbracciando la vita religiosa ho rinunciato a me stesso ed al mio gusto e quando penso a questo, niente mi \u00e8 pi\u00f9 pesante, niente mi si rende difficile, ma godo di continuare ad offrire al Signore quello che con Voto ho giurato di dare sempre per tutta la mia vita\u00bb.\nInstancabile restauratore di templi materiali e spirituali, padre Milani ha trascinato con l'esempio altri giovani a lavorare nella vigna del Signore. Ne ricordiamo qualcuno.\nVicenza: Monte Berico 1924-1928.\nIl 12 aprile 1924 padre Anacleto Maria Milani fu nominato rettore del Santuario di Monte Berico. Il \"Corriere Vicentino\" del 16 aprile espresse un vivo compiacimento per questa nomina, sottolineando il lavoro pastorale dell'\"Abate di Follina\" durante l'occupazione austro-ungarica ed il suo impegno per riportare il complesso abbaziale cistercense al suo primitivo splendore. Il 25 aprile, il nuovo rettore si present\u00f2 a Vicenza per fare atto di presenza in comunit\u00e0 e presso le autorit\u00e0 ecclesiastiche e civili, ma si stabil\u00ec definitivamente nel convento di Monte Berico solo nel luglio 1925.\nIl santuario mariano si preparava alle celebrazioni centenarie delle apparizioni a Vincenza Pasini (1426-1428). Lungo i secoli, la chiesa primitiva era stata ingrandita ed abbellita, ma l'altare maggiore era rimasto quello del XVI secolo: \u00abpovero di forme architettoniche e pi\u00f9 povero ancora nella pietra calcare di cui era costruito\u00bb. Un nuovo altare doveva essere il ricordo da lasciare delle celebrazioni centenarie. La sistemazione dell'altare maggiore implicava per\u00f2 importanti modifiche architettoniche ed artistiche nella chiesa, in parte di stile neogotico e in parte di stile barocco.\nPadre Milani ricorse a Ferdinando Forlati, che aveva gi\u00e0 diretto i restauri del complesso abbaziale di Follina. Anche qui, nella Basilica di Monte Berico, l'ingegnere Forlati seppe coniugare armoniosamente l'esistente con il nuovo e creare attorno al presbiterio uno spazio per i fedeli quasi ad abbracciare il celebrante. Tale prossimit\u00e0 dei fedeli con il sacerdote officiante contrastava con la tradizione architetturale precedente, dove la parte riservata al clero era fisicamente separata dai laici. Ugualmente l'altare maggiore fu separato dal muro, permettendo un comodo passaggio fra l'altare ed il basamento della nicchia della Madonna, pure rinnovato con marmi policromi rari.\nL'apogeo delle celebrazioni centenarie coincise con la consacrazione del nuovo altare il 2 agosto 1928, con la partecipazione di numerosi fedeli e delle autorit\u00e0 ecclesiastiche e civili. Durante il periodo vicentino padre Anacleto non fu solo l'anima delle celebrazioni centenarie, ma fu anche priore del convento, definitore generale e direttore del periodico mensile \"La Madonna di Monte Berico\".\nVenezia: Sant'Elena 1928-1932.\nIl 17 agosto 1929 il priore provinciale, Alfonso Benetti, incaric\u00f2 padre Anacleto Maria Milani di fondare un nuovo convento nell'isola di Sant'Elena a Venezia e di assumere, da parte dell'Ordine, la funzione di parroco.\nIl trasferimento a Venezia fu difficile e doloroso per padre Anacleto: i lavori di restauro del Santuario di Monte Berico, a cui teneva tanto, non erano ancora terminati e a Venezia la chiesa, il convento, la parrocchia, tutto era da ricostruire. La ragione data per la nomina a Venezia fu che padre Milani era il pi\u00f9 idoneo a trattare con ingegneri, capi-mastri e amministratori comunali, ma per questo doveva rinunciare ai due uffici che deteneva di fronte all'autorit\u00e0 civile: l'ufficio di parroco di Follina e quello di rettore del Santuario di Monte Berico. Tali nomine infatti non competevano alle autorit\u00e0 religiose.\nLa corrispondenza epistolare fra padre Milani e padre Benetti svela il conflitto importante fra i due religiosi e le sofferenze di entrambi. Padre Benetti fu certo un grande amministratore dell'Ordine dei Servi di Maria, essendo stato per 12 anni provinciale della Provincia Veneta e per 15 anni generale dell'Ordine, ma tanto padre Benetti era esigente sull'osservanza delle regole e soprattutto dell'obbedienza, altrettanto padre Milani era uno spirito indipendente che difendeva il suo operato. Entrambi hanno contribuito allo sviluppo della Provincia Veneta e dell'Ordine: padre Milani era pi\u00f9 un pioniere e padre Benetti pi\u00f9 un organizzatore.\nNel novecento la Provincia Veneta ha conosciuto altri \"elettroni liberi\" come Camillo De Piaz, Davide Turoldo ed altri religiosi associati a Nomadelfia. Sono personaggi che cercano di trovare nuove vie per portare il messaggio di Cristo ai contemporanei e che accordano meno importanza all'osservanza delle regole e tradizioni. Ricordiamo qui la lunga amicizia di padre Anacleto e padre Gioachino Rossetto, anche lui un religioso ostracizzato dalle autorit\u00e0 ecclesiastiche in vita e considerato esempio di santit\u00e0 dopo la morte.\nDopo diverse consultazioni e altrettante esitazioni padre Milani si accinse alla restaurazione della chiesa di Sant'Elena. Un'antica chiesa dedicata a sant'Elena, madre di Costantino, esisteva gi\u00e0 dall'inizio del secondo millennio per opera degli Agostiniani. Nel XV secolo, con gli Olivetani, la chiesa ed il convento divennero un ricco e importante centro religioso, ma nel 1810, con le soppressioni napoleoniche, la chiesa fu sconsacrata ed il campanile demolito.\nNel 1928, essendo aumentata la popolazione di Sant'Elena, il cardinal Pietro La Fontaine decise di aprire una nuova parrocchia e riutilizzare l'antica chiesa, che affid\u00f2 ai Servi di Maria. La chiesa ed il convento, abbandonati da pi\u00f9 di un secolo, erano in uno stato decadente e richiedevano restauri particolari. Anche qui padre Milani fu aiutato dall'ingegnere Ferdinando Forlati e dal sostegno morale del patriarca La Fontaine, che lo invitava spesso alla sua mensa.\nMolto restava ancora da compiere, quando un'altra carica lo chiam\u00f2 a Roma.\nRoma: San Marcello 1932-1950.\nIl periodo romano di padre Anacleto Maria Milani inizi\u00f2 nel 1932 con la sua nomina a consultore generale nel capitolo dell'Ordine che elesse Raffaele Baldini priore generale dei Servi di Maria. Nella stessa occasione padre Anacleto venne eletto anche priore del convento di San Marcello. Fu rieletto nella stessa carica nel 1934. I documenti dell'archivio conventuale informano che padre Milani fu per diversi anni rettore della Chiesa di San Marcello al Corso, procuratore del convento e direttore spirituale dell'arciconfraternita del Santissimo Crocifisso, la quale aveva la sede nella vicina chiesa detta Oratorio del Crocifisso.\nGi\u00e0 nel novembre 1932 padre Milani inizi\u00f2 i lavori per sistemare la seconda entrata alla chiesa da via San Marcello e, negli anni seguenti, li prosegu\u00ec con importanti restauri delle opere d'arte: l'affresco della Crocifissione, opera grandiosa di Giovanni Battista Ricci da Novara, il dipinto della Madonna dei Sette Dolori nell'omonima cappella, opera di Domenico Corvi, e di mosaici, marmi e decorazioni di altre cappelle. Con tale opera si \u00e8 ridonato il lustro e lo splendore primitivi all'interessantissimo edificio. Nel 1933 si tennero nella chiesa e nel convento solenni festeggiamenti per il VII centenario dell'Ordine dei Servi di Maria, al successo dei quali molto contribu\u00ec padre Anacleto.\nNel 1935, per decisione concorde del consiglio generalizio e del consiglio provinciale della Provincia religiosa Romana, alla quale apparteneva il convento di San Marcello, questo fu ceduto all'Ordine, diventando \"casa generalizia\", cio\u00e8 posta sotto la diretta giurisdizione del priore generale. La provincia romana ottenne nel contempo il nuovo convento e la nuova chiesa parrocchiale in Roma dedicata ai Sette Santi Fondatori. In seguito a tale cambiamento il priore generale nomin\u00f2 padre Milani come rappresentante dell'Ordine, affidandogli il compito di recuperare i locali dell'antico convento di San Marcello in possesso del Demanio.\n\u00c8 utile ricordare qui che il Regno d'Italia, con le leggi dell'incameramento, aveva soppresso Ordini e Corporazioni religiose e incamerato i loro beni patrimoniali. Dopo la Presa di Roma nel 1870 la confisca dei beni ecclesiastici fu estesa anche ai territori dell'ex Stato Pontificio. Quando Roma divenne la capitale del Regno d'Italia, il primo immobile ad essere espropriato, in forza del regio decreto del 31 ottobre 1873, fu precisamente quello di San Marcello. L'esproprio fu eseguito il 17 novembre 1873. Una grande parte del convento di San Marcello fu occupata dall'ufficio amministrativo della Pubblica Sicurezza.\nL'abbondante corrispondenza intercorsa tra padre Milani ed enti pubblici e personalit\u00e0 politiche e religiose durante gli anni 1936-1942 testimonia il lavoro da lui svolto con grande impegno e le difficolt\u00e0 incontrate per riottenere in propriet\u00e0 almeno una parte dei locali dell'antico convento, che i Servi di Maria avevano avuto da Urbano V nel 1369 e che, essendo l'edificio in condizioni fatiscenti, avevano ricostruito a loro spese. Alla fine si ebbe come risultato non la restituzione in propriet\u00e0 dei locali, ma lo scambio di locali con l'assegnazione ai religiosi di quelli pi\u00f9 ampi e pi\u00f9 convenienti alla vita dell'importante comunit\u00e0 religiosa. Il 7 dicembre 1942 venne firmato il \"Verbale di consegna provvisoria da parte del Demanio dello Stato al Fondo di Beneficenza e Religione nella Citt\u00e0 di Roma e da questo all'Ordine dei Servi di Maria, di locali facenti parte del fabbricato demaniale di San Marcello al Corso in Roma.\nIl 2 agosto 1943 fu inaugurato il nuovo refettorio nei locali dove anticamente si trovava la biblioteca del convento: \u00abLa sala \u00e8 stata interamente trasformata: pavimento alla veneziana con lo stemma dell'Ordine in mezzo, pareti rivestite di marmo, due grandi trifore che danno luce abbondante al locale, il soffitto a cassettoni rimesso in buono stato danno al refettorio un aspetto sobrio ed elegante\u00bb.\nIsola Vicentina: Santa Maria del Cengio.\nIl 22 dicembre 1949 il priore generale Alfonso Benetti inform\u00f2 l\u2019Arciconfraternita del Santissimo Crocifisso che padre Anacleto Maria Milani, per ragioni di malferma salute, non era pi\u00f9 in grado di svolgere il servizio di padre spirituale. Il padre Gerardo Vielmo, che conosceva bene padre Anacleto, lo invit\u00f2 nel suo convento di Santa Maria del Cengio a Isola Vicentina, dove era priore e maestro dei novizi. Padre Vielmo ebbe un'attivit\u00e0 pastorale simile a quella di padre Milani: anch'egli fu nominato priore e parroco di Follina; ugualmente dovette fondare, durante la seconda guerra mondiale, la nuova parrocchia della Beata Vergine Addolorata in San Siro a Milano; pure lui fu eletto consultore generale dell'Ordine e divenne priore del convento e rettore della Chiesa di San Marcello. Padre Vielmo ed i novizi prestarono una continua assistenza a padre Milani nell'ultimo periodo della sua vita. Padre Michele Stocco, allora novizio, ricorda ancora oggi la cura giornaliera prodigata a padre Milani, particolarmente negli ultimi mesi della sua esistenza.\nPadre Anacleto Maria Milani si spense il 6 febbraio 1952. Egli aveva manifestato pi\u00f9 volte il desiderio di essere sepolto a Follina ai piedi della sua Signora (\"ad pedes Dominae suae\", come diceva lui). L'8 febbraio, dopo le esequie a Isola Vicentina, giunse a Follina la sua salma, accolta dalle autorit\u00e0 civili, religiose e da numerosi fedeli: \u00abAl centro della navata maggiore, le spoglie mortali di padre Milani, ai piedi della Vergine benedetta, da lui tanto onorata in vita, trascorsero l'ultima notte del suo pellegrinaggio\u00bb. L'indomani, dopo la solenne ufficiatura, la bara fu trasportata al cimitero nella cripta della Cappella, fatta costruire dallo stesso padre Milani nei primi anni del suo apostolato a Follina.\n2015: Centenario dei Servi di Maria a Follina.\nIl 25 gennaio 2015 la Provincia Veneta dei Servi di Maria diede inizio alle celebrazioni del centenario della presenza dei suoi religiosi a Follina. Essendo stato la pietra angolare della relazione tra i frati e i follinesi, la comunit\u00e0 ha voluto dare avvio ai festeggiamenti trasportando i resti mortali di padre Milani dal cimitero follinese alla Basilica, \"ai piedi della sua Signora\", rendendo perenne il ricordo del suo servizio in paese.\nLa traslazione e la presentazione del libro \u201cAlle origini di una presenza centenaria dei Servi di Maria a Follina\u201d scritto da Licinio Lea in collaborazione con la comunit\u00e0 servita, sono stati non solo l'inizio di un anno di festeggiamenti, ma anche il toccante recupero di una storia che ormai pochi ricordavano. Una storia che, riguardando sia l'ambito civile che quello religioso, ha visto la Parrocchia e il Comune affiancati non solo nella programmazione degli eventi ma anche nell'accompagnare, Parroco e sindaco assieme, i resti di Padre Milani all'interno dell'Abbazia. \nL'anno 2015 \u00e8 stato da quel momento ritmato da incontri della Famiglia dei Servi, momenti di preghiera, conferenze a tema mariano, eventi artistici, pellegrinaggi, concerti, celebrazioni civili. Essendo stato il 2015 anche l'anno del ricordo della Grande Guerra, Follina ha avuto la possibilit\u00e0 di rischiarare la memoria buia dei conflitti con l'immagine luminosa di un uomo dedito al bene come fu padre Anacleto Maria Milani. "}
{"id": "5403092", "revid": "71875494", "url": "https://it.wikipedia.org/wiki?curid=5403092", "title": "Spicciolata", "text": ""}
{"id": "5403093", "revid": "767487", "url": "https://it.wikipedia.org/wiki?curid=5403093", "title": "Pessimismo (psicologia)", "text": "Il pessimismo, in psicologia \u00e8 la manifestazione dei sintomi di malattie comuni come la depressione, esogena o endogena, e di stati d'animo come una bassa autostima, ed \u00e8 l'attitudine a considerare la realt\u00e0 nei suoi aspetti peggiori causata da una maggiore disposizione a coglierne le sfaccettature pi\u00f9 negative ed inquietanti, questo sentimento \u00e8 spesso presente nelle persone che hanno subito sconfitte mai pi\u00f9 superate.\nLo studio del pessimismo ha paralleli con lo studio della depressione. Gli psicologi attribuiscono i pensieri pessimistici, al dolore emotivo o addirittura alla biologia. Aaron Beck sostiene che la depressione \u00e8 dovuta a una irrealistica visione negativa del mondo. Beck inizi\u00f2 un trattamento, impegnandosi in una conversazione con i suoi pazienti sui loro pensieri negativi. Due suoi strumenti il \"Beck Depression Inventory\" e il \"Beck Hopelessness Scale\" sono stati descritti come affidabili strumenti di misura del pessimismo."}
{"id": "5403104", "revid": "181699", "url": "https://it.wikipedia.org/wiki?curid=5403104", "title": "Societ\u00e0 Sportiva Ascoli 1940-1941", "text": "Questa pagina raccoglie le informazioni riguardanti la Societ\u00e0 Sportiva Ascoli nelle competizioni ufficiali della stagione 1940-1941."}
{"id": "5403107", "revid": "110157", "url": "https://it.wikipedia.org/wiki?curid=5403107", "title": "Basilica del Sacro Cuore (Hall in Tirol)", "text": "La basilica del Sacro Cuore di Ges\u00f9 \u00e8 una chiesa cattolica sita nella piazza del convento di Hall in Tirol.\nStoria.\nIl 12 maggio 1567 venne posta la prima pietra per l'erezione della basilica su interessamento della granduchessa Maddalena d'Asburgo. L'edificio richiese tre anni per la sua costruzione, sotto la direzione dell'architetto italiano Giovanni Lucchese, e venne consacrata l'11 novembre 1570. Negli anni 1670 la chiesa fu gravemente danneggiata dal terremoto. Nel corso dei restauri che ne seguirono lo stile della chiesa fu trasformato in barocco e fu eretta la torre con l'attuale culmine a cupola.\nDurante il periodo dell'illuminismo il convento femminile cui apparteneva la basilica fu soppresso (1783) e, nel 1786, la chiesa profanata. Gli arredi della basilica vennero venduti e l'edificio adibito prima a rimessa per carrozze, poi ad armeria e infine a mercato della frutta. Solo nel 1914 la chiesa venne riaperta come tale e nel luglio dello stesso anno papa Pio X la elev\u00f2 alla dignit\u00e0 di basilica minore.\nOggi la basilica \u00e8 un centro di culto del Cuore di Ges\u00f9 nel Tirolo. Sull'altare maggiore troneggia una grossa statua del Sacro Cuore e le suore della congregazione delle Figlie del Cuore di Ges\u00f9 tengono oggi un'adorazione continua nella basilica."}
{"id": "5403114", "revid": "71875706", "url": "https://it.wikipedia.org/wiki?curid=5403114", "title": "Ombladon", "text": ""}
{"id": "5403115", "revid": "71875710", "url": "https://it.wikipedia.org/wiki?curid=5403115", "title": "FreakaDaDisk", "text": ""}
{"id": "5403129", "revid": "124123", "url": "https://it.wikipedia.org/wiki?curid=5403129", "title": "Sh\u016bhei Nishida", "text": "Fu medaglia d'argento ai Giochi olimpici di Los Angeles e di Berlino."}
{"id": "5403130", "revid": "1226", "url": "https://it.wikipedia.org/wiki?curid=5403130", "title": "Viaggio nel tempo (disambigua)", "text": ""}
{"id": "5403131", "revid": "164044", "url": "https://it.wikipedia.org/wiki?curid=5403131", "title": "H\u00f8nefoss Ballklubb 2015", "text": "Questa voce raccoglie le informazioni riguardanti l'H\u00f8nefoss Ballklubb nelle competizioni ufficiali della stagione 2015.\nStagione.\nL'H\u00f8nefoss ha confermato Rune Skarsfjord come suo allenatore, dopo essere subentrato nel corso dell'annata precedente. Il 25 ottobre 2015, al termine della 29\u00aa giornata di campionato, l'H\u00f8nefoss \u00e8 matematicamente retrocesso in 2. divisjon, con un turno d'anticipo sulla fine della stagione. La squadra ha poi chiuso la stagione al 16\u00ba posto, ultimo in graduatoria. L'avventura nel Norgesmesterskapet 2015 \u00e8 terminata al quarto turno, con l'eliminazione per mano del Sandefjord.\nIl calciatore pi\u00f9 utilizzato in stagione \u00e8 stato Thomas Braaten a quota 33 presenze, di cui 30 in campionato e 3 in coppa. I migliori marcatori sono stati Kevin Beugr\u00e9 e Malick Man\u00e9 con 11 reti, rispettivamente divise in 9 in campionato e 2 in coppa per il primo e 5 in campionato e 6 in coppa per il secondo.\nMaglie e sponsor.\nLo sponsor tecnico per la stagione 2015 \u00e8 stato Legea, mentre lo sponsor ufficiale \u00e8 stato Leiv Viclar. La divisa casalinga era composta da una maglietta bianca con inserti verti, pantaloncini neri e calzettoni bianchi. Quella da trasferta era invece costituita da una maglietta verde, con pantaloncini e calzettoni neri."}
{"id": "5403132", "revid": "1573940", "url": "https://it.wikipedia.org/wiki?curid=5403132", "title": "Gruppo Sportivo Imolese &quot;Francesco Zardi&quot; 1940-1941", "text": "Questa pagina raccoglie le informazioni riguardanti il Gruppo Sportivo Imolese \"Francesco Zardi\" nelle competizioni ufficiali della stagione 1940-1941."}
{"id": "5403134", "revid": "287204", "url": "https://it.wikipedia.org/wiki?curid=5403134", "title": "Shuhei Nishida", "text": ""}
{"id": "5403135", "revid": "21880", "url": "https://it.wikipedia.org/wiki?curid=5403135", "title": "Karl Ludwig von Willdenow", "text": ""}
{"id": "5403136", "revid": "547034", "url": "https://it.wikipedia.org/wiki?curid=5403136", "title": "Yorkshire County Cricket Club", "text": "Lo Yorkshire County Cricket Club \u00e8 una delle 18 squadre di cricket che rappresentano le contee tradizionali nel County Championship. Si tratta del club di maggior successo della competizione avendo vinto il torneo 32 volte (di cui una, quella del 1949, condivisa con il Middlesex). Disputa la maggior parte delle sue partite domestiche all'Headingley Carnegie Cricket Ground di Leeds."}
{"id": "5403151", "revid": "1573940", "url": "https://it.wikipedia.org/wiki?curid=5403151", "title": "Surrey County Cricket Club", "text": "Il Surrey County Cricket Club \u00e8 una delle 18 squadre di cricket che rappresentano le contee tradizionali nel County Championship. Si tratta del secondo club di maggior successo della competizione dopo lo Yorkshire County Cricket Club, avendo vinto il torneo 19 volte (di cui una, quella del 1950, condivisa con il Lancashire).\nStoria.\nIl club \u00e8 stato fondato nel 1845 ed \u00e8 presente nel County Championship fin dalla sua prima edizione nel 1890, vinta proprio dal Surrey. Da allora ha vinto altre 18 volte (di cui una condivisa), l'ultima vittoria risale al 2002."}
{"id": "5403154", "revid": "164044", "url": "https://it.wikipedia.org/wiki?curid=5403154", "title": "Fotballklubben Jerv 2015", "text": "Questa voce raccoglie le informazioni riguardanti il Fotballklubben Jerv nelle competizioni ufficiali della stagione 2015.\nStagione.\nA seguito della vittoria del gruppo 1 del campionato 2014, lo Jerv ha fatto ritorno nella 1. divisjon, secondo livello calcistico locale. La squadra ha chiuso la stagione al 5\u00ba posto, centrando cos\u00ec un posizionamento utile per partecipare alle qualificazioni all'Eliteserien. Arrivato fino in finale dopo aver battuto H\u00f8dd e Kristiansund, lo Jerv \u00e8 stato poi sconfitto dallo Start, che ha mantenuto il posto nella massima divisione locale. L'avventura nel Norgesmesterskapet 2015 \u00e8 terminata invece al secondo turno, con l'eliminazione per mano del Notodden.\nI calciatori pi\u00f9 utilizzati in stagione sono stati Nils Petter Andersen, Andreas Hagen, Jan Jenssen, \u00d8yvind Knutsen ed Omoijuanfo, tutti a quota 35 presenze tra campionato, qualificazioni all'Eliteserien e coppa; Omoijuanfo \u00e8 stato anche il miglior marcatore con 18 reti tra tutte le competizioni.\nMaglie e sponsor.\nLo sponsor tecnico per la stagione 2015 \u00e8 stato Umbro. La divisa casalinga era composta da una maglietta gialla, con pantaloncini blu e calzettoni gialli."}
{"id": "5403161", "revid": "716642", "url": "https://it.wikipedia.org/wiki?curid=5403161", "title": "Societ\u00e0 Sportiva Pescara 1940-1941", "text": "Questa voce raccoglie le informazioni riguardanti la Societ\u00e0 Sportiva Pescara nelle competizioni ufficiali della stagione 1940-1941."}
{"id": "5403172", "revid": "1226", "url": "https://it.wikipedia.org/wiki?curid=5403172", "title": "Duomo di Montecchio Maggiore", "text": ""}
{"id": "5403173", "revid": "686936", "url": "https://it.wikipedia.org/wiki?curid=5403173", "title": "George Preston Marshall", "text": "Biografia.\nMarshall nacque a Grafton, West Virginia, l'11 ottobre 1896 da Thomas Hildebrand (\"Hill\") Marshall e Blanche Preston Marshall. Nel 1925, mentre era proprietario di una catena di lavanderie automatiche a Washington, D.C., fondata da suo padre, deteneva la squadra di basket Washington Palace Five basketball, conosciuta anche come \"Palace Five Laundrymen\". Questa chiuse nel 1928.\nNEl 1932, assieme a tre soci, gli fu assegnata una franchigia della NFL a Boston. Questa venne denominata Boston Braves, dal momento che disputava le sue gare nello stesso stadio dei Boston Braves di baseball. I soci di Marshall lasciarono la squadra dopo una stagione, cedendogli il controllo. NEl 1933 spost\u00f2 la squadra dal Braves Field a Fenway Park, dove giocavano i Red Sox, assumendo come allenatore \"Lone Star\" William Henry Dietz, che aveva origini Sioux, e cambi\u00f2 il nome in Redskins. C'erano quattro nativi americani nella formazione dei Redskins nel 1933. Nel 1937 il club fu trasferito a Washington.\nAnche se la sua squadra ebbe grande successo, Marshall \u00e8 maggiormente noto per avere introdotto i fronzoli che oggi caratterizzano il football moderno. Durante i primi anni della NFL, era il college football ad essere maggiormente popolare. Marshall decise di incorporare elementi che ricordavano l'atmosfera dei college nel football professionistico. Tra le innovazioni che introdusse, vi furono gli spettacoli di met\u00e0 gare, le bande e un inno. La banda dei Redskins \u00e8 rimasta una delle sole due ancora presenti per le squadre della NFL. L'inno, \"Hail to the Redskins\" \u00e8 uno dei pi\u00f9 famosi della NFL. Marshall, assieme a George Halas, sugger\u00ec due cambiamenti principali che aprirono il gioco a punteggi pi\u00f9 alti. Il primo fu che il passaggio in avanti potesse essere lanciato da qualsiasi punto dietro la linea di scrimmage, piuttosto che da un minimo di cinque yard come prevedeva la precedente regola. Un altro fu di spostare i pali per la trasformazione dei field goal dalla fine del campo all'inizio della end zone, dove erano (e sono) poste nel football canadese, per incoraggiare i tentativi di tiri da tre punti. Queste novit\u00e0 rimasero in uso nella NFL per quasi quattro decenni, fino a che, a met\u00e0 degli anni settanta, i pali furono riportati nella loro posizione originale, per diminuire l'influenza degli specialisti dei calci nelle partite. Dopo avere ottenuto la squadra nel 1932, Marshall insistette anche per standardizzare il calendario, cos\u00ec che ogni squadra disputasse lo stesso numero di incontri, che le squadre fossero divise in division con le vincenti che si sarebbero in finale di campionato e che gli introiti delle vendite dei biglietti allo stadio fossero divise di 60 e 40 tra padroni di casa e ospiti.\nMarshall fece molte cose per accattivarsi le simpatie dei cittadini di Washington. Nel corso della stagione 1937, affitt\u00f2 un treno e port\u00f2 10.000 tifosi a New York per vedere la squadra affrontare i Giants. Queste azioni diedero i loro frutti e, anche ai giorni nostri, quelli dei Redskins sono ritenuti tra i tifosi pi\u00f9 fedeli della lega e alcuni tra i pi\u00f9 propensi a seguire la squadra in trasferta.\nNegli anni cinquanta, Marshall fu il primo proprietario della NFL ad abbracciare il nuovo media della televisione. Fu il primo a fare trasmettere le gare della propria squadre e a costruire un grande network televiso per mostrare le gare di Redskins negli Stati del sud. Marshall era un accentratore nell'ambito del controllo della societ\u00e0. Per la maggior parte della sua permanenza, microgest\u00ec le squadre. L'unica notevole eccezione fu durante l'epoca Flaherty, la prima di successo della storia del club.\nRazzismo.\nMarshall sal\u00ec agli onore della cronaca anche per il suo fermissimo rifiuto ad avere giocatori afroamericani nella sua squadra. Secondo il professor Charles Ross, \"Per 24 anni, Marshall fu identificato come il principale razzista della NFL\". Anche se la lega aveva avuto in precedenza un certo numero di giocatori di colore, questi furono banditi dalle squadre della NFL nel 1933. Mentre il resto della lega inizi\u00f2 a rifirmare giocatori neri nel 1946 e a scegliere nel draft nel 1949, Marshall fino al 1962 si oppose a firmarne uno. Assieme alle sue particolari credenze, Marshall rifiutava di prendere con la squadra giocatori afroamericani per il suo desiderio di rimanere appetibile al pubblico del sud, che mancava di una squadra nella NFL fino a che i Dallas Cowboys entrarono nella lega nel 1960. La sua refrattariet\u00e0 fu spesso oggetto di scherno da parte dell'editorialista del \"Washington Post\" Shirley Povich, che sarcasticamente utilizzava termini del Movimento per i diritti civili per descrivere le partite: per esempio, una volta scrisse che Jim Brown si era \"integrato\" nella end zone, rendendo il punteggio \"separato ma diverso\".\nAlla fine, nel 1962, il Segretario degli Interni Stewart Udall e il Procuratore Generale Robert F. Kennedy posero un ultimatum: a meno che Marshall non avesse firmato un giocatore di colore, il governo avrebbe revocato l'affitto trentennale dei Redskins del D.C. Stadium (ora Robert F. Kennedy Memorial Stadium), che era stato pagato con soldi governativi ed era posseduto dalla citt\u00e0 di Washington (la, allora come oggi, \u00e8 parte formale del governo federale). La risposta di Marshall fu di scegliere come primo assoluto Ernie Davis, running back All-American della Syracuse University, nel Draft NFL 1962. Davis, tuttavia, chiese di essere scambiato, affermando, \"non giocher\u00f2 per quel F.D.P.\" Il suo desiderio fu realizzato, venendo ceduto ai Cleveland Browns per l'All-Pro Bobby Mitchell. Questi fu il primo afroamericano a giocare per i Redskins, rimanendovi per parecchi anni, inizialmente come running back, ma con impatto maggiore come wide receiver. Mitchell fu inserito nella Pro Football Hall of Fame nel 1983."}
{"id": "5403190", "revid": "767487", "url": "https://it.wikipedia.org/wiki?curid=5403190", "title": "Maraaya", "text": "I Maraaya sono un duo musicale sloveno formato nel 2014 a Lubiana e composto da Marjetka Vovk e Ale\u0161 \"Raay\" Vovk, moglie e marito. Il gruppo ha rappresentato la Slovenia all'Eurovision Song Contest 2015 con il brano \"Here for You\".\nStoria.\nRaay (Ale\u0161 Vovk) nasce il 7 luglio del 1984. Oltre ad essere cantante, \u00e8 anche autore di canzoni e produttore musicale. Ha scritto la canzone \"Round and Round\" di Tinkara Kova\u010d, presentata all'Eurovision Song Contest 2014. Inoltre, \u00e8 stato giurato al \"Misija Eurovizija 2012\". Ha collaborato, insieme alla moglie, alla scrittura del brano \"Nisi sam (Your Light)\" cantato da Ula Lo\u017ear in occasione del Junior Eurovision Song Contest 2014.\nMarjetka Vovk (nata Jurkovnik) nasce il 19 luglio 1984 e studia all'Accademia della musica di Lubiana e successivamente ha lavorato come cantante di studio per vari artisti. Insieme al marito, gestisce una scuola dove insegna. Ha collaborato, insieme a Ale\u0161, alla scrittura del brano \"Nisi sam (Your Light)\" cantato da Ula Lo\u017ear in occasione del Junior Eurovision Song Contest 2014.\nIl gruppo nasce nel 2014, ma gi\u00e0 dal 2005 al 2009 i due componenti cantano insieme nella band Turbo Angels e nel 2010 nella TAngels. Nell'aprile del 2014 il duo pubblica il singolo \"Lovin' Me\" in Slovenia, Italia, Belgio, Polonia, Germania, Austria, Svizzera e Spagna e venendo inserita in alcune compilation dei vari paesi.\nNel novembre collaborano al brano \"Rain in Your Eyes\" di LukeAT. Nel 2015 partecipano all'EMA 2015, vincendolo e venendo scelti per rappresentare la Slovenia all'edizione di quell'anno dell'Eurovision Song Contest.. Il brano da loro presentato al concorso, Here for You, \u00e8 stato anche presentato in un video con l'accompagnamento del coro sloveno a cappella Perpetuum Jazzile.\nHanno due figli."}
{"id": "5403194", "revid": "1305887", "url": "https://it.wikipedia.org/wiki?curid=5403194", "title": "Unmyeongcheoreom neol saranghae", "text": "Unmyeongcheoreom neol saranghae (hangeul: \uc6b4\uba85\ucc98\ub7fc \ub110 \uc0ac\ub791\ud574, lett. \"Destinata ad amarti\"; titolo internazionale Fated to Love You, conosciuto anche come \"You Are My Destiny\") \u00e8 un serial televisivo sudcoreano trasmesso su MBC dal 2 luglio al 4 settembre 2014.\nSi tratta di un remake dell'opera taiwanese \"Ming zhong zhu ding wo ai ni\".\nTrama.\nLee Gun \u00e8 il presidente di un'azienda che produce articoli per la casa ed \u00e8 profondamente innamorato della propria fidanzata, una ballerina. Kim Mi-young lavora come segretaria in uno studio legale e non riesce a dire di no alle richieste dei propri colleghi, finendo per essere sempre sovraccarica di lavoro. La ragazza viene estratta a sorte per una vacanza premio offerta dallo studio e decide di andarci con un collega per il quale ha un debole mentre Gun si trova nello stesso resort per chiedere alla fidanzata di sposarlo. Tuttavia Gun e Mi-young, ubriachi, finiscono a letto insieme e lei rimane incinta. Quando la nonna di Lee Gun lo scopre, intima al nipote di sposare Mi-young, ma, nel frattempo, la fidanzata di lui torna in Corea dall'America."}
{"id": "5403209", "revid": "1494169", "url": "https://it.wikipedia.org/wiki?curid=5403209", "title": "X-Man (disambigua)", "text": ""}
{"id": "5403211", "revid": "729019", "url": "https://it.wikipedia.org/wiki?curid=5403211", "title": "Roelofarendsveen", "text": "Roelofarendsveen \u00e8 una localit\u00e0 di circa 7.500 abitanti del sud-ovest dei Paesi Bassi, facente parte della provincia della Olanda Meridionale e situata lungo il Braassemermeer e ai margini dell'area dei Kagerplassen. \u00c8 il capoluogo del comune di Kaag en Braassem; fino al 2008 faceva invece parte della municipalit\u00e0 soppressa di Alkemade.\nGeografia fisica.\nCollocazione.\nRoelofarendsveen si trova nella parte settentrionale della provincia del Olanda Meridionale, al confine con la provincia dell'Olanda Settentrionale e a pochi chilometri a nord di Leida e Alphen aan den Rijn.\nEdifici e luoghi d'interesse.\nVeendermolen.\nTra gli edifici d'interesse di Roelfarendsveen, figura il Veendermolen, un mulino a vento risalente al 1830, con un tetto del 1934.\nGoogermolen.\nAltro storico mulino a vento di Roelofarendsveen \u00e8 il Googermolen, risalente al 1838.\nDe Jonge Willem.\nUn altro mulino a vento presente nella localit\u00e0 \u00e8 lo Jonge Willem, realizzato nel 1881 in sostituzione di un preesistente mulino ad albero di trasmissione cavo di inizio Ottocento.\nWatertoren.\nAltro edificio d'interesse \u00e8 la Watertoren, risalente al 1987."}
{"id": "5403212", "revid": "38120", "url": "https://it.wikipedia.org/wiki?curid=5403212", "title": "CopyCat", "text": ""}
{"id": "5403213", "revid": "287204", "url": "https://it.wikipedia.org/wiki?curid=5403213", "title": "Copycat (personaggio)", "text": ""}
{"id": "5403215", "revid": "287204", "url": "https://it.wikipedia.org/wiki?curid=5403215", "title": "Copycat (singolo)", "text": ""}
{"id": "5403216", "revid": "1226", "url": "https://it.wikipedia.org/wiki?curid=5403216", "title": "Gundam SEED", "text": ""}
{"id": "5403232", "revid": "298229", "url": "https://it.wikipedia.org/wiki?curid=5403232", "title": "Atletica leggera ai XVII Giochi asiatici", "text": "Le gare di atletica leggera ai XVII Giochi asiatici si sono svolte dal 27 settembre al 3 ottobre 2014 presso l'Incheon Asiad Main Stadium di Incheon, in Corea del Sud.\nSi sono disputate 47 competizioni in altrettante specialit\u00e0 dell'atletica leggera (24 al maschile e 23 al femminile). Hanno partecipato all'evento 648 atleti provenienti da 47 Paesi."}
{"id": "5403236", "revid": "729019", "url": "https://it.wikipedia.org/wiki?curid=5403236", "title": "Tachikawa Ki-9", "text": "Il , indicato anche, in base a diversa convenzione, e al quale venne assegnato dagli alleati il nome in codice Spruce (Peccio), fu un aereo da addestramento intermedio monomotore, biposto e biplano, sviluppato dall'azienda aeronautica giapponese Ishikawajima Hik\u014dki Seisakush\u014d negli anni trenta e prodotto, oltre che dalla stessa, rinominata in seguito Tachikawa Hik\u014dki KK, anche su licenza dalla Nippon Koku Kogyo.\nDestinato ad equipaggiare i reparti da addestramento della Dai-Nippon Teikoku Rikugun K\u014dk\u016b Hombu, la componente aerea dell'Esercito imperiale giapponese, fu largamente utilizzato nella formazione dei piloti giapponesi che raggiunsero i reparti operativi durante la seconda guerra sino-giapponese e la seconda guerra mondiale e da loro soprannominato (una libellula del genere \"Sympetrum\").\nStoria del progetto.\nNel 1934 il K\u014dk\u016b Hombu, l'allora ministero dell'aviazione del Giappone, emise una specifica per la fornitura di un nuovo modello adatto all'addestramento di secondo periodo da destinare ai propri reparti di addestramento e che potesse essere facilmente convertito in un modello adatto anche all'addestramento basico.\nA questo scopo venne contattata la Tachikawa, affidando la progettazione e lo sviluppo di un aereo adatto allo scopo al gruppo di lavoro diretto dal capo progettista Ryokichi Endo, il quale elabor\u00f2 il disegno relativo ad un velivolo dall'impostazione convenzionale, un monomotore biposto, dalla velatura biplana e carrello d'atterraggio fisso che, in base a una diversa motorizzazione, dalla minor potenza nella formazione basica dei nuovi piloti, poteva essere utilizzato in entrambi i ruoli richiesti.\nVenne quindi avviata la costruzione di tre prototipi, il primo, portato in volo per la prima volta il 7 gennaio 1935 e che prefigurer\u00e0 il futuro Ki-9, equipaggiato con un motore Hitachi Ha-13a, un radiale 9 cilindri raffreddato ad aria da 350 hp (261 kW), seguito da un secondo con identica configurazione ed un terzo, motorizzato con un meno potente Nakajima NZ radiale a 7 cilindri da 112\u00a0hp (80\u00a0kW). Quest'ultimo risult\u00f2 gravato da un problema di stabilit\u00e0 in volo dovuto al diverso baricentro e il suo sviluppo venne abbandonato per concentrarsi sull'addestratore intermedio, mentre per quello basico venne avviato un nuovo progetto che si concretizzer\u00e0 nel Ki-17. Al termine delle prove ufficiali il modello venne accettato dall'Esercito con la designazione ufficiale Ki-9 ed avviato alla produzione in serie nel 1935."}
{"id": "5403237", "revid": "119331224", "url": "https://it.wikipedia.org/wiki?curid=5403237", "title": "Elasticsearch", "text": "Elasticsearch \u00e8 un server di ricerca basato su Lucene, con capacit\u00e0 Full Text, con supporto ad architetture distribuite.\nTutte le funzionalit\u00e0 sono nativamente esposte tramite interfaccia RESTful, mentre le informazioni sono gestite come documenti JSON.\nElasticsearch nel gennaio 2016 risulta essere il motore di ricerca pi\u00f9 utilizzato.\nStoria.\nShay Banon ha creato il progetto Compass nel 2004. Pensando alla terza versione di Compass si \u00e8 reso conto che sarebbe stato necessario riscriverne una grande parte al fine di \"realizzare un prodotto di ricerca scalabile\". Pertanto ha deciso di \"creare da zero una soluzione pronta per essere distribuita\" che sfruttasse un'interfaccia comune e comoda per tutti i linguaggi di programmazione, ossia JSON su HTTP, Shay Banon ha rilasciato la prima versione di Elasticsearch nel febbraio del 2010.\nL'azienda Elasticsearch BV \u00e8 stata fondata nel 2012 al fine di fornire soluzioni commerciali riguardanti Elasticsearch e software correlati.\nAnteprima.\nElasticsearch pu\u00f2 essere usato per cercare qualsiasi tipo di documento e fornisce un sistema di ricerca scalabile, quasi di tipo real-time, con supporto al multitenancy. \"Elasticsearch \u00e8 distribuito; questo significa che gli indici possono essere suddivisi in shard, ognuno con possibilit\u00e0 di replica. Ogni nodo contiene uno o pi\u00f9 shard, ed \u00e8 in grado di agire da coordinatore, delegando le operazioni necessarie allo shard (o agli shard) corretti. Routing e ribilanciamento sono effettuati automaticamente [...]\".\nElasticsearch \u00e8 basato su Lucene.\nUtilizzatori.\nAlcuni tra i pi\u00f9 importanti utilizzatori di Elasticsearch sono Wikimedia, StumbleUpon, Mozilla, Quora, Foursquare, Etsy, SoundCloud, GitHub, FDA, CERN, Stack Exchange, Center for Open Science, Reverb, Netflix."}
{"id": "5403239", "revid": "124123", "url": "https://it.wikipedia.org/wiki?curid=5403239", "title": "Tim Mara", "text": "Biografia.\nPrimi anni.\nMara, figlio di Elizabeth (nata Harris) e John Mara, un poliziotto di origini irlandesi, nacque in povert\u00e0 nel Lower East Side di New York. All'et\u00e0 di tredici anni lasci\u00f2 la squadra per trovare un lavoro ed aiutare economicamente la madre. Il primo fu come usciere in un teatro. In seguito lavor\u00f2 come ragazzo dei giornali in giro per le strade. Questo lavoro lo port\u00f2 in contatto con molti allibratori di New York, all'epoca una pratica legale. Divenne presto un loro collaboratore, guadagnando il cinque per cento di ogni scommessa ricevute e ricevendo consigli su come investire il proprio denaro. All'et\u00e0 di 18 anni, era diventato egli stesso un allibratore.\nNew York Giants.\nFondazione.\nNel 1925, la NFL era alla ricerca di una franchigia per un grosso mercato come quello di New York che potesse fare da cassa di risonanza alla lega. Il Presidente della lega, Joseph Carr, viaggi\u00f2 sino a New York per offrire una squadra al promotore di pugilato Billy Gibson. Questi, che era stato il proprietario dell'ultima squadra NFL della citt\u00e0, i New York Brickley Giants, rifiut\u00f2 l'offerta ma sugger\u00ec di rivolgersi all'amico Tim Mara. Mentre Mara non se ne intendeva di football, il suo amico, il Dr. Harry March, s\u00ec. March, un ex preparatore atletico dei Canton Bulldogs della Ohio League, una lega precedente alla NFL, e futuro autore del primo libro sul football professionistico, \"Pro Football: Its Ups and Downs\", divenne il primo segretario della squadra.\nMara acquist\u00f2 la franchigia della NFL franchise per New York per 500 dollari, circa 12.500 dollari attuali. Mara e March firmarono anche Jim Thorpe per giocare in diverse partite per incrementare l'affluenza di pubblico. Tuttavia molti dei tifosi sportivi di New York preferivano ancora seguire il college football e rimasero lontani dallo sport professionistico. Durante la prima stagione dei Giants, l'affluenza di spettatori fu cos\u00ec scarsa che Mara perse 40.000 dollari. Per ovviare alla mancanza di interesse, Mara prov\u00f2 a firmare l'ex stella del football universitario Red Grange, solo per scoprire che si era gi\u00e0 accasato ai Chicago Bears. Ad ogni modo, riusc\u00ec comunque a capitalizzare la popolarit\u00e0 di Grange', organizzando una gara contro i Bears al Polo Grounds, che gli frutt\u00f2 143.000 dollari, recuperando tutte le perdite della stagione 1925.\nBattaglia con la AFL e primo titolo.\nNel 1926, Grange e il suo manager, C.C. Pyle, formarono la prima American Football League con una franchigia New York chiamata Yankees per competere coi Giants. Mara aument\u00f2 i salari di tutti i suoi giocatori di cinquanta dollari a partita per evitare che lasciassero i Giants e firm\u00f2 diversi giocatori per l'intera stagione. Quell'anno perse 60.000 dollari, ma d'altro canto, tutte le franchigie della AFL tranne quattro fallirono prima della fine della stagione. Mara sfid\u00f2 i campioni AFL dei Philadelphia Quakers e la sua squadra, giunta al settimo posto nella NFL, vinse per 31-0. La AFL si sciolse poco dopo.\nMara acconsent\u00ec ad ammettere gli Yankees nella NFL, unici sopravvissuti della defunta AFL, permettendo anche loro di giocare allo Yankee Stadium. Tuttavia, Mara fu in grado di influenzare il calendario degli Yankess. Quando i Giants erano al Polo Grounds, gli Yankees dovevano essere in trasferta.\nL'anno successivo, i Giants terminarono con un record di 11-1-1 e Mara vinse il suo primo titolo. Nel 1929, Mara era alla ricerca di un giocatore che potesse rivaleggiare con Grange nella popolarit\u00e0 coi tifosi. Vide in Benny Friedman dei Detroit Wolverines la migliore opzione disponibile. Quando non riusc\u00ec a trovare un accordo per Friedman, Mara semplicemente acquist\u00f2 l'intera franchigia di Detroit per 10.000 dollari.\nEpoca della Grande Depressione.\nDurante la Grande Depressione del 1930, il Sindaco di New York Jimmy Walker chiese a Mara la disponibilit\u00e0 di tenere una partita di beneficenza, cosa accettata prontamente. I Giants sconfissero le stelle di Notre Dame, che includevano i celebri Four Horsemen, con un secco 21-0. Mara e i the Giants raccolsero 115.153 dollari per il fondo dei disoccupati di New York.\nAltre battaglie con leghe rivali.\nNel 1936 e 1937, Mara contrast\u00f2 con successo i Brooklyn Tigers e i New York Yankees della American Football League. Successivamente, ebbe la meglio anche sui New York Yankees della terza American Football League.\nDal 1946 al 1949, Mara ingaggi\u00f2 un'altra battaglia con la All-America Football Conference e i suoi Brooklyn Dodgers, riuscendo ad avere la meglio sulle simpatie dei tifosi della Grande Mela. Quando le due leghe si fusero parzialmente dopo la stagione 1949, Mara chiese ed ottenne i migliori giocatori della franchigia di Brooklyn. Mara mor\u00ec nel 1959 all'et\u00e0 di 71 anni, dopo avere vinto quattro campionati coi Giants. Fu inserito nella classe inaugurale della Pro Football Hall of Fame nel 1963."}
{"id": "5403241", "revid": "1494169", "url": "https://it.wikipedia.org/wiki?curid=5403241", "title": "Grizzly Bear (disambigua)", "text": ""}
{"id": "5403243", "revid": "287204", "url": "https://it.wikipedia.org/wiki?curid=5403243", "title": "Grizzly (film)", "text": ""}
{"id": "5403263", "revid": "125227685", "url": "https://it.wikipedia.org/wiki?curid=5403263", "title": "D.J. Cooper", "text": "Carriera.\nCestista statunitense, \u00e8 nato il 6 dicembre 1990 a Chicago e qui ha trascorso la sua infanzia. Dopo essere entrato nell'universit\u00e0 dell'Ohio si distingue per la sua bravura nel basket e batte molti record; . Come giocatore all'Universit\u00e0 dell'Ohio, Cooper entra nella lista dei migliori 25 giocatori di tutti i tempi della Division I all'inizio della sua ultima stagione.\nDopo non essere stato scelto nel Draft NBA 2013, Cooper firma il suo primo contratto da professionista nell'agosto 2013, con il PAOK della Greek Basket League per la stagione 2013-14. Il 18 agosto 2014 firma con il Enisey Krasnoyarsk. Il 12 maggio 2015 passa al Panathinaikos per la stagione 2014-15. Il primo agosto 2015 firma un contratto con il Krasny Oktyabr. Il 21 novembre 2015 si trasferisce all\u2019AEK Atene, in Grecia. Lascia l'AEK dopo aver giocato sette partite. Il 25 gennaio 2016 firma un contratto con l'AS Monaco Basket facendo il suo debutto in Francia.\nSuccessivamente, Cooper passa al B\u00e9arnais Pau-Orthez. Qui \u00e8 il migliore negli assist nella stagione 2016-17 Pro A, e dopo la stagione regolare \u00e8 nominato miglior giocatore della competizione. L'8 luglio 2017, Cooper firma un contratto biennale con il BCM Gravelines per poi ritornare, tre mesi dopo, all'AS Monaco. Dopo una media di 6,9 punti e 7,2 assist a partita nella stagione 2017-18, Cooper annuncia di volere lasciare il Monaco.\nControversie.\nNel 2018, prima di una gara, Cooper ha sostituito le sue provette per le analisi con quelle di una sua amica. Dopo averlo sottoposto a un esame \u00e8 risultato \u201cincinto\u201d a causa del ritrovamento del HCG (un ormone prodotto dalla placenta) e dunque il suo tentativo di barare \u00e8 venuto immediatamente a galla causandogli una squalifica di 24 mesi e una pesante multa da pagare.\nIl fatto di non aver passato il test antidoping e, anzi, di aver tentato di imbrogliare la FIBA, \u00e8 costato caro al giocatore anche sotto altri punti di vista. Infatti avrebbe dovuto ottenere in quei giorni la cittadinanza bosniaca. ."}
{"id": "5403267", "revid": "281944", "url": "https://it.wikipedia.org/wiki?curid=5403267", "title": "Casa di riposo per musicisti &quot;G. Verdi&quot;", "text": ""}
{"id": "5403270", "revid": "1543377", "url": "https://it.wikipedia.org/wiki?curid=5403270", "title": "Qualificazioni al campionato europeo di pallavolo femminile Under-18 2015", "text": "Le qualificazioni al campionato europeo pre-juniores di pallavolo femminile 2015 si sono svolte dall'8 all'11 gennaio 2015: al torneo hanno partecipato trentuno squadre nazionali pre-juniores europee e undici di queste si sono qualificate per il campionato europeo di pallavolo femminile Under-18 2015.\nRegolamento.\nLe squadre hanno disputato una fase a gironi con formula del girone all'italiana: la prima classificata di ogni girone e le tre migliori seconde si sono qualificate per il campionato europeo di pallavolo femminile Under-18 2015, mentre la nazionale ospitante, la Bulgaria, \u00e8 stata ammessa di diritto."}
{"id": "5403274", "revid": "1873126", "url": "https://it.wikipedia.org/wiki?curid=5403274", "title": "Mos\u00e8 bar Kepha", "text": "Note biografiche.\nUna sua biografia, scritta da un anonimo scrittore siriaco, \u00e8 custodita tra i manoscritti della Biblioteca apostolica vaticana. \nAlcuni suoi estratti furono pubblicati da Assemani nella sua \"Bibliotheca Orientalis\" (II, 218 f.).\nNato a Balad, nei pressi di Ninive, fu monaco della Chiesa ortodossa siriaca e in seguito vescovo di tre citt\u00e0, Beth-Ramman, Beth-Kionaya e Mosul; \ne assunse il nome religioso di \"Severo\". \nPer dieci anni fu \"periodeutes\" (o \"visitatore\") patriarcale della diocesi di Tikrit, dove acquis\u00ec ottima fama e reputazione. \nFu sepolto nel monastero di San Sergio, vicino alla sua citt\u00e0 natale.\nEgli fu il primo ad attribuire alla versione classica della Bibbia siriaca il nome di \"Peshitta\" (\"semplice\" o \"comune\"), probabilmente per indicare, similmente al nome della Bibbia latina \"Vulgata\", che tale versione fosse quella di uso comune. \nIl nome potrebbe anche indicare che fosse di pi\u00f9 facile consultazione rispetto alla pi\u00f9 complessa versione \"Siro-esaplare\" della \"Septuaginta\"."}
{"id": "5403290", "revid": "21880", "url": "https://it.wikipedia.org/wiki?curid=5403290", "title": "Phaseolus unguiculatus", "text": ""}
{"id": "5403291", "revid": "1776051", "url": "https://it.wikipedia.org/wiki?curid=5403291", "title": "The Battle (Allen/Lande)", "text": "The Battle \u00e8 il primo album in studio del progetto Allen/Lande, una collaborazione tra il cantante dei Symphony X, Russell Allen e J\u00f8rn Lande (ex-Masterplan). Registrato per la Frontiers Records e uscito nel 2005, l'album \u00e8 stato scritto dal polistrumentista Magnus Karlsson."}
{"id": "5403293", "revid": "327094", "url": "https://it.wikipedia.org/wiki?curid=5403293", "title": "Un dramma borghese (romanzo)", "text": "Un dramma borghese \u00e8 un romanzo di Guido Morselli, scritto nei primi anni sessanta e pubblicato postumo nel 1978.\n\u00c8 un romanzo psicologico che descrive il rapporto, ambiguo fino a essere incestuoso, che si crea durante la convalescenza del narratore e della figlia, confinati in due stanze contigue di un albergo sul lago di Lugano.\nTrama.\nUn giornalista di mezza et\u00e0, corrispondente politico da Bonn per il \"Corriere della Sera\", si trova bloccato in un albergo sul lago di Lugano per assistere la figlia durante la convalescenza da una appendicectomia: Mimmina \u00e8 stata messa in collegio dopo la morte della madre e ben poco ha visto del mondo, ma vive una sua vita intensa di fantasticherie grandiose, di passioni sospese e avvolgenti - \nI due sono praticamente estranei: undici anni prima, in seguito alla morte della madre, in un incidente d'auto, da cui non si \u00e8 mai potuta escludere definitivamente la volont\u00e0 suicida, Mimmina \u00e8 stata lasciata in un collegio in Germania, il padre le ha fatto poche e brevi visite. La costrizione dell'uomo maturo con la figlia diciottenne in due camere contigue con il bagno in comune: il \"camerino\", in cui vengono espletate tutte le funzioni corporali pi\u00f9 intime, porta ad un crescendo di erotismo in parte subito, in parte accettato, reso pi\u00f9 pressante dalla sostanziale estraneit\u00e0 tra i due e dalla morbosa passione dell'adolescente per il padre mitizzato e, per tanti anni, assente.\nNel rapporto claustrofobico tra padre e figlia, assieme alla sessualit\u00e0 repressa che minaccia continuamente di deflagrare, entra la tematica del suicidio: una Browning calibro 7.55, residuo del periodo bellico del padre, occhieggia appesa alla sua fondina (sar\u00e0 proprio questa l'arma - da lui definitiva \u00abla ragazza dall'occhio nero\u00bb - con cui Morselli si toglier\u00e0 la vita). Mimmina accusa il padre di aver provocato il suicidio della madre e lo stesso protagonista non \u00e8 sicuro di esserne completamente innocente. La cameriera - unica presenza umana, a parte il medico, nella solitudine di Mimmina - le racconta in lacrime che suo nipote si \u00e8 suicidato a quindici anni per un amore contrastato con una donna pi\u00f9 anziana.\nLa visita di Therese, un'amica e coetanea di Mimmina, costituisce un valido diversivo per il protagonista, che decide di uscire con lei e la corteggia con successo. La tresca scatena la reazione iraconda di Mimmina che, gelosa del padre e delusa dall'amica, sembra ammalarsi pi\u00f9 gravemente e sprofonda in una depressione accentuata dalla solitudine. Il padre deve ormai riprendere il lavoro e viene informato che, al giornale, vi \u00e8 un certo malumore per il suo lungo riposo. Decide di partire per Bonn, saluta Therese e, non volendo portare la figlia con s\u00e9 in Germania, cerca di scaricarla al medico curante, dottor Vanetti, facendola accompagnare da lui sulla Riviera Ligure .\nLa critica.\nIl romanzo \u00e8 caratterizzato dall'opera paziente dello scandaglio psicologico e dall'indagine sulle ombre della psiche e sui guizzi dei desideri: in questo Morselli si muove con la stessa precisione e sicurezza con cui sapeva ricostruire l'operazione militare di cui si parla in \"Contro-passato prossimo\". Spostando continuamente la luce dal giornalista - convinto di essere corazzato dall'esperienza - alla giovane figlia (che alla vita non ha fatto ancora in tempo neppure a esporsi), Morselli riesce a delineare con straordinaria finezza quella zona intermedia in cui questi due personaggi, fino allora vissuti in mondi senza contatto, si incontrano e si scoprono fino a scoprirsi complici e a spaventarsi della propria complicit\u00e0, sfuggendola e ricadendovi in un circolo senza uscita.\n\"Un dramma borghese\" \u00e8 un libro violentemente psicologico \u2013 e al contempo pregno di morbosa sensualit\u00e0 \u2013 in cui lo scandaglio delle interiorit\u00e0, le ambiguit\u00e0 dei piccoli gesti e delle allusioni, la potenzialit\u00e0 sovversiva di sguardi mancati e di contatti inattesi gettano padre e figlia \u2013 e lettore \u2013 in una nebbiosa atmosfera da crepuscolo dell'amore.\nVicenda editoriale dell'opera.\n\"Un dramma borghese\" venne pubblicato postumo, a quasi quindici anni dalla sua stesura. Morselli tent\u00f2 pi\u00f9 volte di convincere i responsabili delle principali case editrici a pubblicare le sue opere, ma non ci riusc\u00ec.. Morselli cercher\u00e0 di proporre a diverse case editrici il dattiloscritto del libro riscontrando, per\u00f2, una sostanziale diffidenza da parte dei lettori editoriali tanto per lo stile, quanto per la tematica trattata che, seppur risolta\nin maniera originale e senza eccessi di morbosit\u00e0, risultava pur sempre di difficile proposizione nella borghesissima Italia pre-sessantottina. Vittorio Sereni, direttore letterario di Arnoldo Mondadori, si accorge della qualit\u00e0 letteraria dell'opera, ma non credette nella possibilit\u00e0 di pubblicarla: Morselli decise di riproporgli \"Un dramma borghese\", testo che era gi\u00e0 stato sottoposto alle attenzioni di Sereni nel 1963, ottenendo, a fronte delle critiche morselliane sulla funzione del \u00ablettore editoriale\u00bb, la precisazione del medesimo Sereni secondo cui il lavoro che un lettore editoriale svolge \u00e8 quello di \u00abdecisione e di scelta e non [...] di critica e di recensione\u00bb. Lo scambio epistolare tra i due \u00e8, seppur dialetticamente aperto, per lo meno infruttuoso: la constatazione sereniana \u00abvedo con rammarico che non ci siamo\u00bb, datata 5 giugno 1973, oltre che a spezzare le speranze di pubblicazione di \"Un dramma borghese\", appare come la conclusione del rapporto tra i due. Il 31 luglio 1973, nemmeno due mesi dopo, Morselli decise di togliersi la vita nella sua residenza a Varese, sparandosi un colpo con la sua Browning 7.65.\nAdattamenti cinematografici.\nNel 1979 dal romanzo \u00e8 stato tratto il film \"Un dramma borghese\" per la regia di Florestano Vancini."}
{"id": "5403296", "revid": "367445", "url": "https://it.wikipedia.org/wiki?curid=5403296", "title": "Minotauro (film)", "text": ""}
{"id": "5403303", "revid": "767487", "url": "https://it.wikipedia.org/wiki?curid=5403303", "title": "Teodoro Bigi", "text": "Biografia.\nOrfano di guerra dall'et\u00e0 di tre anni, \u00e8 attivo dagli anni venti come antifascista nella zona del reggiano. Nel 1931 si iscrive al Partito Comunista d'Italia, e nel 1933 subisce la prima di molte incarcerazioni che si susseguiranno negli anni. Nel 1935 viene confinato sull'Isola di Ventotene prima e poi a Pisticci. Scontata la condanna assolve agli obblighi di leva nel Regio Esercito a Latisana.\nDopo l'Armistizio nel 1943, rientra nel suo paese natale per aderire alla Resistenza, col nome di \"Primo\". Trasferitosi a Parma, viene nominato commissario della brigata Garibaldi della citt\u00e0.\nAl termine del conflitto diventa sindacalista della CGIL. Viene eletto nelle file del Partito Comunista Italiano nella II, III e IV legislatura alla Camera dei deputati, dal 1953 al 1968."}
{"id": "5403305", "revid": "1776051", "url": "https://it.wikipedia.org/wiki?curid=5403305", "title": "The Showdown (album)", "text": "The Showdown \u00e8 il terzo album in studio del progetto Allen/Lande, una collaborazione tra il cantante dei Symphony X, Russell Allen e J\u00f8rn Lande (ex-Masterplan). Registrato per la Frontiers Records e uscito nel 2010, \u00e8 l'ultimo album scritto dal polistrumentista Magnus Karlsson."}
{"id": "5403308", "revid": "1568601", "url": "https://it.wikipedia.org/wiki?curid=5403308", "title": "Lozenska Planina", "text": "La zona del Lozen \u00e8 considerata una parte della citt\u00e0 di Sofia, poich\u00e9 la sua vicinanza con la montagna ne fanno un tutt'uno. \nInteressante sottolineare che la citt\u00e0 a sud ovest si sviluppa un po' a parte anche sulle creste del monte Lozen che la custodisce pi\u00f9 a sud. La piccola montagna \u00e8 in realt\u00e0 un prolungamento della Sredna Gora ed \u00e8 famosa perch\u00e9 custodisce piccoli tesori tra cui un monastero e fortezze che in epoca medioevale difendeva Sofia dai nemici. \nLa cresta del Lozen era anche la sentinella contro lo sviluppo degli incendi e l'arrivo dei nemici. Il Lozen custodiva la strada per Belgrado e Costantinopoli. Distante solo 30 minuti con l'auto ed i mezzi pubblici, la zona del paesino di Lozen \u00e8 spesso scambiato per un quartiere di Sofia dal momento che vi risiedono molti studenti anche per gli affitti notevolmente pi\u00f9 bassi ed uno dei centri di addestramento della Croce Rossa Bulgara sede anche di eventi e progetti europei. \nSul monte Lozen si trova anche un monastero molto vicino al villaggio dove ha sede anche la Croce rossa, da cui dista solo 5\u00a0km, il paesino di Dolni Lozen, vicino a Sofia; il monastero si trova sul picco di Polovrak (con una altezza di circa 1182 m), disposto come una terrazza naturale ed un magnifico balcone su un panorama tra i pi\u00f9 belli della valle di Sofia. Ora vi vivono solo due suore, ma la storia del monastero \u00e8 una delle pi\u00f9 interessanti ed affascinanti di Bulgaria e meta di pic nic della popolazione locale."}
{"id": "5403309", "revid": "22475", "url": "https://it.wikipedia.org/wiki?curid=5403309", "title": "GLPI", "text": "GLPi (acronimo di \"Gestionnaire Libre de Parc Informatique\", Gestionale Libero di Parco Informatico) \u00e8 un software libero per la gestione delle infrastrutture IT con funzionalit\u00e0 di monitoraggio delle licenze e di gestione servizio help desk.\nIl progetto nacque nel 2003 dall\"'Association INDEPNET\" (un'organizzazione non a scopo di lucro francese). Oggi \u00e8 sviluppato dall'azienda Teclib' e dalla comunit\u00e0. \nIl programma \u00e8 distribuito sotto licenza GNU GPL e le sue funzionalit\u00e0 possono essere estese attraverso l'uso di appositi plugin."}
{"id": "5403320", "revid": "729019", "url": "https://it.wikipedia.org/wiki?curid=5403320", "title": "20 mm Type 98", "text": "Il cannone automatico antiaereo da 20\u00a0mm Type 98 (giapp. ) era il cannone automatico antiaereo leggero pi\u00f9 diffuso presso l'Esercito imperiale giapponese durante la seconda guerra mondiale, impiegato anche come arma anticarro e di appoggio alla fanteria. Il nome era dovuto all'anno di adozione da parte dell'Esercito imperiale, anno imperiale 2598, corrispondente al 1938 del calendario gregoriano.\nDescrizione.\nIl \"Type 98\" fu prodotto in 2.500 unit\u00e0 ed era uno dei cannoni pi\u00f9 utilizzati dall'Esercito imperiale giapponese, costituendone l'80% del parco antiaereo leggero. Il primo impiego operativo si ebbe nella battaglia di Khalkhin Gol, dopo di che il pezzo rimase in uso per tutta la durata della seconda guerra mondiale.\nL'arma era in calibro 20\u00a0mm, con una canna lunga 70 calibri che consentiva una velocit\u00e0 alla volata di 950 m/s. La gittata massima orizzontale era di 5.500 m, mentre nel tiro antiaereo la quota utile era di 3.500 m."}
{"id": "5403324", "revid": "297059", "url": "https://it.wikipedia.org/wiki?curid=5403324", "title": "Forza di dissuasione nucleare francese", "text": ""}
{"id": "5403326", "revid": "287204", "url": "https://it.wikipedia.org/wiki?curid=5403326", "title": "Coppa Italia Dilettanti Friuli-Venezia Giulia 1997-1998", "text": "La fase regionale del Friuli-Venezia Giulia della Coppa Italia Dilettanti 1997-1998 ha previsto la partecipazione delle 16 squadre di Eccellenza e delle 32 di Promozione ovvero le squadre di 1\u00ba e 2\u00ba livello regionale (rispettitivamente 6\u00b0 e 7\u00b0 nazionale).\nSquadre partecipanti.\nEccellenza\nPromozione Girone A\nPromozione Girone B\nSupercoppa.\nQuest'anno la formula ricalca quasi completamente quella dell'anno scorso: l'unica differenza sono le semifinali in gara unica in casa della squadra prima sorteggiata invece che ad andata e ritorno."}
{"id": "5403331", "revid": "110157", "url": "https://it.wikipedia.org/wiki?curid=5403331", "title": "Maria Roggendorf", "text": "Maria Roggendorf \u00e8 una frazione del comune austriaco di Wullersdorf. \u00c8 famosa per la presenza nel suo territorio del Santuario della Nativit\u00e0 di Maria. "}
{"id": "5403332", "revid": "1305772", "url": "https://it.wikipedia.org/wiki?curid=5403332", "title": "Pterodon", "text": ""}
{"id": "5403334", "revid": "709565", "url": "https://it.wikipedia.org/wiki?curid=5403334", "title": "Koninklijke Voetbalclub Kortrijk 2013-2014", "text": ""}
{"id": "5403341", "revid": "729019", "url": "https://it.wikipedia.org/wiki?curid=5403341", "title": "Tachikawa Ki-17", "text": "Il , indicato anche, in base a diversa convenzione, , e al quale venne assegnato dagli alleati il nome in codice Cedar (cedro), fu un aereo da addestramento basico monomotore, biposto e biplano, sviluppato dall'azienda aeronautica giapponese Ishikawajima Hik\u014dki Seisakush\u014d negli anni trenta e prodotto anche con la nuova realt\u00e0 aziendale con la mutata ragione sociale Tachikawa Hik\u014dki KK.\nDestinato ad equipaggiare i reparti da addestramento della Dai-Nippon Teikoku Rikugun K\u014dk\u016b Hombu, la componente aerea dell'Esercito imperiale giapponese, fu largamente utilizzato nella formazione dei piloti giapponesi che raggiunsero i reparti operativi durante la seconda guerra sino-giapponese e la seconda guerra mondiale rimanendo in servizio fino al 1943.\nStoria del progetto.\nNel 1934 il K\u014dk\u016b Hombu, l'allora ministero dell'aviazione del Giappone, emise una specifica per la fornitura di un nuovo modello adatto all'addestramento di secondo periodo da destinare ai propri reparti di addestramento e che potesse essere facilmente convertito in un modello adatto anche all'addestramento basico.\nA questo scopo venne contattata la Tachikawa, affidando la progettazione e lo sviluppo di un aereo adatto allo scopo al gruppo di lavoro diretto dal capo progettista Ryokichi Endo, il quale elabor\u00f2 il disegno relativo ad un velivolo dall'impostazione convenzionale, un monomotore biposto, dalla velatura biplana e carrello d'atterraggio fisso che, in base a una diversa motorizzazione, dalla minor potenza da destinare alla versione per la formazione basica dei nuovi piloti, poteva essere utilizzato in entrambi i ruoli richiesti.\nVenne quindi avviata la costruzione di tre prototipi, il primo, portato in volo per la prima volta il 7 gennaio 1935 (che prefigur\u00f2 il successivo Tachikawa Ki-9) equipaggiato con un motore Hitachi Ha-13a, un radiale 9 cilindri raffreddato ad aria da 350 hp (261 kW), seguito da un secondo con identica configurazione ed un terzo, motorizzato con un meno potente Nakajima NZ radiale a 7 cilindri da 112\u00a0hp (80\u00a0kW). Quest'ultimo risult\u00f2 gravato da un problema di stabilit\u00e0 in volo dovuto al diverso baricentro e il suo sviluppo venne abbandonato per concentrarsi sull'addestratore intermedio, mentre per quello basico venne avviato un nuovo progetto.\nIl nuovo progetto, pur mantenendo l'aspetto generale del precedente, introduceva alcune differenze nella impostazione tecnica. La fusoliera, non pi\u00f9 vincolata dalle dimensioni di un motore di grande potenza, presentava diametro inferiore e terminava in un impennaggio completamente ridisegnato, inoltre fu introdotta una velatura, sempre biplana, a scalamento neutro anzich\u00e9 positivo, ovvero con i piani alari posti perpendicolari e non pi\u00f9 disassati, con le ali superiore ed inferiore dalla stessa apertura alare entrambe dotate di alettoni. Per la propulsione venne scelto un motore Hitachi Ha-12, un radiale 7 cilindri da 160 hp (112 kW).\nLa costruzione procedette spedita per rispettare i termini di consegna richiesti dalla specifica ed il prototipo vol\u00f2 per la prima volta nel luglio 1935. Al termine delle prove ufficiali il modello venne accettato dall'Esercito con la designazione ufficiale \"Aereo da addestramento basico per l'Esercito Tipo 95-3 Modello A\" o, in base a diversa convenzione, Ki-17, e avviato alla produzione.\nDall'esperienza maturata nell'impiego operativo, dopo i primi esemplari realizzati venne introdotta un'ulteriore modifica nella velatura, abbandonando la configurazione ad alettoni superiori ed inferiori mantenendo solo quelli nel piano alare inferiore, soluzione ritenuta necessaria per ovviare all'eccessiva sensibilit\u00e0 nei comandi non idonea al ruolo che era destinato a ricoprire il modello.\nImpiego operativo.\nIl modello venne introdotto nel 1936 ed utilizzato sia nella Rikugun K\u014dku Shikan Gakk\u014d, l'accademia aeronautica dell'esercito, che nelle scuole di volo di Kumagaya, Mito, Tachiari e Utsonomiya, dipinto nella tipica livrea color arancio dei modelli da addestramento."}
{"id": "5403350", "revid": "1494169", "url": "https://it.wikipedia.org/wiki?curid=5403350", "title": "Sugarman", "text": ""}
{"id": "5403351", "revid": "1494169", "url": "https://it.wikipedia.org/wiki?curid=5403351", "title": "Sugar Man", "text": ""}
{"id": "5403352", "revid": "287204", "url": "https://it.wikipedia.org/wiki?curid=5403352", "title": "Sugar Man (singolo)", "text": ""}
{"id": "5403361", "revid": "845776", "url": "https://it.wikipedia.org/wiki?curid=5403361", "title": "Pista ciclabile Levanto-Framura", "text": ""}
{"id": "5403373", "revid": "12067", "url": "https://it.wikipedia.org/wiki?curid=5403373", "title": "Fast and Furious 7", "text": ""}
{"id": "5403382", "revid": "73843", "url": "https://it.wikipedia.org/wiki?curid=5403382", "title": "Conspectus", "text": "Conspectus \u00e8 un metodo di valutazione delle raccolte bibliotecarie. La parola \"Conspect\u016ds\", dal latino, significa breve quadro d'insieme o sommario di un soggetto. Esso \u00e8 utile per la gestione delle raccolte e per la creazione della carta delle collezioni in quanto consente di valutare in modo sintetico e comparativo il livello di sviluppo raggiunto da una singola biblioteca o da una rete di biblioteche in ambiti disciplinari definiti, attraverso una mappatura delle collezioni esistenti.\nStoria.\nIl metodo nasce nel 1978 negli Stati Uniti per iniziativa del Research Library Group (RLG), un consorzio di biblioteche di ricerca, che in quel periodo avevano avviato una forte attivit\u00e0 di cooperazione e che necessitavano di un metodo unico di valutazione delle collezioni. Esso utilizza la classificazione della Library of Congress e divide l'universo della conoscenza in 25 suddivisioni principali articolate in oltre ottomila soggetti.\nPresto Conspectus viene adottato anche in altri paesi e all'inizio degli anni novanta arriva in Italia, prima solo nelle biblioteche specialistiche, per poi affermarsi come metodo di valutazione delle biblioteche pubbliche. Intanto negli Stati Uniti il metodo viene ripreso e rimaneggiato dalla Western Library Network (WLN), nell'ambito di un progetto denominato PNCD (Pacific Northwest Collection Development), con l'intento di renderlo idoneo a descrivere le raccolte di qualsiasi biblioteca, senza limiti di tipologia o dimensione. Ci\u00f2 ha portato alla creazione di una struttura gerarchica a tre livelli, che pu\u00f2 essere usata in ugual misura da biblioteche che utilizzino la classificazione decimale Dewey o la classificazione della Library of Congress. Infatti il Conspectus WLN fornisce dei fogli di lavoro che mettono in relazione la struttura Conspectus con gli schemi di classificazione sia Dewey che LC. La segmentazione prevede 24 classi suddivise in 500 categorie, a loro volta articolate in 24 descrittori di soggetto. Nel 1997 la WLN pubblica un manuale tradotto in italiano a cura dell'AIB nel 2008. Da allora molte biblioteche pubbliche e sistemi bibliotecari hanno modellato la propria segmentazione sul Conspectus, aumentando o diminuendo gli ambiti disciplinari, aggiungendo o togliendo sezioni.\nQuindi attualmente sono in uso due modelli Conspectus simili: Conspectus RLG e Conspectus WLN. Entrambi sono supportati dal software \"Conspectus WLN\", un database utile per creare e conservare la valutazione delle collezioni, che pu\u00f2 essere caricato sul pc locale della biblioteca che sta attuando la valutazione.\nStruttura.\nLa struttura Conspectus \u00e8 organizzata in ordine gerarchico, dalle divisioni pi\u00f9 ampie a quelle molto specifiche. Ogni livello \u00e8 una partizione pi\u00f9 dettagliata di una divisione.\nI tre livelli della valutazione nell'ordine gerarchico del Conspectus WLN sono:\nI codici Conspectus WLN cominciano con il prefisso per la divisione, che indica se sono forniti numeri di classificazione LC o Dewey.\nDivisioni del Conspectus WLN.\nI fogli di lavoro LC e Dewey sono ripartiti in 24 divisioni:\nIndicatori di consistenza della collezione.\nGli indicatori di consistenza sono valori numerici che vengono usati per descrivere i livelli e gli obiettivi delle attivit\u00e0 di una biblioteca relative alla collezione. Sulla base dell'insieme delle pubblicazioni disponibili si determinano i livelli di copertura delle collezioni gi\u00e0 possedute e che una biblioteca intende garantire per il futuro:\nGli indicatori di consistenza sono usati per caratterizzare tre aspetti della gestione di una collezione: il livello corrente (CL); l'impegno di acquisto (AC); l'obiettivo della collezione (GL).\nIndicatori di copertura linguistica.\nAccanto a questa classificazione, che indica la consistenza, \u00e8 prevista un'altra codifica relativa alla copertura linguistica. Nel Conspectus RLG i codici linguistici sono:\nQuesti indicatori linguistici sono stati riveduti in modo da poter essere usati in molti paesi e culture. I codici linguistici WLN sono:\nIn caso di paesi bilingue viene utilizzato un codice addizionale:\n\u00c8 possibile inoltre segnalare alcune particolarit\u00e0 della raccolta, area per area, nel campo delle note.\nIndicatori di tutela.\nGli indicatori di tutela stabiliscono in che modo si predispone la cura e la conservazione dei materiali.\nEssi sono:\nLivelli degli obiettivi e delle attivit\u00e0.\nI livelli di obiettivi e attivit\u00e0 sono i quattro aspetti che vengono usati per creare il profilo della collezione. Ad ognuno di questi quattro livelli viene assegnato un valore numerico per ogni linea del Conspectus valutata. I livelli sono:"}
{"id": "5403384", "revid": "2130303", "url": "https://it.wikipedia.org/wiki?curid=5403384", "title": "Chiesa di Santa Maria dell'Itria (Trapani)", "text": "La chiesa di Santa Maria dell'Itria \u00e8 una chiesa di Trapani, sita in via Garibaldi.\nQuesta chiesa \u00e8 comunemente chiamata Santa Rita perch\u00e9 vi si venerano la santa di Cascia e le reliquie del venerabile Fra Santo di San Domenico.\nStoria.\nEpoca spagnola.\nNotevole esempio di barocco siciliano, fu fatta costruire insieme al convento dagli agostiniani scalzi che nel 1621, ottennero, dalla Confraternita di Santa Maria dell'Itria, la chiesa gi\u00e0 esistente. \nDurante la pestilenza che colp\u00ec Trapani nel 1624 rimasero contagiati e persero la vita 17 dei 18 frati del convento.\nEsterno.\nLa facciata del 1745 \u00e8 di Pietro Castro. Ospitava nelle nicchie inquadrate da colonne corinzie poste nei due ordini della facciata, quattro statue che raffiguravano i primi quattro frati canonizzati dell'Ordine agostiniano, attribuite allo scultore trapanese Cristoforo Milanti: \"Sant'Agostino d'Ippona\", \"San Tommaso da Villanova\", \"San Nicola da Tolentino\" e \"San Giovanni da Sahagun\". I manufatti furono abbattuti nel corso dei lavori di restauro del prospetto eseguiti nel 1827.\nOpere.\nAll'interno della chiesa si trovano opere di Andrea Tipa (XVIII secolo), un crocifisso di Pietro Orlando (XVII secolo), una tela di sant'Agostino di Pietro Novelli (XVII secolo), il quadro di San Nicol\u00f2 da Tolentino di Andrea Carreca (XVII secolo) e quadri di Giuseppe Felice (XVII secolo).\nSacrestia.\nSacrestia con armadio in legno di cipresso e noce. Nell'ambiente \u00e8 documentato il quadrone raffigurante \"Dio che porge il Bambino Ges\u00f9 a San Giuseppe e Maria\", opera di Domenico La Bruna.\nConvento.\nIl convento annesso alla chiesa, dopo il 1861 \u00e8 stato confiscato dallo Stato. Dal 1923 \u00e8 sede del Liceo scientifico Vincenzo Fardella.\nConfraternita di Santa Maria dell'Itria.\nSodalizio che ha sede presso il luogo di culto."}
{"id": "5403389", "revid": "155634", "url": "https://it.wikipedia.org/wiki?curid=5403389", "title": "Vicus Capitis Africae", "text": "Il Vicus Capitis Africae (\"vico della testa di Africa\") era una strada della \"Regio II Caelimontium\" di Roma antica, oggi non pi\u00f9 visibile, che saliva dalla valle del Colosseo, iniziando probabilmente a fianco del \"Ludus Magnus\", costeggiava il lato est del podio del tempio del Divo Claudio, fino alla sommit\u00e0 del Celio, dove oggi \u00e8 piazza della Navicella, per proseguire e scendere poi fino alla Porta Metronia.\nIl nome della strada \u00e8 citato nellAppendix Probi\".\nGiuseppe Gatti fu l'autore che identific\u00f2 il \"Vicus Capitis Africae\" con l'antica strada sotto via della Navicella."}
{"id": "5403390", "revid": "860143", "url": "https://it.wikipedia.org/wiki?curid=5403390", "title": "539 (numero)", "text": "Cinquecentotrentanove (539) \u00e8 il numero naturale dopo il 538 e prima del 540."}
{"id": "5403391", "revid": "1263156", "url": "https://it.wikipedia.org/wiki?curid=5403391", "title": "Cinquecentotrentanove", "text": ""}
{"id": "5403392", "revid": "767487", "url": "https://it.wikipedia.org/wiki?curid=5403392", "title": "The Great Divide (Allen/Lande)", "text": "The Great Divide \u00e8 il quarto album in studio del progetto Allen/Lande, una collaborazione tra il cantante dei Symphony X, Russell Allen e J\u00f8rn Lande (ex-Masterplan).\nRegistrato ancora una volta per la Frontiers Records e uscito nel 2014, il disco vede subentrare Timo Tolkki (ex- Stratovarius) al posto di Magnus Karlsson; sebbene Tolkki paia adattarsi ad un songwriting il pi\u00f9 possibile in linea con il suo predecessore, si denota comunque un marcato stacco verso territori tipici delle sue produzioni pi\u00f9 classiche.\nIl disco differisce inoltre dai 3 precedenti in quanto alla stesura dei brani partecipano qui per la prima volta i due cantanti."}
{"id": "5403397", "revid": "287204", "url": "https://it.wikipedia.org/wiki?curid=5403397", "title": "540 (numero)", "text": "Cinquecentoquaranta (540) \u00e8 il numero naturale dopo il 539 e prima del 541."}
{"id": "5403405", "revid": "1263156", "url": "https://it.wikipedia.org/wiki?curid=5403405", "title": "Cinquecentoquaranta", "text": ""}
{"id": "5403406", "revid": "1263156", "url": "https://it.wikipedia.org/wiki?curid=5403406", "title": "Cinquecentoquarantuno", "text": ""}
{"id": "5403409", "revid": "4175", "url": "https://it.wikipedia.org/wiki?curid=5403409", "title": "Pontypool RFC", "text": ""}
{"id": "5403415", "revid": "767487", "url": "https://it.wikipedia.org/wiki?curid=5403415", "title": "Symfonia", "text": "I Symfonia sono stati un supergruppo musicale speed/power metal.\nStoria del gruppo.\nI Symfonia vengono fondati nel 2010 da Timo Tolkki (ex-Stratovarius), Andre Matos (ex-Angra, ex-Shaman), Jari Kainulainen (ex-Stratovarius), Uli Kusch (ex- Helloween, ex-Masterplan) e Mikko H\u00e4rkin (Sonata Artcica) e pubblicano il loro primo album In Paradisum nel Marzo 2011.\nNell'ottobre 2011 il batterista \"Uli Kusch\" abbandona il progetto per problemi di natura fisica che lo costringono ad un forzato allontanamento delle scene musicali per almeno un anno. Viene sostituito da \"Alex Landenburg\" per l'imminente tour in Brasile, al termine del quale la band dichiara che un secondo disco \u00e8 gi\u00e0 in cantiere.\nIn seguito per\u00f2, nel dicembre 2011, \"Tolkki\" annuncia ufficialmente che non ci sar\u00e0 un seguito al progetto, a causa di vari problemi affrontati durante il tour e la registrazione del disco stesso, e decide di comune accordo con \"Andre Matos\" di sciogliere la band."}
{"id": "5403416", "revid": "298229", "url": "https://it.wikipedia.org/wiki?curid=5403416", "title": "Afa (wrestler)", "text": "Insieme al fratello Sika, formava il celebre tag team dei Wild Samoans, vincitore di numerosi titoli. Sin dal suo ritiro negli anni novanta, collabora con le World Xtreme Wrestling e si occupa di allenare giovani talenti al Wild Samoan Training Center, da lui fondato.\nInizi.\nAnoa'i nacque nelle Samoa, e la sua famiglia si trasfer\u00ec a San Francisco, California negli Stati Uniti quando lui era ancora piccolo. All'et\u00e0 di 17 anni, Afa si arruol\u00f2 nei Marines.\nCarriera nel wrestling.\nLasciato il corpo dei Marines, Anoa'i inizi\u00f2 ad allenarsi per diventare un wrestler aiutato dallo zio Rocky Johnson e dal cugino Peter Maivia, entrambi lottatori affermati. Debutt\u00f2 nel 1971, in un match disputato a Phoenix (Arizona). Successivamente, insieme al fratello Sika, form\u00f2 un tag team denominato The Wild Samoans.\nNel corso degli anni settanta, i Wild Samoans lottarono in Canada nella Stampede Wrestling (dove ricevettero ulteriore allenamento da parte di Stu Hart) e in numerose federazioni affiliate alla National Wrestling Alliance. Nel 1978, il duo and\u00f2 in Giappone a combattere per la International Wrestling Alliance, aggiudicandosiil titolo IWA Tag Team Championship.\nWorld Wrestling Federation.\n1979-1980.\nNel 1979, i Wild Samoans entrarono nella World Wide Wrestling Federation, dove venne loro associato il manager Captain Lou Albano. La \"selvaggia\" natura dei due fratelli samoani, venne amplificata per costruire la loro gimmick da indigeni samoani selvaggi e pericolosi (si esprimevano solo con grugniti incomprensibili e mangiavano pesce crudo in diretta durante le interviste). In questo primo periodo in WWWF, i Wild Samoans vinsero il WWWF World Tag Team Championship per la prima volta. Uscirono dalla compagnia nel 1980.\n1982-1995.\nSi trasferirono quindi nella Mid-South Wrestling e nella Jim Crockett Promotions, prima di tornare in WWWF (nel frattempo rinominata WWF) nel 1983 e riconquistare le cinture WWF World Tag Team Championship. Quando Sika si infortun\u00f2, nel tag team venne sostituito dal figlio di Afa, Samu. Il trio rimase in WWF fino al 1984. Afa Anoa'i sarebbe poi tornato da solo nella federazione per la terza volta nel 1992, in qualit\u00e0 di manager e partner di coppia occasionale dei The Headshrinkers (Samu &amp; Fatu). Lott\u00f2 nel suo ultimo match il 22 maggio 1994, combattendo insieme agli Headshrinkers sconfiggendo i The Quebecers e Johnny Polo. Anoa'i lasci\u00f2 la WWF nel 1995.\nCarriera successiva.\nDopo aver lasciato la WWF, inizi\u00f2 ad occuparsi dell'allenamento di giovani talenti nel suo Wild Samoan Training Facility Center, fondato insieme al fratello Sika. Il 31 marzo 2007, i Wild Samoans furono introdotti nella WWE Hall of Fame.\nCuriosit\u00e0.\nHa recitato nell'episodio \"By Hoocker By Croock\" (3x20) della serie TV \"Miami Vice\" (1987)."}
{"id": "5403417", "revid": "729019", "url": "https://it.wikipedia.org/wiki?curid=5403417", "title": "MindTrap", "text": "MindTrap \u00e8 una serie di giochi di pensiero laterale realizzati in Canada, \u00e8 il prodotto principale della MindTrap Games.\nIl regolamento \u00e8 molto semplice: alternativamente, un giocatore (o una squadra) pone un enigma, stampato su una delle apposite carte, all'altro giocatore (o squadra). La risposta alla stessa \u00e8 stampata sul retro della carta e pu\u00f2 essere letta dallo sfidante. Se il giocatore (o la squadra) sfidato/a risponde correttamente, tira un dado a sei facce (di cui tre con valore 1, due con valore 2, una con valore 3) e avanza del corrispondente numero di caselle su un percorso prestampato. \u00c8 possibile assegnare anche una quantit\u00e0 di tempo massimo per rispondere alla domanda. Dopodich\u00e9, i ruoli si invertono. \u00c8 possibile decidere il giocatore iniziale con un normale tiro di dado.\nLa vittoria \u00e8 assegnata al giocatore o alla squadra che raggiunge l'ultima casella.\nAlcune carte presentano un piccolo rombo nero, che significa la possibilit\u00e0, da parte dello sfidato, di porre domande a risposta chiusa (s\u00ec/no) come aiuto per la risposta.\nIl gioco originale contiene solo domande di pensiero laterale o logico; le successive edizioni contengono anche quesiti di logica grafica.\nLe domande presentano spesso uno scenario molto ampio, per distrarre il giocatore dal problema vero e proprio, fornire falsi indizi, deviarlo dalla corretta soluzione, specialmente se semplice e banale. Qualche domanda prevede la presenza di un'immagine.\nMoltissimi scenari presentano alcuni personaggi ricorrenti, dai nomi buffi e che identificano immediatamente il ruolo del personaggio e il tipo di enigma che va a presentarsi: i pi\u00f9 frequenti sono il Tenente Tenebra, che deve risolvere casi di assassinii, truffe o furti che includono personaggi come Arturo Ambiguo o Tot\u00f2 Cicchetto; il Mago Sparisco, che propone la risoluzione di trucchetti di prestidigitazione; il signor Ardi Mentoso, i cui enigmi hanno sempre a che fare con la matematica; Gigi Fanfarone, che racconta spesso bugie; l'albergo Picche-Fiori, in cui si svolgono molte delle situazioni narrate.\nLe domande sono scritte in inglese-canadese, con terminologia e accenti canadesi: questo in genere crea problemi nelle traduzioni in altre lingue."}
{"id": "5403420", "revid": "354397", "url": "https://it.wikipedia.org/wiki?curid=5403420", "title": "Beta eliminazione dell'idrogeno", "text": "Con il termine beta eliminazione dell'idrogeno, o anche pi\u00f9 semplicemente beta eliminazione o \u03b2 eliminazione, in chimica organometallica si intende la reazione di eliminazione in cui un metallo alchile \u00e8 trasformato in un alchene coordinato ad un metallo idruro. Perch\u00e9 la reazione sia possibile occorre che il carbonio in \u03b2 rispetto al metallo abbia un idrogeno, che sul metallo sia presente un sito di coordinazione libero in \"cis\" rispetto al gruppo alchilico, e che sia possibile ottenere un arrangiamento abbastanza planare del frammento M\u2013C(\u03b1)\u2013C(\u03b2)\u2013H in modo da avvicinare al metallo l'idrogeno che viene trasferito (vedi figura).\nLa beta eliminazione \u00e8 la reazione inversa della inserzione migratoria di un'olefina, e costituisce il pi\u00f9 comune processo di decomposizione dei metallo alchili. \nEsistono varie strategie per impedire le reazioni di beta eliminazione. La pi\u00f9 comune \u00e8 utilizzare leganti alchilici senza idrogeni in beta; a tale scopo sono comunemente impiegati i gruppi metile e neopentile. Leganti molto ingombranti come il \"ter\"-butile e il trimetilsilile (Me3Si\u2212) possono impedire all'idrogeno di avvicinarsi a una configurazione complanare con il metallo e gli atomi di carbonio \u03b1 e \u03b2. La beta eliminazione \u00e8 impossibile o molto difficile se non \u00e8 disponibile un sito di coordinazione libero sul metallo, come quando il complesso \u00e8 gi\u00e0 a 18 elettroni. La beta eliminazione \u00e8 inibita anche quando si andrebbe a produrre un alchene tensionato; questo caso \u00e8 illustrato dalla stabilit\u00e0 dei complessi contenenti il legante norbornile:"}
{"id": "5403425", "revid": "729019", "url": "https://it.wikipedia.org/wiki?curid=5403425", "title": "Associazione Calcio Ravenna 1940-1941", "text": "Questa pagina raccoglie le informazioni riguardanti l'Associazione Calcio Ravenna nelle competizioni ufficiali della stagione 1940-1941."}
{"id": "5403453", "revid": "300067", "url": "https://it.wikipedia.org/wiki?curid=5403453", "title": "Sim Bhullar", "text": "\u00c8 il primo giocatore di origine indiana ad aver giocato nella NBA. Con l'imponente altezza di 226\u00a0cm (7'5\"), \u00e8 il sesto giocatore pi\u00f9 alto nella storia della NBA, a pari merito con Chuck Nevitt e Pavel Podkol'zin.\nCarriera.\nHigh school.\nNato a Toronto, Bhullar \u00e8 cresciuto nella vicina Brampton e ha frequentato la Father Henry Carr Catholic Secondary School a Etobicoke (Toronto) prima di trasferirsi a Saltsburg in Pennsylvania dove frequenta la scuola Kiski per l'anno scolastico 2009-10.\nQuell'anno, Bhullar ha una media di una tripla-doppia con 16 punti, 14 rimbalzi e 8 stoppate a partita. Alla FIBA Americas Under 18 del torneo, nell'estate del 2010, Bhullar ha impressionato per le sue dimensioni e le notevoli prestazioni.\nAlla fine di novembre 2010, nel bel mezzo della stagione di pallacanestro, Bhullar si ritira dal Kiski e si trasferisce alla Huntington Prep School in West Virginia. Al Huntington, Bhullar migliora la propria condizione fisica perdendo peso: da 367 libbre (166\u00a0kg) a 330 libbre (150\u00a0kg).\nProfessionista.\nNon \u00e8 stato scelto da nessuna squadra nel Draft NBA 2014; successivamente ha vinto la Summer League di Las Vegas con i Sacramento Kings. Nel corso della stagione ha giocato nei Reno Bighorns, con cui in 39 partite (17 in quintetto base) ha tenuto medie di 10,3 punti, 8,8 rimbalzi e 3,9 stoppate in 25,8 minuti di media a partita. Nella parte finale della stagione ha poi firmato un contratto da 10 giorni con i Kings, diventando cos\u00ec il primo giocatore di origine indiana a giocare nella NBA. Nella sua breve esperienza con la squadra californiana ha collezionato 3 spezzoni di partita per complessivi 3 minuti di gioco, segnando in totale 2 punti e catturando un rimbalzo. Dopo aver giocato per un altro anno in NBDL con la neonata franchigia dei Raptors 905 (affiliati ai canadesi Toronto Raptors) nell'estate del 2016 si trasferisce ai Dacin Tigers, con cui gioca nel campionato del Taiwan.\nNazionale.\nHa disputato i Mondiali Under-19 2011 con il Canada."}
{"id": "5403457", "revid": "446353", "url": "https://it.wikipedia.org/wiki?curid=5403457", "title": "Filippo Castelli (architetto)", "text": "Biografia.\nFiglio dell'ingegnere e architetto Giuseppe, studi\u00f2 dapprima a Torino, poi si trasfer\u00ec a Roma nel 1757 da Paolo Posi, che lo inizi\u00f2 al tipico stile misto tra il tardo-barocco e il neoclassico.\n\u00c8 attestato un suo ritorno a Torino intorno al 1762, quando firm\u00f2 i disegni della chiesa interna del nascente complesso ospedaliero San Giovanni Battista (Molinette), pi\u00f9 gli abbellimenti del Palazzo Solaro del Borgo in piazza San Carlo (1770); in seguito, anche gli abbellimenti esterni e interni del Palazzo Roero di Guarene, sito in Piazza Carlina.\nFuori citt\u00e0, in Piemonte, opere famose furono la chiesa di San Lorenzo di Livorno Ferraris (VC), il campanile di Cigliano (VC), la chiesa di San Michele a Cavagli\u00e0 (BI) (1786), la chiesa di San Martino di Azeglio (TO) (1786-1770). In questi ultimi anni, si occup\u00f2 inoltre di progettare la chiesa di San Francesco a Moncalieri, di ampliare il lato nord del Palazzo Civico di Torino, pi\u00f9 altri progetti di abbellimenti di altri edifici, solo ipoteticamente attribuibili a lui. \u00c8 incerta la data e l'anno della sua morte."}
{"id": "5403460", "revid": "88740", "url": "https://it.wikipedia.org/wiki?curid=5403460", "title": "Galloni", "text": ""}
{"id": "5403463", "revid": "123225015", "url": "https://it.wikipedia.org/wiki?curid=5403463", "title": "Ignacio F. Iquino", "text": "Biografia.\nFiglio di un compositore e di un'attrice, inizia la carriera come fotografo, per poi passare dietro la macchina da presa gi\u00e0 nel 1933.\nNegli anni quaranta si dedica principalmente alla commedia, mentre nel 1950 dirige \"Brigada criminal\", raro esempio di noir spagnolo che pone le basi del genere in Catalogna. \"Il Giuda\" (\"El Judas\", 1952) viene invece ricordato per essere il primo film girato in catalano dopo la Guerra Civile. \"Buen viaje, Pablo\" (1959), interpretato da Ettore Manni, \u00e8 un'attenta vivisezione della societ\u00e0 franchista dell'epoca.\nNegli anni sessanta ha inizio il suo declino: Iquino si cimenta sempre pi\u00f9 con il cinema commerciale dirigendo spaghetti western e modesti film d'avventura.\nNegli anni settanta, gli anni del destape, quando la censura spagnola ha ormai allentato la presa, Iquino realizza opere di exploitation di buon successo che trattano tematiche quali l'aborto (\"Aborto criminal\", 1973) o la prostituzione giovanile (\"Las que empiezan a los quince a\u00f1os\", 1978), per poi dedicarsi al cinema erotico e pornografico con una serie di film spesso interpretati da Andrea Albani. Tra i suoi ultimi film va ricordato l'horror \"Secta siniestra\" (1982), firmato con lo pseudonimo di Steve McCoy."}
{"id": "5403467", "revid": "339392", "url": "https://it.wikipedia.org/wiki?curid=5403467", "title": "Giacobbe di Sarug", "text": ""}
