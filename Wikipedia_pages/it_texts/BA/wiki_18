{"id": "5224125", "revid": "88740", "url": "https://it.wikipedia.org/wiki?curid=5224125", "title": "Societ\u00e0 Romana Tramways Omnibus", "text": "La Societ\u00e0 Romana Tramways Omnibus \u00e8 stata un'impresa esercente servizi di trasporto pubblico a cavalli e a trazione meccanica, attiva a Roma dal 1881 al 1929.\nL'Impresa Romana Omnibus.\nQuando Roma diventa capitale del Regno d'Italia la situazione della citt\u00e0 \u00e8 quella riassunta nei dati dell'ultimo censimento del 1868, i cui dati erano sostanzialmente analoghi a quello del 1855.\nA diventare capitale \u00e8 una citt\u00e0 ben lontana dal possedere le qualit\u00e0 di una moderna metropoli europea. Storia, arte, ruderi e tradizioni sono presenti a volont\u00e0, ma non vi \u00e8 traccia di una borghesia liberale che possa svolgere il ruolo di classe dirigente. La nobilt\u00e0, orfana dei propri possedimenti feudali, \u00e8 bigotta ed ignorante, il clero vive delle rendite dei beni ecclesiastici, il popolo \u00e8 abbandonato alla propria miseria e i briganti spadroneggiano appena fuori dalla cinta delle mura, su terreni in gran parte infestati dalle paludi. L'economia \u00e8 ancora quella di tipo feudale (le banche sono solo casseforti, il danaro \u00e8 custodito senza contropartita di interessi), non esiste la rendita fondiaria e nessun'industria nel senso moderno del termine. La forte concentrazione della propriet\u00e0 terriera in poco pi\u00f9 di 400 soggetti (perlopi\u00f9 famiglie feudali dell'ex Stato Pontificio), limita l'azione del governo italiano, a corto di risorse per il riassetto della citt\u00e0, a una totale soggezione a quella che da subito inizia a costituirsi come una vera e propria lobby, chiamata in tempi pi\u00f9 recenti finanza cattolica.\nI servizi di trasporto, esercitati con carrozze a noleggio (antenate dei moderni taxi), e omnibus (antenati dei moderni autobus), sono suddivisi in una miriade di piccole realt\u00e0 a gestione familiare o quasi, la cui ricchezza sono uno o due veicoli e, in media, quattro cavalli. Gli omnibus, in particolare, non hanno orari, ma partono solo quando c'\u00e8 a bordo un conveniente numero di viaggiatori tra le 7 del mattino e le 8, raramente le 9, di sera. Come le carrozze pubbliche hanno una serie di stazionamenti individuati nelle maggiori piazze, ma al contrario di queste ultime effettuano itinerari fissi, stabiliti dall'Autorit\u00e0 di pubblica sicurezza come la tariffa unica del biglietto, diretti verso le stazioni della ferrovia, gli alberghi, le locande e piazza San Pietro. Tutti i veicoli ippotrainati, sia pubblici che privati, devono procedere al passo nella maggior parte delle strette strade dell'epoca, i soli veicoli pubblici possono procedere al piccolo trotto nelle strade autorizzate e devono obbligatoriamente tornare alla stazione di appartenenza a servizio espletato, con la sola facolt\u00e0 di raccogliere eventuali utenti lungo tale percorso.\nIl nuovo consiglio comunale, su indicazione del consigliere (e futuro senatore), Vincenzo Tittoni affida il riassetto del settore a Francesco Marini, un possidente di Alfonsine che in previsione dei mutamenti politici \u00e8 sceso a Roma con la famiglia nel 1866 per avviare l'attivit\u00e0 di negoziante di vetture. Il Marini esercita la linea omnibus San Pietro-San Giovanni, l'unica al momento ad orario fisso, e promuove una sorta di associazione temporanea di imprese dell'epoca, unendo la gran parte degli esercenti sotto la sigla dell'Impresa Romana degli Omnibus. Al progetto prendono parte le imprese pi\u00f9 importanti del settore (Gaspare Ciocca, Francesco e Gaspare Fedeli, Giovanni Muzi), al punto che a restarne fuori \u00e8 solo un pugno di ostinati, che fanno comunque comodo per invocare il rispetto della normativa sulla libert\u00e0 delle industrie.\nLe prime linee tranviarie.\nL'impresa di Marini assume entro il 1876 il quasi totale controllo della rete degli omnibus.\nL'anno successivo fa la sua prima apparizione l'omnibus su rotaia, detto modello-tram, la cui prima linea \u00e8 attivata sulla via Flaminia da piazza del Popolo a Ponte Milvio. Concessionario \u00e8 Ernesto Emanuele Oblieght, ricco imprenditore dei giornali che ha acquistato oltre dei terreni circostanti il tratto urbano della Flaminia. L'esercizio \u00e8 affidato alla \"Societ\u00e0 Anonima dei Tramways e delle Ferrovie Economiche di Roma, Milano e Bologna\" (\"STFE\"), detta \"Belga\", fondata nel 1877 e che nel 1889 cambia nome in \"Societ\u00e0 per le tramvie e le ferrovie economiche di Roma, Milano e Bologna\" (\"TFE\"), e che ha in costruzione la tranvia Roma-Tivoli e la ferrovia Milano-Saronno. Questa societ\u00e0 fa capo alla Nouvelle Banque d'Union di Bruxelles (il cui amministratore delegato, Maurice Le Tellier, la presiede), e di li a tre anni partecipa ad . Mentre a Liegi viene fondata la Soci\u00e9t\u00e9 Anonyme d'Entreprise Generale de Travaux (la quale acquista la maggioranza della societ\u00e0 e destina due dei cinque milioni di franchi del suo capitale agli investimenti italiani), a Roma la nobilt\u00e0 papalina, con in testa i principi Sigismondo Giustiniano Bandini e Francesco Borghese, fonda su disposizione di Leone XIII il Banco di Roma.\nNel campo delle linee tranviarie Oblieght fonda nello stesso anno l'Impresa Tramways con un finanziamento della Societ\u00e9 d'Entreprise e ottiene la concessione delle due linee dalla stazione Termini per via Nazionale e piazza Venezia e per via Merulana fino a San Giovanni. Un'ulteriore societ\u00e0, denominata Impresa dei Trasporti di San Paolo, \u00e8 invece fondata da Giovanbattista Marotti, titolare della concessione per la costruzione del quartiere industriale di Testaccio e presidente della Societ\u00e0 anonima Marotti-Frontini finanziariamente garantita dal banchiere torinese Ulrich Geisser: al Marotti, sceso a Roma per attuare le mire speculative di Banca Tiberina e Banco di Sconto e Sete \u00e8 concessa la linea Bocca della Verit\u00e0, via Marmorata, via Ostiense, Basilica di San Paolo e l'esclusiva per tutti i servizi su rotaia necessari al Mattatoio di Testaccio e ad altre realt\u00e0 industriali poi non costruite.\nCon il controllo quasi totale degli omnibus e totale dei tram Francesco Marini d\u00e0 il via alla fondazione della Societ\u00e0 Romana Omnibus, dalla quale le linee tranviarie sono tenute al momento fuori per alcune manifestazioni contrarie della lobby dei vetturini romani. Non \u00e8 qui chiaro se venga fondata ex novo o tramite il riscatto di una societ\u00e0 legalmente costituita nel 1871 da quattro imprenditori dei trasporti, denominata \"Societ\u00e0 Anonima Romana degli Omnibus\", di cui non era mai stato versato il capitale sociale ed alla quale fu invece preferita l'impresa di Marini. Certo \u00e8 che la neonata societ\u00e0 deve fronteggiare numerose istanze contrarie per il predominio che intende esercitare, istanze che si basano sulla legge del 1865 sui lavori pubblici che garantisce la libert\u00e0 totale delle industrie contro i monopoli. Il capitale sociale della SRO \u00e8 stabilito in lire aumentabile, come poi si far\u00e0, fino a , del quale il 52% diviso in pari quota tra Banco di Roma e Engetra, il 38% in quote di vario valore tra gli altri azionisti (SFR, Thomson-Houston, Santa Sede), il 10% riservato ai piccoli risparmiatori. Azionista assoluto di maggioranza \u00e8 la Santa Sede, che assomma la quota del banco e la propria.\nLa rifondazione segue di qualche mese il rinnovo della convenzione per gli omnibus all'Impresa, accordata per venti anni nel 1876 e prorogata fino al 1895, e seppure con qualche resistenza, anche per le proteste dei concessionari non associati, la superiore autorit\u00e0 non pu\u00f2 che riconoscere il subentro, consentendo anzi al Comune di accordare un'ulteriore proroga al 1900 per il servizio degli omnibus. La costituzione della SRO non \u00e8 comunque un'operazione semplice. Pi\u00f9 o meno contemporaneamente, infatti, la Giunta Comunale ha avviato una trattativa coi rappresentanti della categoria dei vetturini (gli esercenti di vetture pubbliche da piazza e delle linee omnibus rimaste in esercizio ai singoli privati), che per\u00f2 non recedono dalle loro posizioni, ed anzi si appellano ai principi liberali dell'ordinamento del Regno contro il costituendo regime di monopolio.\nIl Consiglio Comunale deve anzi proporre un ricorso alla Procura del Re contro la seconda sezione del Consiglio di Stato, che dietro pressioni interessate, e contro un parere a sezioni riunite espresso nel 1876 a favore del regolamento municipale, ha impugnato la delibera della giunta che riconosce l'avvenuta trasformazione dell'impresa Romana degli Omnibus nella neo costituita SRO. Il Procuratore Generale, nell'archiviare il procedimento, rinvia il ricorso al Consiglio di Stato dal momento che \u00abnessuna azione \u00e8 proponibile nei confronti dell'azienda detta Societ\u00e0 Romana, poich\u00e9 il presunto monopolio delle linee da alcuni ravvisato \u00e8 conseguenza della maggiore ricchezza della stessa societ\u00e0, che \u00e8 libera di esercitare secondo le proprie possibilit\u00e0 tecniche ed economiche nel pieno rispetto della concorrenza tra le industrie private interessate\u00bb. Il Consiglio di Stato, con un nuovo parere espresso a sezioni riunite, ribadisce che \u00abtrattandosi di una industria affatto speciale, subordinata al permesso di occupare il suolo pubblico, con norme e condizioni coordinate allo scopo d'impedire imbarazzi ed ingombri a danno della circolazione, non sembra il caso d'invocare per il servizio degli omnibus il principio della libert\u00e0 industriale e l'interesse particolare del servizio contro l'interesse generale e prevalente della circolazione libera e sicura, e contro il diritto di tutelarla con norme e cautele necessariamente restrittive\u00bb. Tutte queste vicissitudini rinviano di qualche anno il subentro della societ\u00e0 nelle concessioni delle linee tranviarie. Il relativo contratto \u00e8 stipulato il 20 agosto 1885 e dallo stesso giorno la ragione sociale muta in SRTO per l'aggiunta della parola tramways; la prima concessione ha la durata di quindici anni, nel rispetto delle scadenze al 1900 gi\u00e0 stabilite. Con tale contratto si d\u00e0 il definitivo via libera al monopolio di fatto della rete, che giunger\u00e0 al pieno compimento nel 1903, ma si mette in piedi anche un circolo vizioso legato alla bassa speculazione che il comune fa sul servizio.\nAlla SRTO, infatti, sono gravati i pesanti oneri dei precedenti contratti, stabiliti in un canone annuo fisso di lire per ogni linea, pi\u00f9 una tassa di concessione di 0,25 lire per metro lineare di linea esercitata, da corrispondersi in rate semestrali anticipate di lire (0,25 \u00d7 9200 m totale di rete, per un totale di 6\u00a0000\u00a0+\u00a04\u00a0600\u00a0=\u00a010\u00a0600 lire annue). Se ci\u00f2 non bastasse, l'amministrazione condiziona il suo favore stabilendo una propria partecipazione diretta ai proventi totali dell'esercizio. La percentuale dovuta \u00e8 del 9% calcolata, per\u00f2, sull'incasso lordo della rete: di conseguenza, se la SRTO ha un ricavo ipotetico di un milione di lire, deve dapprima detrarre le dovute al comune per poi procedere alla formazione del bilancio (con il calcolo dei proventi, la somma dell'utile, l'ammortamento del capitale, il dividendo da distribuire agli azionisti), sulla base di lire, dalle quali dovrebbe poi detrarre le ulteriori lire di cui agli oneri prima citati. Questa imposizione oltremodo iniqua, legata alla continua necessit\u00e0 di rastrellare fondi per le casse comunali, sar\u00e0 alla base di un reciproco scambio di favori tra le parti a tutto scapito dei cittadini e del servizio.\nI tram elettrici.\nCon la definitiva concessione alla SRTO il comune non prevede di unificare le due reti tram e omnibus in una gestione amministrativa unica. Agli effetti dei contratti successivi, anzi, la differenziazione si fa sempre pi\u00f9 marcata per i diversi vantaggi che il municipio pu\u00f2 trarre dai due sistemi. Con l'unica eccezione della convenzione del 1892, di fatto, accade che i capitolati per le linee tranviarie, dalle quali \u00e8 possibile trarre il maggior lucro, sono accordati linea per linea, a condizioni sempre diverse. Per gli omnibus, invece, si avvia una fase di proroghe delle condizioni intervenute, in attesa della totale eliminazione gi\u00e0 sancita nel contratto del 1885, che sar\u00e0 poi stabilita al 31 dicembre 1912 dalla fondamentale convenzione del 1892. La proroga al 1912 degli omnibus, peraltro, si traduce in nuovi oneri. Il Comune pretende ed ottiene che la societ\u00e0 effettui il trasporto delle macchine antincendio e dei suini al mattatoio di Testaccio, e da questo alle rivendite. Alla SRTO \u00e8 imposto di fornire i conducenti e i carretti, ma il vero salasso \u00e8 l'obbligo di assumere i garzoni per il trasporto delle carni, che devono coadiuvare i conducenti in ragione di due a carretto. Si pone, inoltre, il problema dei depositi, dal momento che l'unico impianto attrezzato \u00e8 quello di via Flaminia, attivato dall'Impresa Tramways per mancanza di spazio nel deposito di via Cernaia, e ne occorre un altro di capacit\u00e0 possibilmente maggiore, per sostituire le rimesse delle imprese private, sparse ovunque nella citt\u00e0 ed ormai insufficienti. Viene progettato e costruito un grandioso stabilimento fuori da Porta Maggiore, da adibire a deposito e officine. Un primo lotto di terreno di circa \u00a0m\u00b2, acquistato dalla Marotti e Frontini, \u00e8 posto tra il vicolo del Pigneto e la linea ferroviaria Roma-Napoli. Ad esso si aggiunge un piccolo appezzamento di circa 500\u00a0m\u00b2 acquistato dal comm. Luigi Cavallini (futuro presidente), per permettere l'accesso ai locali dalla via Prenestina, mentre successivamente sono acquisiti altri due lotti, sempre dalla Marotti e Frontini, che portano l'area totale disponibile per il nuovo deposito a circa \u00a0m\u00b2. Secondo i calcoli dell'ing. Giuseppe Fucci, capo del servizio tecnico della SRTO, questa dimensione consente il ricovero di omnibus e tram a cavalli per un totale di 200 vetture e 320 cavalli.\nTra il 1885 e il 1889 la societ\u00e0 espone comunque bilanci del tutto insoddisfacenti, con disavanzi che giungono alle lire del 1889. Nella relazione allegata il presidente Marini fa per la prima volta il punto sulla questione della trazione ippica, il cui costo, pi\u00f9 ancora della costruzione del nuovo deposito, \u00e8 all'origine di un passivo totale di circa lire. Viene in modo particolare sottolineato che, a fronte di un totale di lire di proventi totali dell'esercizio (tram e omnibus), ben lire sono per il foraggio, lo stallaggio e la ferratura dei cavalli. Il presidente mette sotto accusa anche i limiti intrinseci dell'omnibus, che all'onere dei cavalli assomma quello del limite delle linee a percorsi non superiori ai , metri, con capacit\u00e0 di trasporto per singola corsa non superiore a 15 persone. \u00c8 in questa situazione che matura, non senza resistenze all'interno della societ\u00e0, l'esperimento della prima elettrificazione tranviaria nazionale col sistema dell'alimentazione in serie delle motrici. L'esercizio tramviario aveva fin dall'inizio dato buoni frutti per la possibilit\u00e0 di trasportare fino a 50 persone con una sola vettura. Eliminando la trazione ippica si prevede di poter aumentare il prodotto delle corse tramviarie fino a 3,35 lire, ma la SRTO si lascia coinvolgere nelle speculazioni del capitano Michelangelo Cattori, esclusivista per l'Italia di un brevetto inglese per l'alimentazione in serie delle motrici. Di questo sistema sono al momento gi\u00e0 noti i fallimenti sia delle sperimentazioni, sia delle applicazioni in pianta stabile attuate negli Stati Uniti (Denver 1885) e in Europa (Northfleet 1888). Il problema nasce dalla pratica impossibilit\u00e0 di applicare il principio dei circuiti di illuminazione con una serie di utilizzatori, quali sono le motrici tranviarie, che agiscono a distanze e con assorbimenti in continua variazione rispetto alla fonte di erogazione. L'idea della societ\u00e0 \u00e8 quella di rendere di pratico utilizzo il sistema (in che modo non \u00e8 mai apparso chiaro), per assicurarsi l'esclusiva italiana del brevetto, detenuto su licenza del The Series Electrical Traction Syndicate Ltd, e trarre profitto dalla sua diffusione.\nIl sistema si rivela un fallimento, con una perdita di oltre due milioni di lire, e sulla conseguente resa dei conti pesano l'eco di uno scandalo milanese della TFE e una grossa crisi finanziaria del Banco di Roma, che a sua volta sta pagando lo scotto di grossi investimenti nell'industria privi di riscontri concreti. Francesco Marini \u00e8 costretto a lasciare la presidenza, e con lui se ne va tutto il primo consiglio di amministrazione, formato in gran parte dagli ex imprenditori che avevano dato vita all'Impresa del 1871. Nuovo presidente \u00e8 Luigi Cavallini, il presidente della sede romana della Banca d'Italia che ha da poco commissariato il Banco di Roma. Direttore Generale \u00e8 nominato il conte Vincenzo Senni, rappresentante italiano della Banque de Paris et des Pays-Bas, a sua volta impegnata nel consorzio che sta dando vita alla Banca Commerciale Italiana, che di li a poco salva il banco sottoscrivendo un grosso aumento di capitale e diventandone di fatto azionista di maggioranza.\nLa SRTO, pur rimanendo formalmente propriet\u00e0 del Banco di Roma, diventa nella realt\u00e0 propriet\u00e0 della BCI. che detiene materialmente i certificati azionari al portatore, e garantisce l'esposizione verso i debiti non onorati dal banco. Le difficolt\u00e0 sono viepi\u00f9 aggravate dalla decisione del Comune di Roma di sostituire i cavalli con la trazione elettrica nell'esercizio tranviario, allo scopo di poter aumentare le entrate della propria partecipazione all'incasso lordo della rete. Avendo la prelazione il comune la offre a una SRTO che non dispone al momento dei capitali necessari, e men che meno in animo di tornare alla trazione elettrica dopo il disastroso esperimento Cattori. Non potendosi permettere il lusso della concorrenza deve giocoforza ricorrere all'emissione di un gran numero di obbligazioni per ottenere dalla banca commerciale un prestito di un milione di lire. Viene anche aumentato il capitale sociale (da a e quindi a ), con l'aumento sottoscritto in gran parte dalla Thomson-Houston, interessata alla forniture elettriche per la linea (che sar\u00e0 poi attivata nel settembre 1895), e per i nuovi tram.\nIl cartello formato da Thomson-Houston, SRTO e TFE, ormai padrone assoluto del campo, vince nel 1898 l'appalto per la costruzione del Traforo di via Milano, da via Nazionale a via del Tritone, una clausola del quale prevede la costruzione di una nuova linea ivi transitante, da San Pietro a San Giovanni, vinta dalla SRTO nel 1900 con un'offerta di . Poich\u00e9 questa nuova linea deve essere raccordata alle Tranvie dei Castelli Romani, di cui si \u00e8 ormai decisa la progettazione, la Thomson-Houston compila un progetto che si avvicina di molto alla rete poi costruita, con un accordo che affida a quest'ultima costruzione e manutenzione, alla TFE l'esercizio e alla SRTO la gestione della San Pietro-San Giovanni e della linea di penetrazione in citt\u00e0 delle linee dei Castelli. Le cose vanno poi diversamente a causa di problemi interni alla SRTO ed esterni della TFE a causa dei disservizi della tranvia Roma-Tivoli. Causa il domicilio straniero della TFE l'assenso alle linee dei Castelli viene condizionato alla costituzione di una societ\u00e0 italiana con sede in Roma, ci\u00f2 che porta alla costituzione della STFER, italiana soltanto di nome essendo la maggioranza del capitale domiciliato in Belgio e in Francia.\nL'esperimento degli autobus.\nCon la Termini-San Silvestro prende il via l'elettrificazione della rete tranviaria, che si completa nel 1904 con l'eliminazione della trazione ippica dalla linea della via Flaminia. Il consolidamento della rete \u00e8 coevo a una progressiva decadenza del servizio. Nei primi anni del novecento il servizio tranviario della SRTO comincia infatti ad apparire scadente come gran parte del suo parco rotabile. I consistenti capitali che la Societ\u00e0 ha investito nell'esperimento della prima elettrificazione tranviaria di Roma, nella costruzione di vari impianti di alimentazione elettrica alternativi al filo aereo, ed ancora la compartecipazione all'appalto per la costruzione del tunnel di via Milano, non hanno prodotto alcun utile significativo, ed anzi la situazione economica appare sempre pi\u00f9 compromessa dai debiti contratti col sistema bancario. A farne le spese sono naturalmente le tariffe. A Roma il costo del biglietto \u00e8 infatti molto pi\u00f9 alto che in qualunque altra citt\u00e0 italiana: si pagano dai 15 ai 20 centesimi, a volte anche cifre maggiori, contro una media nazionale che non supera i 10 centesimi, e questo non per semplice lucro della Romana. Il problema nasce dalla natura dei rapporti con il Comune di Roma, regolati dalle convenzioni cui si \u00e8 accennato precedentemente, ed in particolare dalle clausole che consentono all'Amministrazione di imporre cambiamenti nel sistema di alimentazione o modificazioni alla rete a spese esclusive della societ\u00e0.\nA rete tranviaria completamente elettrificata, peraltro, la SRTO deve onorare l'impegno di eliminare del tutto la trazione ippica, cessando l'esercizio delle residue linee di omnibus. A tal proposito vige una clausola di una convenzione aggiuntiva sottoscritta nel 1897; \u00abAprendosi all'esercizio una linea di Tramways sar\u00e0 abolita la corrispondente linea di Omnibus della Societ\u00e0 contraente. Completata poi la rete dei Tramways, o anche prima se il Municipio lo giudicher\u00e0 opportuno, si proceder\u00e0, d'accordo con la Societ\u00e0, ad una revisione delle linee di Omnibus non abolite, per coordinarne gli itinerari col servizio dei Tramways e in relazione ai bisogno del pubblico\u00bb.\nLa societ\u00e0 deve eliminare quanto rimane degli omnibus a cavalli, la cui concessione scade il 22 dicembre 1912 senza possibilit\u00e0 di proroga ma in luogo di studiare ampliamenti della rete tranviaria su percorsi in gran parte inadatti alla posa del binario, decide di sperimentare l'esercizio di vetture autobus, assumendo una partecipazione nella Societ\u00e0 romana per l\u2019esercizio e la costruzione di veicoli automobili ed affini, emettendo obbligazioni da 250 lire sottoscritte per gran parte dalla BCI.\nSono impiegate quattro vetture, tutte di costruttori stranieri, con due carrozzerie fornite a prezzo di favore dalle imprese Tabanelli e Nobili, eventualmente interessate a costruirle in pianta stabile. Come pure si evince dalle foto riprodotte a lato il tipico veicolo dell'epoca \u00e8 un antenato rudimentale dell'autobus vero e proprio. I suoi costi di gestione oltremodo alti, in particolare per la benzina (65 litri per 100\u00a0km ad un prezzo equivalente a circa 6 euro al litro attuali) e il continuo ricambio degli pneumatici (1500 lire per un treno di sei gomme, il cui ricambio \u00e8 praticamente quotidiano in barba alle garanzie del fornitore), portano ad un rapido abbandono di tale esercizio, effettuato in pianta stabile su tre itinerari dal 1907 al 1910, con un ulteriore gravame di debiti sui gi\u00e0 incerti bilanci della societ\u00e0 (tra i quali quasi due milioni di lire per debiti contratti coi fornitori di carburante e ricambi onorati con difficolt\u00e0 nel 1914).\nLa municipalizzazione della rete.\nSommando alle obbligazioni ora citate l'emissione di quelle che hanno finanziato la tranvia Termini-San Silvestro e tre emissioni straordinarie seguite alla vittoria dell'appalto del traforo (circa ), la SRTO si trova nel 1910 ad onorare circa due milioni di lire di interessi su un fatturato totale che supera di poco i cinque. L'andamento economico societario, tuttavia, prospera grazie ai privilegi del monopolio. La cessazione della trazione ippica avrebbe dovuto infatti portare a una riduzione delle tariffe, ci\u00f2 che per\u00f2 non avviene. La riduzione avrebbe comportato un aumento dei viaggiatori trasportati e la societ\u00e0 non pu\u00f2 permetterselo, dal momento che ai maggiori introiti corrisponderebbero nuove imposizioni vessatorie da parte del comune. D'altra parte, anche volendo non \u00e8 possibile aumentare la capacit\u00e0 di trasporto dalla rete, poich\u00e9 le vetture in uso (dotate di un freno manuale azionato a forza di braccia del conducente), non sono adatte al traino di rimorchi per le disposizioni meccaniche ed elettriche antiquate, come l'incidente della vettura 310 pu\u00f2 far capire.\nIl comune, incalzato dalla stampa, dai reclami dei cittadini e, prima ancora, dall'opposizione di sinistra guidata da Ernesto Nathan fin dal 1895, dopo aver temporeggiato per mesi (avendo chiuso ben pi\u00f9 di un occhio sulle mancanze della romana, naturalmente perch\u00e9 il suo primo interesse erano le rendite del servizio), si trova costretto ad inviare alla societ\u00e0 un richiamo ufficiale da parte dell'Ufficio Tecnologico comunale, datato 1 gennaio 1906:\nLa societ\u00e0 reagisce sdegnata, difende la superiorit\u00e0 dei suoi sistemi ed accusa il comune di essersi fatto portavoce della stampa progressista, dimentico delle migliaia di obbligazioni ancora circolanti emesse per sua imposizione. Facendo leva sul ruolo avuto nello sviluppo della rete (e quindi della citt\u00e0), minaccia ricorsi contro qualsiasi azione mirata ad attentare al suo monopolio sulla rete, dichiarando che un qualsiasi altro concessionario \u00abnon potrebbe altrimenti provvedere ai bisogni della capitale con la stessa cura, messa a punto in tanti anni di amorevole dedizione\u00bb. Per dare un colpo al cerchio e uno alla botte la Giunta Comunale bandisce una gara per aggiudicare l'ampliamento della rete, chiusa il 31 dicembre 1906. Le proposte sono numerose, partecipa ovviamente anche la SRTO, ma nessuna viene accettata per l'esosit\u00e0 delle condizioni richieste. Riferendo al Consiglio Comunale l'assessore ai servizi tecnologici fa presente che da questo punto di vista le societ\u00e0 private sono tutte uguali, tutte legate al profitto prima che al bene del servizio, e per la prima volta un esponente della maggioranza accenna alla possibilit\u00e0 di far ricorso alle legge n. 103 del 1903 per la municipalizzazione dei pubblici servizi. La Romana, a sua volta, pur sostenendo che il freno a mano vale quanto quello ad aria, fa costruire dalla Ringhoffer di Praga dieci motrici pi\u00f9 moderne. Sono dotate di freno ad aria ed elettrico, di pattini elettromagnetici per la frenatura di emergenza e di sedili ribaltabili, con la cassa che poggia sul truck a mezzo di molle a balestra, a tutto vantaggio della stabilit\u00e0.\nL'idea della municipalizzazione, pi\u00f9 volte ventilata, spesso usata come arma di ricatto per ricondurre la SRTO al rispetto dei contratti si traduce in realt\u00e0 con la schiacciante vittoria del Blocco del Popolo capeggiato da Ernesto Nathan, che nel suo programma ha espressamente annunciato la municipalizzazione del servizio tranviario e della rete elettrica. Della giunta \u201cbloccarda\u201d \u00e8 chiamato a far parte Giovanni Montemartini, il teorico delle municipalizzazioni per antonomasia, nuovo assessore ai servizi tecnologici. Il suo programma lo ha gi\u00e0 messo nero su bianco da tempo e prevede \u00abla creazione di un sistema di concorrenza. E non si intenda l'espressione nel senso di creare alcune linee concorrenti ad alcune altre linee della societ\u00e0 concessionaria. Quando di fronte alla societ\u00e0 concessionaria possiamo contare su un sistema tramviario gi\u00e0 pronto, gi\u00e0 in funzione, che pu\u00f2 assumersi i futuri sviluppi delle linee redditizie, che pu\u00f2 sottentrare sulle linee provvisoriamente concesse alla societ\u00e0, che pu\u00f2 giovarsi di tutti i vantaggi contestuali che resterebbero lettera morta, senza la effettiva possibilit\u00e0 di tradurli molto, quando possiamo disporre di un tale sistema abbiamo creata la vera forza concorrente che molesta e limita immediatamente le concessioni avvenute.\u00bb\nPer Montemartini il punto da affrontare con maggior prudenza \u00e8 quello del riscatto, perch\u00e9 \u00abnelle condizioni attuali, in cui la societ\u00e0 tramviaria si presenta come una societ\u00e0 monopolista, che ha raggiunto nell'impiego del proprio capitale di impianto e di esercizio redditi tali che rappresentano i punti pi\u00f9 raffinati del monopolio [...] costituirebbe un vero regalo alla societ\u00e0, il pagamento non di un impianto industriale, ma di un monopolio [derivante] dalla concessione senza il corrispettivo dei vantaggi economici inerenti ad un vero e proprio impianto industriale\u00bb\nL'idea \u00e8 quella di spingere la SRTO a cedere la propria rete attraverso un accordo che eviti di dover pagare i cosiddetti lucri cessati. Il Comune, merc\u00e9 i vincoli contrattuali in corso, dovrebbe infatti onorare il riscatto al valore di mercato, deducendo una quota di deperimento per impianti e rotabili, ma dovrebbe anche cedere a chiss\u00e0 quali pretese per la revoca anzitempo delle concessioni. Nulla impedirebbe alla Romana di accampare diritti veri o presunti di mancato ammortamento del proprio capitale industriale, che non potrebbero quantificarsi se non a prezzo di un lungo contenzioso legale, per poi ottenere, tirate le somme, il valore reale, a moneta corrente, di materiale antiquato ed attrezzature malridotte. Non potendo reggere in alcun modo la concorrenza delle linee municipali, specie sul fronte delle tariffe, la societ\u00e0 corre ai ripari approntando una serie di ricorsi presentati da vari personaggi e con una citazione del comune in tribunale, che hanno l'effetto di ritardare ma non bloccare l'attivazione della rete tranviaria municipale, che prende il via il 21 marzo 1911 con l'attivit\u00e0 dell'appositamente fondata Azienda Autonoma Tramviaria Municipale.\nIl servizio municipale prende il via con grande successo di pubblico, seppure con diversi ritardi e qualche inconveniente. Per motivi che i documenti disponibili non dicono la costruzione del deposito \u201cPorta Salaria\u201d in piazza Caprera \u00e8 stata rinviata e in fretta e furia si \u00e8 dovuto ripiegare per un impianto provvisorio a piazza S. Croce, a ridosso delle mura Aureliane, peraltro ben lungi dall'essere completato. Le 35 vetture vanno soggette ad alcuni inconvenienti all'apparato frenante, anch'essi non meglio precisati ma che dovrebbero essere all'origine dell'impossibilit\u00e0 di trainare i 12 rimorchi, tenuti fermi nell'area ancora scoperta del deposito con problemi per l'esposizione alle intemperie. A salvare la situazione sono i conti del primo consuntivo. I ricorsi fatti presentare dalla SRTO, che prevedevano esagerata la previsione di un ricavo di 0,55 lire per\u00a0km/vettura sono sconfessati da un introito di 0,80 lire per i primi mesi, ridotto a 0,72 con l'immissione in servizio di ulteriori vetture, l'esercizio dei rimorchi e l'introduzione dei primi abbonamenti. Il pieno successo tecnico ed economico del servizio municipale, peraltro, si ravvisa in una certa inquietudine che traspare nella relazione allegata al bilancio SRTO per il 1911, chiuso con un incasso totale di lire, del quale risultano quale compartecipazione del comune sugli utili lordi. A conti fatti i primi nove mesi di concorrenza municipale consentono la distribuzione di dividendi totali per circa lire. L'utile netto risulta di lire, e \u00abla tendenza alla riduzione del traffico su alcune linee, particolarmente la 13 e la 18, porta a ritenere che gi\u00e0 con l'esercizio in corso potranno vanificarsi gli sforzi compiuti per recuperare le passivit\u00e0 accumulate per le pretese vantate dal Municipio negli scorsi anni\u00bb. Da parte sua l'ATM per una popolazione di abitanti dichiara di aver trasportato viaggiatori, con una media di 19 viaggi per abitante e un utile totale di lire\u00bb.\nLa reazione della SRTO.\nIl successo di pubblico va a tutto scapito delle linee sociali 8, 9, 13, 14 e 18, con punte massime sulle linee in partenza da piazza San Silvestro, il cui itinerario per via della Mercede, via Capo Le Case, via Francesco Crispi \u00e8 contiguo a quello municipale di via del Tritone, via San Basilio, via Piemonte. Pi\u00f9 contenute, ma non per questo meno gravi, sono le perdite che si registrano sulle linee 10, 12 e 16 per la preferenza accordata dai cittadini alla linea di S. Croce. Per la SRTO, gi\u00e0 oberata da pesanti interessi passivi, la situazione si fa difficile a causa di un pericoloso ribasso in borsa che ha, come logica conseguenza, problemi con le aperture di credito.\nL'affluenza superiore alle migliori aspettative costringe Comune a AATM ad anticipare i tempi dell'ulteriore ampliamento della rete e del parco rotabile. C'\u00e8 in programma il servizio per le esposizioni etnografica di piazza d'Armi ed artistica di Valle Giulia (celebrative del cinquantenario dell'unit\u00e0 d'Italia), ma si rende anche necessario sussidiare la linea III largo Chigi-S. Croce a causa di problemi di esercizio sulla pendenza di via Quattro Fontane. Le 35 vetture municipali, che viaggiano forzatamente isolate, mal si prestano a soddisfare esigenze di traffico sempre maggiori. Viene quindi accelerata la costruzione di ulteriori 20 vetture ed altrettanti rimorchi, che possono entrare in servizio tra luglio e settembre del 1911, ma i collegamenti per le esposizioni non possono essere assicurati dalla sola ATM. Quest'ultima si limita ad esercitare due linee, da piazza Colonna a Valle Giulia e dalla stazione Termini a piazza d'Armi. Il grosso del servizio, per un totale di quattro linee su sei, \u00e8 giocoforza concesso alla SRTO, che in tale occasione mette per la prima volta in circolazione i rimorchi a terrazzini appena acquistati al traino delle vetture Westinghouse entrate in servizio a partire dal 1908 e costruite sullo schema dei tram Ringhoffer.\nIl servizio si svolge regolarmente con le vetture dell'una che percorrono gli impianti dell'altra senza inconvenienti degni di nota. Questa inedita sinergia sembra dover preludere ad un miglioramento dei rapporti. Una conferma viene dall'attivazione della prima linea municipale sussidiaria, attivata dal 2 marzo 1912 da piazza Colonna con percorso allungato verso la stazione Termini, l'uso dei binari SRTO fino a via Carlo Alberto e ritorno sul normale itinerario municipale da piazza Vittorio per via Conte Verde. Le fonti consultate non accennano ad alcuna trattativa, n\u00e9 alle assurde pretese che la societ\u00e0 di solito avanza perfino per rispettare i contratti. Se questa rinnovata intesa c'\u00e8 stata non pu\u00f2 che essere legata all'ampliamento della rete municipale verso i \u00abpopolari quartieri di Prati di Castello e Porta Trionfale, i cui abitanti, sia a mezzo della stampa e sia a mezzo dei comitati rionali di miglioramento, facevano pervenire al Municipio insistenti reclami per aver adeguate linee tramviarie\u00bb. La societ\u00e0 teme infatti l'attivazione di una nuova linea da piazza Indipendenza alla Barriera Trionfale, deliberata dal Consiglio Comunale nelle sedute 29/31 luglio 1911, che andrebbe a tutto scapito di quanto ancora rimane proficuo del suo servizio, in particolare delle linee 14 e 18 (la cui concessione provvisoria sarebbe ritirata), 4, 7 e 16.\nLa nuova linea porterebbe a compimento il piano comunale di attuare un regime di concorrenza intollerabile per le linee sociali, al punto che la SRTO sarebbe costretta a cedere, come previsto, la propria rete centrale entro la fine del 1914. Per fermarla presenta un ricorso al Tribunale e si fa forza di una petizione dei commercianti di via dei Condotti, uniti in un comitato contro la posa dei binari nell'omonima via. Il vero scopo della Romana \u00e8 ottenere la stabilit\u00e0 contrattuale per la linea 14, ma sta anche approfittando di una prescrizione relativa alla deviazione della linea municipale per via del Babuino, piazza del Popolo, ponte Margherita; se ottiene il suo scopo la comunanza di capilinea e la sovrapposizione d'itinerario con 14 e 16 bloccherebbero in via definitiva il piano del Comune. La Giunta strappa al Consiglio (sedute del 3 e 10 maggio), una non facile ratifica per la sola linea 14, ufficialmente per il primario interesse dei cittadini, in realt\u00e0 per accollare alla societ\u00e0 la spesa di un doppio binario che potr\u00e0 poi usare in virt\u00f9 dei contratti in vigore, ma l'idea di favorire il progetto in base a una riduzione di spesa \u00e8 vanificata dalla citata petizione dei commercianti di via dei Condotti, presentata il 23 maggio.\nLe modifiche entrano in vigore il 4 luglio, col nuovo impianto ancora da completare ed un capolinea provvisorio all'angolo tra via Leone IV e via A. Doria. Con un atto del tutto arbitrario la SRTO vi attesta entrambe le linee, e a nulla valgono le proteste del comune. La decisione della SRTO \u00e8 avallata dall'autorit\u00e0 superiore poich\u00e9 l'itinerario del 7 consente di sopprimere una delle ultime linee di omnibus, la piazza Montanara-Barriera Trionfale, la cui concessione andrebbe comunque in scadenza con la fine dell'anno. Il Comune \u00e8 costretto ad incassare la sconfitta e deve anche rimangiarsi la revoca della linea 14, il cui servizio modificato comporta un notevole aumento di profitto; per non darla del tutto vinta alla Romana esercita per\u00f2 la facolt\u00e0 di mantenere il regime della concessione provvisoria, riservandosi quindi la possibilit\u00e0 di farla sopprimere con deliberazione del Consiglio Comunale.\nLa prima guerra mondiale.\nNel 1913 la societ\u00e0 ha presentato un grandioso progetto di \u201csistemazione ed ampliamento della rete tramviaria\u201d. La proposta prevede la costruzione di nuove tratte \u2013 sia previste dal piano regolatore, sia ex novo \u2013 ma la societ\u00e0 mette subito le mani avanti, dichiarando che potr\u00e0 procedere solo \u00abquando le fosse concesso il tempo necessario per potere annullare man mano gli effetti dei sacrif\u00ecci che dovrebbe sostenere per un esteso periodo di tempo, e che le consenta, inoltre, di assumere gl'impegni necessari per l'impiego dei capitali rilevanti che occorrono per estendere la rete tramviaria esistente\u00bb.\nLa Romana chiede la proroga di tutte le concessioni fino al 30 giugno 1949, data di scadenza delle linee 15 e 16, offrendo in contropartita la propriet\u00e0 \u00abdi tutti gl'impianti fissi, binari e condutture della rete sociale esistente\u00bb e l'impegno di consegnare \u00abtutti questi impianti fissi in buone condizioni di manutenzione\u00bb. La proposta offre \u00abun prezzo di riscatto [stabilito anticipatamente] che il Municipio pagher\u00e0 soltanto allo scadere della nuova concessione di esercizio e senza gravame d'interessi\u00bb, ma la giunta comunale, che voleva vedere la SRTO elemosinare un accordo, tiene fede alla sua scelta di chiusura e non ritiene di doverla prendere nemmeno in considerazione.\nLa minoranza consiliare accusa il Sindaco di travisare il pensiero e l'opera dell'Assessore Montemartini (scomparso all'inizio dell'anno), ma dietro questo perentorio rifiuto c'\u00e8 ben pi\u00f9 che l'ampliamento della rete sociale. La SRTO si \u00e8 infatti dichiarata \u00abdisposta ad assumere l'esercizio della ferrovia gi\u00e0 progettata Roma-Ostia a condizioni da concordarsi e nel caso in cui gl'impegni gi\u00e0 assunti dal Municipio non permettessero a quest'ultimo di trattare anche per la costruzione di quella ferrovia\u00bb. Il dubbio \u00e8 che tale richiesta, che pure \u00e8 sostenuta all'interno della stessa Giunta dall'Assessore Paolo Orlando, porterebbe ad un sempre maggiore interesse per la linea ferroviaria a tutto scapito della rete urbana; tale sospetto \u00e8 suffragato dalle condizioni economiche inusualmente vantaggiose per il Comune.\nDi certo c'\u00e8 soltanto che senza il suo avallo non \u00e8 possibile istruire la pratica presso l'autorit\u00e0 superiore, ma nessuno poteva prevedere lo scoppio della prima guerra mondiale, e men che meno il successivo intervento italiano nelle ostilit\u00e0. Lo stato di belligeranza provoca un immediato aumento dei prezzi delle materie prime e una serie di provvedimenti che di fatto bloccano le forniture per entrambe le aziende. In modo particolare intervengono alcuni decreti dei Ministero della Guerra che vietano la profilatura delle rotaie e la vendita di rame da destinare alle linee aeree di contatto. Il Ministero dell\u2019Agricoltura, Industria e Commercio, a sua volta, impone la riconversione della produzione industriale al primario interesse bellico, bloccando anche le commesse in corso.\nPer la SRTO, che pure non si \u00e8 mai fatta scrupoli nel tutelare i suoi interessi, la guerra \u00e8 un'isperata ancora di salvezza, il pretesto per rivalersi sul voltafaccia del comune a favore delle linee municipali. Le basi di questa rivalsa sono poste nei primi mesi del 1914, quando in Comune siede il Commissario Prefettizio Faustino Aphel. Tra i sospesi lasciati dall'amministrazione Nathan c'\u00e8 una proposta del 10 ottobre 1913. Venuta meno la possibilit\u00e0 di riscatto di una parte delle linee centrali, che si era previsto di effettuare entro il 31 marzo 1914, il Comune ha proposto alla Romana di cedere l'intera rete centrale, offrendo in contropartita una proroga a richiesta libera della societ\u00e0 per quelle periferiche. La propriet\u00e0 dei percorsi centrali \u00e8 funzionale all'attivazione di nuove linee periferiche, ma la societ\u00e0 vorrebbe invece assicurarseli, e non si lascia quindi allettare da una proposta che le consentirebbe di chiedere una consistente indennit\u00e0 di riscatto e una proroga che potrebbe giungere al 1949. Pressato dalle richieste che salgono dai quartieri non serviti il Commissario \u00e8 giocoforza costretto a cedere alle pretese della societ\u00e0, e a tale scopo (anche per non perdere il capitale appena investito), il 10 giugno 1914 stipula una convenzione aggiuntiva che affida alla SRTO i tronchi municipali nel frattempo deliberati e in parte gi\u00e0 costruiti dalla piazza D'Armi a Valle Giulia (linea 21 in partenza da piazza Venezia), e da San Pietro alla Madonna del Riposo (linea 24), concedendo altres\u00ec due prolungamenti per le linee 4 (da San Pietro alla Barriera Trionfale), e 6 (da piazza Cavour a via Fabio Massimo).\nLe condizioni sono sempre le stesse (scadenza al 30 giugno 1920, compartecipazione agli utili al 12%), ma la concessione scatena furiose polemiche. Alle critiche della stampa e del pubblico l'Assessore Alberto Giovenale, successore di Montemartini dal 2 luglio 1914, risponde che \u00aballo stato attuale la necessaria estensione del servizio tramviario verso la periferia non pu\u00f2 attuarsi, se non collegando i nuovi percorsi municipali alle linee sociali. La SRTO si \u00e8 dichiarata disponibile al transito delle carrozze municipali, a condizione che il comune si impegni al pagamento di un pedaggio\u00bb. L'alternativa \u00e8 \u00ablimitare il percorso delle nuove linee ai soli binari municipali, costringendo i cittadini a pagare un doppio biglietto\u00bb, ed in ogni caso \u00absi dovrebbe comunque pagare un pedaggio al concessionario per l'uscita e la rientrata delle vetture in deposito\u00bb.\nPer poter ottenere la ratifica consiliare la giunta inserisce nel contratto per le linee 21 e 24 alcune clausole restrittive. Entro tre mesi la societ\u00e0 deve adeguare il numero delle vetture circolanti a quello stabilito nei contratti in vigore (fissato a 226), e provvedere ad una maggiore regolazione delle partenze dai capilinea, oltre a rispettare alcune clausole minori dei contratti.\nLa SRTO si adegua solo in misura marginale. Al 10 gennaio 1915 circolano 122 vetture contro le 226 previste, e sono solo quelle di tipo antiquato col solo freno manuale, oltre alle dieci Ringhoffer. Le pi\u00f9 moderne Westinghouse sono quasi tutte ferme in deposito, salvo quelle che servono linee come la 1 e la 13, in cui la particolare affluenza rende conveniente il servizio con vetture rimorchiate. Ai richiami dell'Ufficio Tecnologico, che minaccia financo il ritiro delle concessioni per inadempienza contrattuale, la societ\u00e0 si trincera dietro ai problemi economici legati allo stato di guerra (tra cui le indennit\u00e0 di caro-viveri), ed alle spese straordinarie per il personale femminile, ma \u00e8 chiaro che si tratta di motivazioni pretestuose. Il fine ultimo della Romana \u00e8 quello di costringere l'amministrazione a riscattare impianti e rotabili al valore venale, naturalmente ai prezzi imposti dalla diversa situazione di mercato, non prima di aver monetizzato le difficolt\u00e0 in cui versano il comune e l'azienda tranviaria municipale, e non ne fa mistero. Lo scrive a chiare lettere quando afferma che \u00abnon si \u00e8 mai mancato di rispettare nel passato le numerose imposizioni che il comune ha ritenuto di imporci a vario titolo. Ben pochi investimenti si sono potuti ammortizzare, altri si sono rivelati spese a fondo perduto cui nessuno ha mai pensato fosse il caso di partecipare. Abbiamo un residuo di oltre obbligazioni circolanti, per le quali corrispondiamo interessi di oltre tre milioni all'anno, e vari debiti cui non abbiamo ancora potuto far fronte. Poich\u00e9 le reiterate richieste di diminuire gli oneri dovuti non hanno mai trovato accoglimento, l'amministrazione comunale deve sentirsi responsabile per quelle mancanze lamentate dalla cittadinanza che pure abbiamo l'onest\u00e0 di ammettere\u00bb.\nDa parte sua la Giunta succeduta a Narhan preferisce non raccogliere le provocazioni della societ\u00e0, dal momento che deve preoccuparsi di \u00abdisporre di un congruo termine prima della scadenza delle convenzioni con la SRTO per esaminare e deliberare in ordine alla forma con cui il pubblico servizio dovr\u00e0 svolgersi\u00bb. Il nuovo Assessore ai servizi tecnologici, Francesco Saverio D\u00e8 Rossi, lo scrive in un memoriale inviato al Ministero dell'interno per sollecitare un intervento diretto del Governo, dove si fa presente che le due strade possibili, nuova concessione o municipalizzazione, non sono praticabili per l'impossibilit\u00e0 di ottenere adeguate forniture di materiali e rotabili in tempi certi. Esiste una terza soluzione, che si concretizza di li a qualche mese col Decreto Luogotenenziale 14 luglio 1918 n. 1447. Sulla base delle istanze di numerose amministrazioni il Governo interviene per assicurare la continuit\u00e0 dei pubblici servizi qualora, come gi\u00e0 appare chiaro a Roma, i concessionari non intendano proseguire l'esercizio oltre la scadenza contrattuale. Nel presentarlo al Governo il Ministro degli Interni fa presente che \u00abla spesa che i comuni dovrebbero sostenere per il rilievo degli impianti, in base agli elevatissimi prezzi ora raggiunti dal materiale, elimina ogni convenienza a procedere alla municipalizzazione dei servizi stessi, e d'altra parte [...] le eventuali innovazioni delle convenzioni non potrebbero effettuarsi che a condizioni svantaggiose per i comuni\u00bb. Con il decreto \u00absi dispone che la decorrenza dei termini anzidetti sia sospesa per tutta la durata della guerra, e fino a sei mesi dopo la pubblicazione del trattato di pace\u00bb.\nObiettivo Elettro Ferroviaria.\nLa pratica applicazione del decreto, tuttavia, si rivela oltremodo problematica a causa dell'articolo 3, che obbliga i comuni ad assumere i servizi, subentrando nell'attivo e nel passivo dell'esercizio, al semplice rifiuto del concessionario di proseguirlo oltre la scadenza della concessione. A Roma ci\u00f2 si tradurrebbe in una sospensione pressoch\u00e9 totale della rete tranviaria, e l'assessore D\u00e8 Rossi lo aveva fatto presente in Consiglio Comunale fin dalla fine del 1917. In una lunga e dettagliata relazione fa presente che il vero problema non \u00e8 il termine della concessione, fissato per quasi tutte le linee al 31 agosto 1920, ma quello che dovr\u00e0 fare il comune a partire dal giorno successivo. Cosa accadr\u00e0, si chiede l'assessore, se la SRTO rifiuter\u00e0 di accordare una proroga che appare sempre pi\u00f9 necessaria? Il mancato rinnovo della convenzione, allo stato dei rapporti con la societ\u00e0, ben pi\u00f9 che probabile, comporterebbe la sospensione delle linee 1, 2-10, 3, 3 rosso, 4, 5, 6, 7, 8, 9, 12, 13, 19, 20 e 21 stante l'impossibilit\u00e0 di sostituire i relativi impianti.\nNon esistendo al momento altra scelta (con la scadenza che si avvicina e il decreto che tarda), il D\u00e8 Rossi, debitamente autorizzato dalla Giunta comunale, intavola una trattativa con la SRTO, al momento presieduta da Filippo Genovesi e diretta dall'ing. Egisto Grysmayer, che porta ad un \u201cverbale di accordi fra il comune di Roma e la SRTO per cessione dell'impianto tramviario ed esercizio del medesimo\u201d. L'accordo, frutto di una trattativa protrattasi per vari mesi e corredato da un meticoloso piano finanziario, si pu\u00f2 riassumere come segue:\nIl progetto De Rossi \u00e8 palesemente viziato dall'interesse particolare della SRTO e, forse, anche suo personale. Lo si evince dall'analisi del piano finanziario, in particolare dalla previsione di incassare dalla SRTO circa lire l'anno per il pedaggio dei binari. Poich\u00e9 il comune deve farsi carico di lire per l'acquisto dei binari stessi, escludendo qui i casi speciali delle rotaie leggere e del percorso di via Milano, il relativo mutuo (le cifre sono quelle esposte dal De Rossi) graverebbe per lire annue in tasse e interessi sul prestito, alle quali si deve aggiungere una spesa per manutenzione e rinnovo dei binari di lire. La perdita prevista di lire si dovrebbe compensare con la tassa di una lira sugli abbonamenti e di 5 centesimi sulle corse serali da aggiungersi alle tasse di bollo introdotte dalle norme sul caro-viveri, che produrrebbero un utile totale di lire a totale carico dei cittadini, senza fare alcuna previsione circa la copertura delle rimanenti lire. Se ci\u00f2 non bastasse, alle spese citate si deve aggiungere un onere quantificato in lire all'anno per 13 anni, quale interesse sulle residue obbligazioni della societ\u00e0 ancora circolanti, che il comune si dovrebbe impegnare ad estinguere.\nTutto questo, si badi bene, per ottenere dalla SRTO la circolazione entro dieci anni di quelle 226 vetture motrici giornaliere (contro le 170 che fa uscire in media), che abbiamo gi\u00e0 visto essere prevista dai contratti in vigore, numero peraltro aumentato a 228 coi capitolati aggiuntivi per le linee 21, 24 e 25, il cui rispetto \u00e8 stato da sempre condizionato a pretese assurde.\nL'esame della Giunta comunale si articola in sei sedute tenute dal 21 novembre 1917 al 30 gennaio 1918. L'assessore Annibale Sprega va per\u00f2 oltre il dibattito politico e per informare nei dettagli la cittadinanza scrive una lunga serie di articoli sul quotidiano \u201cLa Tribuna\u201d, dai quali si apprende che \u00abnella seduta della Giunta tenuta il 30 gennaio 1918, dopo che l'assessore De Rossi ebbe tentato di confutare ancora una volta quanto era stato oppugnato contro il suo progetto, la discussione ebbe termine col seguente ordine del giorno, che fu accettato unanimemente, e quindi anche da De Rossi: \u201c\u2018la Giunta, non ritenendo accettabili le proposte della societ\u00e0 R.T.O. delibera che si proceda agli studi occorrenti per l'assunzione diretta dell'impianto e dell'esercizio delle linee tramviarie, la cui concessione andr\u00e0 a scadere nell'agosto 1920\u00bb. Il rifiuto \u00e8 giustificato, ogni altro aspetto particolare a parte, da una questione di principio: non \u00e8 ammissibile \u00abche l'interesse pubblico debba soggiacere alla speculazione ingiustificata, per non dire illecita, del privato [poich\u00e9] il problema ammette una terza soluzione che assicura sempre la continuazione del servizio, salvaguarda gl'interessi della collettivit\u00e0 e non lede quelli del concessionario purch\u00e9, s'intende, non si vogliano compresi in questi ultimi, i lucri non dovuti perch\u00e9 dipendenti unicamente dallo stato di guerra\u00bb.\nI termini della terza soluzione si sono detti. Il decreto 1447 consente alla SRTO di approfittare ulteriormente della situazione, non solo per lucro, ma anche per rivalersi delle perdite economiche legate al rifiuto delle proposte che ha ripetutamente presentato al comune fin dal 1909. La societ\u00e0, che si \u00e8 dichiarata sciolta da ogni impegno gi\u00e0 col rifiuto del progetto De Rossi, chiude la porta ad ogni trattativa, e con chiaro intento di rivalsa si avvale del famigerato articolo 3 dichiarando in via ufficiale che intende procedere alla cessione della rete (escluse le linee 15 e 16 concesse fino al 1949), alla nuova scadenza fissata al 31 dicembre 1919. Non potendo pi\u00f9 avanzare alcuna pretesa oltre il dovuto preferisce \u201caccontentarsi\u201d dei circa dieci milioni di lire che le saranno comunque dovuti per formare il capitale che sar\u00e0 alla base della Societ\u00e0 Elettro Ferroviaria Italiana (SEFI), in cui intende rifondarsi allo scopo di assumere l'esercizio delle ferrovie Civitavecchia-Orte e Roma-Lido.\nPer il comune la situazione si fa a questo punto critica. Quei \u201ccirca dieci milioni di lire\u201d sono in realt\u00e0 molti di pi\u00f9 perch\u00e9 gi\u00e0 da un primo preventivo la spesa per il solo riscatto \u00e8 stimata in , ai quali si devono aggiungere ulteriori per una serie di interventi mirati alla fusione delle due reti, adeguamento di impianti e rotabili sociali agli standard municipali e, infine, per l'acquisto di nuovo materiale rotabile. Se ci\u00f2 non bastasse devono prevedersi per tempo i necessari aumenti patrimoniali destinati all'ATM, che assieme alla rete deve assorbire anche il personale della SRTO. Il piano \u00e8 rapidamente elaborato dopo il perentorio rifiuto della SRTO, deliberato da un'assemblea degli azionisti appositamente convocata, di accettare una proroga al 31 dicembre 1923. La relativa proposta, intitolata \u201crichiesta alla SRTO di una proroga per un triennio delle concessioni tranviarie che hanno la loro scadenza nel 1920\u201d, \u00e8 stata discussa il 23 gennaio 1919, nel corso di una seduta pi\u00f9 volte interrotta per il clima di scontro non solo verbale che la caratterizza. La minoranza favorevole alla trattativa con la SRTO lancia un duro attacco politico contro l'assessore Sprega, capro espiatorio di tutti i fautori della municipalizzazione ad oltranza, accusato di aver fatto naufragare il progetto De Rossi senza prevedere alcun'alternativa, ed anzi chiudendo definitivamente la porta ad ogni possibilit\u00e0 di trovare un accordo con il concessionario. Il pi\u00f9 duro, e non poteva essere altrimenti, \u00e8 il De Rossi, che se la prende con Sprega ma anche con l'assessore Giovenale, chiamato a sostituirlo dopo le sue dimissioni.\nL'ex assessore mostra l'atto costitutivo della Societ\u00e0 Elettro Ferroviaria Italiana, nella quale la SRTO \u00e8 impegnata per azioni su e lire di capitale su , e si chiede in virt\u00f9 di chi o cosa dovrebbe accettare la richiesta di una proroga con una concessione ferroviaria praticamente gi\u00e0 in tasca, la Civitavecchia-Orte, e un'altra, la Roma-Lido, su cui ha messo gli occhi fin da quando il suo promotore, Paolo Orlando, faceva parte del suo Consiglio di amministrazione, anch'essa ormai in corso di acquisizione.\nGli ultimi anni.\nMentre la SRTO ha coperto i suoi impegni nella SEFI e si \u00e8 garantita le migliori condizioni per proseguire l'esercizio delle linee 15 e 16, al 1\u00ba gennaio 1920 la consegna della sua rete al comune non pu\u00f2 aver luogo se non sulla carta di un verbale. Nel documento troviamo che in un'atmosfera tutt'altro che amichevole la SRTO dismette il deposito di Porta Maggiore, la sottostazione elettrica di via Baccina e l'intero suo parco rotabile con l'eccezione di quanto si riserva per l'esercizio delle linee 15 e 16. Facendosi forza del decreto 1447 tiene per s\u00e9 il materiale migliore, le 41 motrici Westinghouse e l'intero parco dei 30 rimorchi allora disponibili, un numero di rotabili superiore di un terzo all'effettivo fabbisogno delle due linee, ed ha anche provveduto a svuotare l'impianto di Porta Maggiore di ogni macchinario utile, della mobilia e perfino dei materiali di infimo valore utilizzati per le pulizie, lasciandovi per contro le motrici di tipo antiquato (molte al momento fuori uso), oltre a una serie di conti non pagati per elettricit\u00e0, acqua e tasse immobiliari.\nSi giunge cos\u00ec all'assurdo che il comune deve far proseguire in via precaria parte dell'esercizio a una societ\u00e0 che come tale \u00e8 ormai solo un'entit\u00e0 virtuale, una semplice ragione sociale funzionale agli interessi burocratico/bancari della SEFI. Con buona pace di chi pretendeva di salvaguardare l'interesse pubblico, infatti, l'amministrazione deve quindi sobbarcarsi la spesa di 0,45 lire per km di linea esercitato dalla SRTO, che oltretutto trattiene per se una quota del 20% sui biglietti venduti, su impianti e con rotabili che di fatto gi\u00e0 gli appartengono. La societ\u00e0 approfitta di questa situazione per coprire le ulteriori uscite legate all'indennit\u00e0 di caro-viveri (prolungata fino al 1922) e chiudere i contenziosi civili legati agli incidenti della rete passata all'ATM, ma che i suoi interessi siano ormai rivolti alla SEFI lo si rileva dalla relazione all'assemblea degli azionisti del 1922: \u00abIl programma di azione che [la SEFI] si propone, trova nella sua realizzazione argomenti quanto mai lusinghieri. Mentre i lavori della Civitavecchia-Orte procedono con ogni possibile alacrit\u00e0, la Societ\u00e0 ha potuto perfezionare le importanti concessioni delle forze idriche dell'Isonzo [...] e prepararsi ad attuare altre varie imprese produttrici, fra le quali l'esercizio della Roma-Lido, di cui potr\u00e0 ottenere la concessione a condizioni convenienti\u00bb.\nL'amministrazione comunale, da parte sua, si trova alle prese con la ratifica di un piano tecnico/finanziario la cui pratica esecuzione si rivela difficoltosa a causa del mercato che stenta a tornare alla normalit\u00e0 dopo lo sconvolgimento della guerra; le pratiche per l'accensione dei mutui sono lontane dal concludersi, ed anche il lodo arbitrale per la valutazione effettiva dell'indennit\u00e0 di riscatto dovuta alla SRTO rimane bloccato per le obiezioni pi\u00f9 o meno pretestuose della societ\u00e0. Attraverso difficolt\u00e0 di ogni tipo (specie sul delicato fronte dell'esame dei libri contabili), si vuole logorare il comune e costringerlo a scendere a patti, cosa che avviene con la proclamazione a Sindaco di Luigi Rava nel novembre 1920; la nuova giunta intavola una trattativa per una transazione \"amichevole\", e dopo oltre un anno di estenuanti colloqui si giunge ad un verbale di accordi, debitamente approvato dal collegio arbitrale e dalla prefettura, nel quale la SRTO ritira tutte le opposizioni alla definizione del lodo arbitrale ed assume i seguenti impegni:\nIn corrispettivo il comune, oltre a cedere la concessione della Roma-Lido alla SEFI, si impegna a concedere alla stessa l'impianto e l'esercizio esclusivo di tutta una serie di raccordi tra la sua ferrovia e le varie imprese del quartiere industriale della via Ostiense, indispensabili per l'inoltro delle tradotte sulla rete FS attraverso l'ancora esistente raccordo di via Pellegrino Matteucci. Alla SEFI \u00e8 altres\u00ec accordato l'esercizio esclusivo di autolinee locali nella zona di Ostia, dove \u00e8 autorizzata a costruire lo stabilimento che sar\u00e0 poi chiamato \u201cRoma \u00e8 vincitrice\u201d\nL'attivit\u00e0 della SRTO prosegue fino al 20 aprile 1929. Dal giorno successivo la linea 16 passa all'azienda municipale, che ne prosegue l'esercizio fino al successivo 31 dicembre. La SRTO nel 1935 confluisce nella SEFI, che per\u00f2 avr\u00e0 vita breve: dopo la crisi del 1929 segue il destino avverso della Banca Commerciale Italiana e, in piena crisi di liquidit\u00e0, viene rilevata dalla Sofindit fino al 1933, quando diventa totale propriet\u00e0 dell'IRI. Nel 1934 si riscatta e confluisce nella STEFER nel 1941."}
{"id": "5224126", "revid": "287204", "url": "https://it.wikipedia.org/wiki?curid=5224126", "title": "Il nostro traditore tipo", "text": "Il nostro traditore tipo (\"Our Kind of Traitor\") \u00e8 un romanzo di spionaggio di John le Carr\u00e9, pubblicato nel 2010.\nTrama.\nDurante una vacanza ad Antigua, Perry Makepiece, giovane tutor di letteratura inglese a Oxford, e la fidanzata, l'avvocato Gail Perkins, conoscono Dmitrij Vladimirovi\u010d Krasnov (\"Dima\"), un uomo d'affari russo che sfida Perry ad una partita di tennis. Dima, che si definisce \u00abil riciclatore numero uno al mondo\u00bb, chiede a Perry di prendere contatto per lui con l'MI6 britannico comunicando loro che \u00e8 disposto a dare importanti informazioni sulla sua attivit\u00e0 criminale e su parlamentari e uomini d'affari inglesi corrotti, in cambio di asilo per s\u00e9 e la sua famiglia nel Regno Unito.\nCritica.\nIl problema affrontato nel romanzo \u00e8 il riciclaggio internazionale di denaro sporco, un argomento ritenuto dallo scrittore inglese di estrema importanza dopo la fine della guerra fredda. Consulente di le Carr\u00e9 \u00e8 stato lo studioso italiano Federico Varese, docente di criminologia a Oxford ed esperto sulla mafia russa. Il romanzo ha ricevuto generalmente giudizi molto positivi dalla critica. Per esempio, il coinvolgimento di persone innocenti e ignare dei pericoli, ha rammentato a Michiko Kakutani le trame di alcuni famosi film di Hitchcock per cui ha definito \"Il nostro traditore tipo\", nella recensione sul \"New York Times\" \u00abthe author's most thrilling thriller in years\u00bb. Su l'Espresso Oscar Colulich ha messo in evidenza l'impegno civile di le Carr\u00e9 contro la politica e la finanza permissiva nei confronti dei reati finanziari."}
{"id": "5224130", "revid": "767487", "url": "https://it.wikipedia.org/wiki?curid=5224130", "title": "Szczesliwy czlowiek", "text": "Szcz\u0119\u015bliwy cz\u0142owiek \u00e8 un film del 2000 diretto da Ma\u0142gorzata Szumowska."}
{"id": "5224131", "revid": "767487", "url": "https://it.wikipedia.org/wiki?curid=5224131", "title": "De zee die denkt", "text": "De zee die denkt \u00e8 un film del 2000 diretto da Gert de Graaff."}
{"id": "5224133", "revid": "767487", "url": "https://it.wikipedia.org/wiki?curid=5224133", "title": "Kennedy et moi", "text": "Kennedy et moi \u00e8 un film del 1999 diretto da Sam Karmann."}
{"id": "5224134", "revid": "767487", "url": "https://it.wikipedia.org/wiki?curid=5224134", "title": "Some Voices", "text": "Some Voices \u00e8 un film del 2000 diretto da Simon Cellan Jones."}
{"id": "5224139", "revid": "767487", "url": "https://it.wikipedia.org/wiki?curid=5224139", "title": "Vergiss Amerika", "text": "Vergiss Amerika \u00e8 un film del 2000 diretto da Vanessa Jopp."}
{"id": "5224153", "revid": "287204", "url": "https://it.wikipedia.org/wiki?curid=5224153", "title": "Joel Pommerat", "text": ""}
{"id": "5224155", "revid": "716642", "url": "https://it.wikipedia.org/wiki?curid=5224155", "title": "Associazione Calcio Imola 1969-1970", "text": "Questa pagina raccoglie le informazioni riguardanti l'Associazione Calcio Imola nelle competizioni ufficiali della stagione 1969-1970."}
{"id": "5224159", "revid": "287204", "url": "https://it.wikipedia.org/wiki?curid=5224159", "title": "Nadeah", "text": ""}
{"id": "5224161", "revid": "83531", "url": "https://it.wikipedia.org/wiki?curid=5224161", "title": "Unione Sportiva Lucchese Libertas 1969-1970", "text": "Questa pagina raccoglie le informazioni riguardanti l'Unione Sportiva Lucchese Libertas nelle competizioni ufficiali della stagione 1969-1970."}
{"id": "5224169", "revid": "83531", "url": "https://it.wikipedia.org/wiki?curid=5224169", "title": "Associazione Calcio Mantova 1951-1952", "text": "Questa voce raccoglie le informazioni riguardanti l'Associazione Calcio Mantova nelle competizioni ufficiali della stagione 1951-1952.\nStagione.\nIn casa mantovana il presidente Giacomo Azzalli cede la carica al sindaco Giuseppe Rea. \nSulla panchina Bruno Biagini viene sostituito da Nano Antenore Marmiroli. \nCon Aurelio Pavesi De Marco e Sergio Verderi in grande spolvero, ma soprattutto con le reti di Giuseppe Marmiroli e Mario Tosolini, la squadra biancoceleste centra l'obbiettivo. \nNon vince il campionato per le sconfitte maturate nel finale del torneo a Parma e a Lissone, ma ottiene il terzo posto a 52 punti con il Parma."}
{"id": "5224173", "revid": "767487", "url": "https://it.wikipedia.org/wiki?curid=5224173", "title": "Staatskapelle Berlin", "text": "La Staatskapelle Berlin \u00e8 l'orchestra dello Staatsoper Unter den Linden a Berlino.\nStoria.\nL'orchestra fonda le sue radici al 1570, quando Gioacchino II di Brandeburgo stabil\u00ec un'orchestra alla sua corte. Nel 1701, l'affiliazione degli Elettori di Brandeburgo al re di Prussia ha portato alla denominazione dell'orchestra come \"K\u00f6niglich Preu\u00dfische Hofkapelle\" (Orchestra della Corte Reale prussiana), che consisteva di circa 30 musicisti. L'orchestra divenne affiliata all'Opera della Corte Reale, fondata nel 1742 da Federico II di Prussia. All'orchestra sono stati associati musicisti noti come Carl Philipp Emanuel Bach, Franz Benda e Johann Joachim Quantz.\nIl primo concerto dell'Ensemble per un pubblico pi\u00f9 vasto al di fuori delle corti reali \u00e8 stata il 1 marzo 1783 presso l'Hotel Parigi, guidata da Johann Friedrich Reichardt, Kapellmeister del complesso. Dopo l'avvento di Giacomo Meyerbeer, come maestro di cappella, dal 1842, il ruolo dell'orchestra \u00e8 stato ampliato inaugurando dei concerti annuali per gli abbonati. L'orchestra ha eseguito prime assolute di opere di Richard Wagner, Felix Mendelssohn ed Otto Nicolai.\nIl Direttore musicale dell'orchestra, lo Staatskapellmeister, mantiene lo stesso posto con la Staatsoper Unter den Linden. L'attuale titolare \u00e8 Daniel Barenboim dal 1992. Barenboim \u00e8 stato nominato \"direttore d'orchestra a vita\" per l'ensemble dal 2000. Barenboim e l'orchestra hanno fatto diverse registrazioni per l'etichetta Teldec."}
{"id": "5224176", "revid": "400694", "url": "https://it.wikipedia.org/wiki?curid=5224176", "title": "Atlantic Giocattoli S.p.A.", "text": ""}
{"id": "5224177", "revid": "486946", "url": "https://it.wikipedia.org/wiki?curid=5224177", "title": "Italocremona", "text": ""}
{"id": "5224185", "revid": "6923", "url": "https://it.wikipedia.org/wiki?curid=5224185", "title": "Italo Cremona (azienda)", "text": "La Italo Cremona S.p.A., pi\u00f9 semplicemente nota come Italo Cremona o Italocremona, \u00e8 stata un'azienda di ottica e giocattoli italiana. \u00c8 oggi un marchio non utilizzato nell'ambito dell'ottica.\nStoria.\nL'azienda viene fondata nel 1922 a Gazzada Schianno (Varese) da Italo Cremona (1891-1946), gi\u00e0 dipendente della Mazzucchelli, impresa di articoli in celluloide di Castiglione Olona. Nata come societ\u00e0 in nome collettivo, nel 1923 divenne societ\u00e0 in accomandita semplice mentre il capitale sociale sal\u00ec a 600.000 lire nel 1927.\nInizialmente la produzione riguard\u00f2 la materia celluloide, fornita anche ad aziende terze (per costituire, nella forma madreperlacea, i rivestimenti delle fisarmoniche). La celluloide, prodotta internamente, sugger\u00ec all'imprenditore l'idea di commercializzare altres\u00ec in proprio anche oggettistica d'uso comune, quale pettini, oggetti da toeletta e altri di uso comune, per i quali si aggiunse l'impiego della galatite in aggiunta alla stessa celluloide. In questi primi anni l'azienda crebbe rapidamente, favorendo l'ingresso di ulteriori nuovi soci e affiancando la produzione di occhiali da sole.\nNegli anni trenta la celluloide fu sostituita dall'acetato di cellulosa, comprato dalla Rhodiatoce di Pallanza. Si inizi\u00f2 a sperimentare la plastica in granulato mentre anche il sistema stesso di stampaggio fu modernizzato, utilizzando la nuova tecnologia ad iniezione. Nel 1941 venne registrato uno fra i primi marchi (\"Italo\" per gli occhiali), anticipando una tendenza - poi ripresa nel dopoguerra - ad utilizzare verso il pubblico, per identificare e diversificare le tipologie di prodotti - nomi differenti da quelli dell'azienda, per non confondere i clienti.\nNel 1944, durante la guerra, la produzione dell'azienda - divenuta societ\u00e0 per azioni - consistette essenzialmente in oggettistica per l'esercito, mentre la realt\u00e0 produttiva fu temporaneamente ridenominata \"Poliplastica spa\". Nei primi mesi del 1945 ottenne l'autorizzazione a trasferire a Gazzada i macchinari della S.A.M.P.A.\nDal dopoguerra agli anni sessanta.\nNel 1946 l'azienda fu ridenominata \"Italo Cremona\" ed il parco macchine fu ulteriormente rinnovato, mentre si inizi\u00f2 ad esternalizzare lo stampaggio di alcuni prodotti ad aziende della zona. Anche i vetri per gli occhiali ricevettero attenzione per renderli identificabili ai clienti (\u00e8 del 1947 a registrazione del marchio \"Flexol\" per le sole lenti)\nNel 1950 il capitale sociale ricevette un ulteriore incremento, toccando la cifra di 10 milioni di lire e gli addetti - nel corso del decennio - aumentarono, raggiungendo circa 600 unit\u00e0. Sar\u00e0 questo l'inizio del periodo di massimo sviluppo dell'azienda, che persegu\u00ec una strategia di innovazione e brevettazione di sempre nuovi nuovi marchi d'impresa che permettessero - alla nuova clientela, affacciatasi all'economia del consumismo - di distinguere le continuamente rinnovate \"linee\" della Italocremona anche all'interno delle tipologie. Fu cos\u00ec che, anche all'interno dell'area degli articoli da toeletta, fu reputato necessario registrare, ad esempio, marchi innovativi: \"Invictus, Hercules, Ariston\". Identico atteggiamento per gli \"occhiali\" (per i quali gi\u00e0 dal 1948 era stato reintrodotto - stavolta solo come marchio d'impresa - \"\"Poliplastica\") e - a maggior ragione - per quella che era la nuova produzione: \"giocattoli e bambole\". Del resto, risaliva gi\u00e0 al 1948 il deposito del marchio \"Ica Torneo\" per le palline da ping pong e del 1950 il marchio \"Star\". Sar\u00e0 questa linea a costituire - assieme all'ottica - fino a tutti gli anni sessanta, il core business produttivo dell'Azienda. Innumerevoli saranno i modelli di bambole (si ricordano le Formaggine, regalate con la raccolta punti del formaggio \"Prealpi\"; \"Topo Gigio\" regalato con i Pavesini; Tini e Tani - vestibili in diversificati modi - Fanni, Jenni - bambola snodabile, Mirella e Ornella - che parlava grazie ad un sistema di registrazione, Ciralina, Corinne e molte altre, pensate e lanciate per tutti gli anni sessanta) assieme agli altri giocattoli in plastica, costruiti ed assemblati utilizzando inizialmente il polistirolo e, successivamente, il cloruro di polivinile, in competizione con altri produttori di settore quali la Sebino, la Furga, Migliorati e la Ratti. Venne ideato e commercializzato il \"plastic city\"\"- una scatola di costruzioni - nel 1960; oggetto mantenuto in vita, con una serie di modifiche, per oltre 20 anni.\nIl 1960 costitu\u00ec oltremodo un ulteriore passo avanti per l'Azienda. Vennero inaugurate filiali commerciali della ditta a Torino, Genova, Milano, Padova, Trieste, Bologna, Roma, Firenze, Pescara, Napoli, Reggio Calabria, Bari, Palermo, Catania e Cagliari; in quello stesso anno il capitale sociale venne portato a L. 50.000.000.\nGli anni sessanta videro l'azienda stringere accordi di distribuzioni con le allora pi\u00f9 grosse catene di vendita anche di giocattoli. Si firmarono contratti con la Standa, la Rinascente, la Upim. Puntando molto sulla pubblicit\u00e0 (furono stretti accordi anche con aziende quali la Walt Disney per pupazzi di Paperino in grado di cantare e parlare grazie a dischi fonografici ad hoc ed intercambiabili) e su occhiali economici (molto venduti furono i \"Solflex\"), l'azienda si concentr\u00f2 assai anche sulle esportazioni dei propri prodotti. Alla fine degli anni sessanta il catalogo era decisamente ampio e variegato per tipologie di oggetti. I dipendenti toccarono, per numero, il migliaio.\nGli anni settanta ed ottanta.\nNel 1974, dopo un incendio che distrusse pressoch\u00e9 la totalit\u00e0 delle superfici della fabbrica e dei magazzini, l'azienda in quanto tale - nella ricostruzione - inizi\u00f2 per\u00f2 a ridurre la propria forza lavoro, contemporaneamente alla crisi causata sui produttori occidentali dalle importazioni a basso costo dall'oriente. Per sopravvivere, la propriet\u00e0 stabil\u00ec di passare dai prodotti economici a prodotti marchiati, con un richiamo alle firme dell'epoca. Venne ristretta la propria filiera, limitandola alle fasi di ideazione, ricerca, sviluppo, commercializzazione e marketing. Esternalizzando la fase produttiva, la Italo Cremona, oltre alla produzione a proprio marchio, inizi\u00f2 a lavorare conto terzi per aziende del settore moda, assemblando soprattutto occhiali per Valentino (1972-1977), Gianni Versace (dal 1978), Krizia.\nNel 1978, con l'idea di lanciare una propria linea di occhiali con un nuovo marchio in una fascia pi\u00f9 alta, la Italo Cremona acquis\u00ec da un'altra azienda - la \"Sordelli\" di Venegono Inferiore - una ditta denominata N.M. srl, che gi\u00e0 dagli anni trenta produceva occhiali da sole e pettini a marchio Nihil Melius, utilizzandola per marchiare una serie di linee di ottiche di qualit\u00e0. acquisita dalla Sordelli di Venegono Inferiore. Alla fine, alla N.M. verranno delegati anche lo stampaggio delle altre ottiche del gruppo ed anche di alcuni giocattoli (le bambole, il \"plastic city\" aggiornato con dei circuiti elettronici), mentre furono prodotti anche degli accessori per auto.\nSuccessivamente - mentre tale azienda diverr\u00e0 una realt\u00e0 distaccata dall'azienda madre, salvo chiudere alcuni anno dopo - negli anni ottanta la Italo Cremona entr\u00f2 in un periodo di difficolt\u00e0, risultando in una serie progressiva di crisi aziendali dal 1988 fino agli anni novanta.\nGli anni novanta e la cessazione della produzione.\nNegli anni novanta la produzione di giocattoli fu esternalizzata verso i paesi orientali, mentre la restante produzione di occhiali - scorporata quale ramo d'azienda indipendente quale \"I.C. Optics\" - fu successivamente ceduta per il 50% a Versace nel 1999, venendo poi acquisita per il 100% da Luxottica nel 2003, per poi cessare le proprie attivit\u00e0 nel 2004. Se gi\u00e0 all'inizio del 2000 anche il ramo relativo ai giocattoli - occupando pochi dipendenti - riguardava soprattutto le sole attivit\u00e0 di ideazione e commercializzazione anche per altri marchi e contro terzi, dal 2007 le attivit\u00e0 commerciali nel campo dell'occhialeria vengono definitivamente cedute alla N.M. srl, oramai azienda esterna, successivamente acquisita da altri gruppi, ed utilizzata per qualche tempo per gestire la produzione - fuori Italia - e la commercializzazione di articoli vari sia di ottica che di bigiotteria soprattutto per la grande distribuzione e per terzi (Disney, Marvel, Prenatal, Chicco), in una realt\u00e0 che per\u00f2 diversa da quella della ItaloCremona, che a quel punto esce dal settore.\nCeduta e cessata l'attivit\u00e0 di occhialeria, le realt\u00e0 che si succedono all'interno dell'azienda madre con il nome originario - mutato in s.r.l. - presso parte della sede di Gazzada Schianno - successivamente ristrutturata a altri fini - si occuparono di marketing e distribuzione per poi focalizzarsi su settori completamente nuovi (fra cui quello immobiliare, anche in relazione agli spazi dei propri fabbricati), senza comunque connessione alcuna con i settori di impresa originari."}
{"id": "5224187", "revid": "486946", "url": "https://it.wikipedia.org/wiki?curid=5224187", "title": "Italo Cremona S.p.A.", "text": ""}
{"id": "5224192", "revid": "1543377", "url": "https://it.wikipedia.org/wiki?curid=5224192", "title": "Partecipanti al Tour de France 1907", "text": "Qui di seguito viene riportato l'elenco dei partecipanti al Tour de France 1907."}
{"id": "5224193", "revid": "2167671", "url": "https://it.wikipedia.org/wiki?curid=5224193", "title": "Aldo Checchini", "text": "Biografia.\nNato a Capodarsego in provincia di Padova nel 1885 da Antonio Checchini e Itala Lombardini, nel 1907 si laure\u00f2 in giurisprudenza presso l'Universit\u00e0 degli Studi di Padova, dove ebbe tra i suoi docenti Biagio Brugi e Giovanni Tamassia.\nNel 1909 a 24 anni inizi\u00f2 ad insegnare storia del diritto italiano presso l'Universit\u00e0 di Camerino, divenendo ordinario nel 1911. Ricopr\u00ec tra gli anni 1915 e 1918 la carica di rettore e fu varie volte preside della facolt\u00e0 di giurisprudenza.\nDurante la prima guerra mondiale fu arruolato nell'esercito.\nSeguirono numerosi spostamenti in varie universit\u00e0, insegnando storia del diritto italiano: dal 1921 al 1923 all'Universit\u00e0 di Cagliari; dal 1923 al 1927 all'Universit\u00e0 di Pisa; dal 1927 al 1932 all'Universit\u00e0 di Firenze.\nInfine nel 1932 fece ritorno a Padova alla sua alma mater. All'Universit\u00e0 di Padova inizi\u00f2 le sue attivit\u00e0 di professore con la cattedra di diritto romano e poi nel 1943 con quella di diritto italiano. Divenne anche preside di facolt\u00e0 per due volte (nel 1935 e 1947) e prorettore dal 1949 al 1960.\nFu membro dell'Accademia dei Lincei, dell'Accademia galileiana e dell'Istituto Veneto di Scienze, Lettere ed Arti, del quale tra il 1952 e il 1963 fu presidente."}
{"id": "5224207", "revid": "1573940", "url": "https://it.wikipedia.org/wiki?curid=5224207", "title": "Heteractis", "text": "Heteractis \u00e8 un genere di celenterati antozoi della famiglia Stichodactylidae.\nTassonomia.\nComprende le seguenti specie:"}
{"id": "5224210", "revid": "11220", "url": "https://it.wikipedia.org/wiki?curid=5224210", "title": "La Madonna del Fascio", "text": ""}
{"id": "5224214", "revid": "339392", "url": "https://it.wikipedia.org/wiki?curid=5224214", "title": "Zeo (personaggio)", "text": ""}
{"id": "5224217", "revid": "1573940", "url": "https://it.wikipedia.org/wiki?curid=5224217", "title": "Stichodactylidae", "text": "Stichodactylidae \u00e8 una famiglia di celenterati antozoi dell'ordine Actiniaria.\nTassonomia.\nComprende i seguenti generi:"}
{"id": "5224219", "revid": "436907", "url": "https://it.wikipedia.org/wiki?curid=5224219", "title": "The Final Episode (Let's Change the Channel)", "text": "The Final Episode (Let's Change the Channel) \u00e8 un singolo del gruppo musicale britannico Asking Alexandria, pubblicato il 15 settembre 2009 come unico estratto dal primo album in studio \"Stand Up and Scream\".\nNel 2011 il brano \u00e8 stato remixato dal DJ israeliano Borgore e pubblicato come primo singolo estratto dall'album di remix \"Stepped Up and Scratched\" il 19 aprile dello stesso anno.\nVideo musicale.\nIl videoclip, diretto e prodotto da Robby Starbuck e reso disponibile attraverso il proprio canale YouTube il 15 dicembre 2009, inizia con i primi secondi di \"Alerion\" (brano d'apertura di \"Stand Up and Scream\") e mostra prevalentemente scene del gruppo intento ad eseguire il brano all'interno di una stanza alternate ad altre in cui vengono mostrate alcune tazze ed altri oggetti che vibrano e cadono successivamente a terra a causa della musica generata dal gruppo."}
{"id": "5224220", "revid": "1543377", "url": "https://it.wikipedia.org/wiki?curid=5224220", "title": "Ralf Schermuly", "text": "Attore attivo principalmente in campo televisivo e teatrale, tra cinema e - soprattutto - televisione, ha partecipato ad una cinquantina di differenti produzioni a partire dalla met\u00e0 degli anni sessanta, lavorando soprattutto in vari film TV. \u00c8, tra l'altro, un volto noto al pubblico per essere apparso come guest-star in vari episodi delle serie televisive \"Il commissario K\u00f6ster/Il commissario Kress\" (\"Der Alte\") e \"L'ispettore Derrick\".\nCome doppiatore, ha prestato la propria voce ad attori quali Hywell Bennety, Michael Crawford, J\u00f6rg Marquardt, Michael Moriarty, Michael Sarrazin, Jack Watling, James Wood, ecc."}
{"id": "5224221", "revid": "120930390", "url": "https://it.wikipedia.org/wiki?curid=5224221", "title": "Zanna Bianca (disambigua)", "text": ""}
{"id": "5224225", "revid": "287204", "url": "https://it.wikipedia.org/wiki?curid=5224225", "title": "Zanna Bianca (film)", "text": ""}
{"id": "5224228", "revid": "38120", "url": "https://it.wikipedia.org/wiki?curid=5224228", "title": "Angelus (Buffy l'ammazzavampiri)", "text": ""}
{"id": "5224230", "revid": "287204", "url": "https://it.wikipedia.org/wiki?curid=5224230", "title": "Angelus (personaggio)", "text": ""}
{"id": "5224232", "revid": "287204", "url": "https://it.wikipedia.org/wiki?curid=5224232", "title": "Angelus (disambigua)", "text": ""}
{"id": "5224233", "revid": "287204", "url": "https://it.wikipedia.org/wiki?curid=5224233", "title": "Angelus (singolo)", "text": ""}
{"id": "5224234", "revid": "965226", "url": "https://it.wikipedia.org/wiki?curid=5224234", "title": "Gaetano Gorgoni", "text": "Biografia.\nAttivit\u00e0 locali.\nOriginario di Galatina, ma residente a Cavallino, avvocato penalista, fu eletto nel 1960 consigliere provinciale fino al 1985 ricoprendo anche l'incarico di assessore alla Cultura, Beni Culturali, Caccia, Pesca e Turismo.\nDal 1963 fu consigliere comunale a Vernole, Lizzanello e Cavallino, poi a Lecce dal 1985 al 1992. Fu sindaco di Cavallino dal 1992 al 2006 e vicesindaco dal 2011 al 2016.\nDeputato e sottosegretario.\nEsponente del Partito Repubblicano Italiano, di cui \u00e8 stato membro della direzione nazionale dal 1978 al 1994, venne eletto parlamentare nel 1983 alla Camera dei deputati, carica che mantenne fino al 1994, e fu nominato sottosegretario di Stato ai Lavori Pubblici nei governi Craxi I e Craxi II e alla Difesa nei governi Goria e De Mita."}
{"id": "5224235", "revid": "1494169", "url": "https://it.wikipedia.org/wiki?curid=5224235", "title": "L'Angelus", "text": ""}
{"id": "5224237", "revid": "316629", "url": "https://it.wikipedia.org/wiki?curid=5224237", "title": "Fran\u00e7ois La\u00efs", "text": ""}
{"id": "5224239", "revid": "38120", "url": "https://it.wikipedia.org/wiki?curid=5224239", "title": "L'angelus", "text": ""}
{"id": "5224240", "revid": "38120", "url": "https://it.wikipedia.org/wiki?curid=5224240", "title": "L'Ang\u00e9lus", "text": ""}
{"id": "5224241", "revid": "38120", "url": "https://it.wikipedia.org/wiki?curid=5224241", "title": "L'ang\u00e9lus", "text": ""}
{"id": "5224242", "revid": "287204", "url": "https://it.wikipedia.org/wiki?curid=5224242", "title": "L'Angelus (dipinto)", "text": ""}
{"id": "5224243", "revid": "287204", "url": "https://it.wikipedia.org/wiki?curid=5224243", "title": "L'Ang\u00e9lus (dipinto)", "text": ""}
{"id": "5224244", "revid": "1494169", "url": "https://it.wikipedia.org/wiki?curid=5224244", "title": "Akuma", "text": ""}
{"id": "5224246", "revid": "287204", "url": "https://it.wikipedia.org/wiki?curid=5224246", "title": "Akuma (personaggio)", "text": ""}
{"id": "5224248", "revid": "62004", "url": "https://it.wikipedia.org/wiki?curid=5224248", "title": "Partecipanti al Tour de France 1908", "text": "Qui di seguito viene riportato l'elenco dei partecipanti al Tour de France 1908."}
{"id": "5224250", "revid": "1305772", "url": "https://it.wikipedia.org/wiki?curid=5224250", "title": "Luigi Chiodi", "text": "Il nome Luigi Chiodi pu\u00f2 riferirsi a:"}
{"id": "5224254", "revid": "1607861", "url": "https://it.wikipedia.org/wiki?curid=5224254", "title": "Moto Guzzi Superalce", "text": "La Moto Guzzi Superalce \u00e8 una motocicletta prodotta dalla Moto Guzzi tra il 1948 e il 1958.\nIl contesto.\nMoto monocilindrica con classico cilindro orizzontale, cambio a 4 rapporti, di cilindrata 500 e con valvole in testa e molle a vista derivata direttamente dalla Moto Guzzi Alce (che rimase in servizio fino al 1945) previa una fase di transizione dal 1946 al 1948 in cui viene denominata Alce V, cos\u00ec chiamata per lo spostamento delle valvole in testa. il Superalce risulta per\u00f2 gi\u00e0 in produzione a partire dal 1943, e questo genera confusione per la denominazione dei vari modelli.\nNelle prime versioni era dotata di anticipo manuale (fino al 1952) e di marmitta terminale sdoppiata (fino al 1955). Successivamente comparve l'anticipo automatico e la marmitta a tubo singolo. Le due versioni principali erano quelle con serbatoio tutto verniciato (destinato all'Esercito Italiano) e quello con serbatoio cromato (destinato all'Arma del Carabinieri).\nIl numero motore \u00e8 caratterizzato in una prima fase dal prefisso AV (Alce Veloce) ed in una seconda fase dal prefisso SA (Superalce). \nI numeri di telaio fino al 1954 seguono la progressione numerica di tutti i Guzzi (dal 1921 al 1954 i modelli prodotti hanno il telaio compreso tra 51 e 33864), e successivamente iniziano con la numerazione S 00 AA fino al numero S 79 AR del 1958.\nL'impianto elettrico \u00e8 a 6 Volt. La batteria, situata in uno spazio ricavato sotto al manubrio posteriore ed in tal modo discretamente protetta dalle intemperie, viene caricata da una dinamo ma non \u00e8 indispensabile per il funzionamento del motore, che pu\u00f2 funzionare anche senza batteria. \nSotto al serbatoio della benzina si trova un serbatoio dell'olio che permette attraverso due pompe olio meccaniche la circolazione del lubrificante all'interno delle varie parti in movimento del motore. Tale semplicit\u00e0 meccanica unita ad un telaio robusto garantisce grande affidabilit\u00e0 per i teatri nei quali tale motoveicolo doveva essere impiegato (uso militare).\nSotto al motore sul lato destro si trova un selettore che permette di modificare il carico delle molle posteriori per meglio adattarsi al trasporto di uno o di due passeggeri."}
{"id": "5224259", "revid": "47767", "url": "https://it.wikipedia.org/wiki?curid=5224259", "title": "Henrik", "text": ""}
{"id": "5224260", "revid": "47767", "url": "https://it.wikipedia.org/wiki?curid=5224260", "title": "Hendrik", "text": ""}
{"id": "5224261", "revid": "729019", "url": "https://it.wikipedia.org/wiki?curid=5224261", "title": "Stazione di El Pozo", "text": "La stazione di El Pozo \u00e8 una stazione ferroviaria di Madrid, sulla linea Madrid - San Fernando de Henares.\nForma parte delle linee C2 e C7 delle Cercan\u00edas di Madrid.\nSi trova a nord del quartiere denominato \"El Pozo del T\u00edo Raimundo\", nel distretto Puente de Vallecas di Madrid.\nLa stazione \u00e8 stata teatro di uno degli attentati dell'11 marzo 2004.\nStoria.\nA differenza delle altre stazioni della linea, questa \u00e8 stata inaugurata nel 1996 per soddisfare la domanda di trasporto pubblico del quartiere in cui si trova, gi\u00e0 che questo si trova a notevole distanza sia dalle stazioni di Vallecas e Asamblea de Madrid-Entrev\u00edas che dalle stazioni della linea 1 della metropolitana.\nL'11 marzo 2011 \u00e8 stato inaugurato nei pressi della stazione un monumento realizzato dall'architetto Jos\u00e9 Mar\u00eda P\u00e9rez Gonz\u00e1lez \u201cPeridis\u201d, in collaborazione con il pittore Juan Genov\u00e9s e i disegnatori Forges e El Roto, in memoria delle vittime degli attentati dell'11 marzo 2004."}
{"id": "5224268", "revid": "712828", "url": "https://it.wikipedia.org/wiki?curid=5224268", "title": "Zanna (disambigua)", "text": ""}
{"id": "5224269", "revid": "38120", "url": "https://it.wikipedia.org/wiki?curid=5224269", "title": "Pietro Zanna", "text": ""}
{"id": "5224272", "revid": "1318658", "url": "https://it.wikipedia.org/wiki?curid=5224272", "title": "Zoch Verlag", "text": "Zoch Verlag \u00e8 una casa editrice tedesca di giochi da tavolo con sede a Monaco di Baviera fondata nel 1987 da Albrecht Werstein e dall'autore di giochi Klaus Zoch. Oltre a giochi da tavolo rivolti sia ai grandi che ai piccoli, pubblica giochi in legno per bambini e famiglie.\nNel 2010 \u00e8 stata rilevata dal gruppo Simba Dickie Group.\nPremi e riconoscimenti.\nTra i riconoscimenti pi\u00f9 prestigiosi vinti da Zoch ci sono lo \"Spiel des Jahres\" (\"Miglio Gioco dell'anno\"), il \"Kinderspiel des Jahres\" (\"Miglior Gioco per bambini dell'anno\") e il \"Deutscher Kinderspiele Preis\" (\"Premio tedesco per i giochi per bambini\").\nSpiel des Jahres.\nIl prestigioso premio \"Spiel des Jahres\" \u00e8 stato vinto con:\nNel 1997 il gioco \"Aztec\", di Niek Neuwahl ha vinto il premio \"Gioco pi\u00f9 bello\".\nKinderspiel des Jahres.\nIl prestigioso premio \"Kinderspiel des Jahres\" \u00e8 stato vinto con:\nDeutscher Kinderspiele Preis.\nIl premio \"Deutscher Kinderspiele Preis\" \u00e8 stato vinto con:\nAs d'Or - Jeu de l'ann\u00e9e Enfant.\nIl premio As d'Or - Jeu de l'ann\u00e9e Enfant \u00e8 stato vinto con:"}
{"id": "5224274", "revid": "1494169", "url": "https://it.wikipedia.org/wiki?curid=5224274", "title": "Zanne (disambigua)", "text": ""}
{"id": "5224275", "revid": "713714", "url": "https://it.wikipedia.org/wiki?curid=5224275", "title": "Rocca Orsini", "text": "La rocca Orsini \u00e8 un castello situato a Scurcola Marsicana (AQ), in Abruzzo.\nStoria.\nLa rocca Orsini si trova nella parte alta dell'abitato di Scurcola Marsicana, dominando i piani Palentini con la valle del Salto a nord e la valle dell'Imele a sud.\nDall'analisi del monumento \u00e8 stato possibile ricostruire una serie di strutture appartenenti ad epoche storiche diverse.\nLa parte pi\u00f9 antica risale al periodo duecentesco Normanno-Svevo con una struttura di castello recinto simile a quella di molte altre fortificazioni della zona aquilana, come il Castello di San Pio delle Camere, realizzata dai feudatari della famiglia De Ponte.\nLa struttura del castello recinto si basava su una torre pentagonale posta al vertice pi\u00f9 elevato ed una cinta muraria a pianta triangolare che scendeva verso valle.\nFonti storiche confermano l'esistenza certa del castello (castrum Sculcule) all'epoca della battaglia di Tagliacozzo del 1268 fra Corradino di Svevia e Carlo I d'Angi\u00f2.\nLa trasformazione del castello-recinto in rocca rinascimentale risale al tardo quattrocento ad opera della famiglia Orsini. In particolare Gentile Virginio Orsini, conte di Tagliacozzo e Albe e signore di Bracciano, nel 1490 coinvolse Francesco di Giorgio Martini, gi\u00e0 impegnato nella realizzazione della rocca di Campagnano, alla progettazione della nuova struttura.\nIl passaggio del castello ai Colonna nel XVI secolo non ha portato trasformazioni importanti alla configurazione della struttura.\nArchitettura.\nL'attuale struttura del Castello Orsini ha una pianta triangolare con due torrioni cilindrici sugli spigoli della base da e un bastione di forma semiovata sul puntone a nord-ovest che sostituisce il puntone pentagonale del precedente castello recinto.\nSecondo l'impostazione di Francesco di Giorgio Martini, la scelta della pianta triangolare era finalizzata a ridurre al minimo il numero dei lati offerto agli assedianti. Il sistema difensivo, poi, si adattava alla diffusione delle armi da fuoco, con la presenza di casematte in basso per la difesa radente e lo spessore dei muri adatti a resistere all'uso delle bombarde. Inoltre, il camminamento di ronda risultava ininterrotto per l'intero perimetro per consentire rapidi spostamenti."}
{"id": "5224281", "revid": "1318658", "url": "https://it.wikipedia.org/wiki?curid=5224281", "title": "Ren\u00e9 Huyghe", "text": "Si occup\u00f2 di estetica, storia dell'arte, psicologia dell'arte. Dal 1930 ebbe l'incarico di curatore del dipartimento di pittura del Museo del Louvre. Fu anche professore al Coll\u00e8ge de France e nel 1960 nominato membro dell'Acad\u00e9mie fran\u00e7aise. \nBiografia.\nRen\u00e9 Huyghe studi\u00f2 filosofia ed estetica alla Sorbona e all'\u00c9cole du Louvre. A soli 30 anni, nel 1936, divenne professore all'\u00c9cole du Louvre. Fu il fondatore ed editore della riviste \"L'Amour de l'Art\" e \"Quadrige\". Ren\u00e9 fu uno dei primi che in Francia ebbe l'idea di fare film riguardanti l'arte come ad esempio \"Rubens\", film che vinse anche un premio alla Biennale di Venezia. Fond\u00f2 l'International Federation of Films on Art.\nDurante la seconda guerra mondiale organizz\u00f2 l'evacuazione dei dipinti del Louvre nella zona controllata dal Governo di Vichy e si prese carico della loro protezione fino alla Liberazione. Nel 1950 occupa la cattedra di psicologia delle arti plastiche presso il Coll\u00e8ge de France. \nNel 1966 vinse il Premio Erasmo all'L'Aia. Nel 1974 divenne direttore del Museo Jacquemart-Andr\u00e9. In questo periodo incontrer\u00e0 il filosofo giapponese Daisaku Ikeda. \nTra i vari incarichi fu anche presidente nella commissione internazionale di esperti dell'UNESCO per salvare Venezia."}
{"id": "5224283", "revid": "115618813", "url": "https://it.wikipedia.org/wiki?curid=5224283", "title": "X-Files (disambigua)", "text": ""}
{"id": "5224294", "revid": "2153076", "url": "https://it.wikipedia.org/wiki?curid=5224294", "title": "Timeless (Sarah Brightman)", "text": "Timeless, uscito anche con il titolo Time to Say Goodbye (negli Stati Uniti e in Canada) \u00e8 un album inciso nel 1997 dalla cantante britannica Sarah Brightman in collaborazione con la London Symphony Orchestra e pubblicato su etichetta East West Records.\nL'album, prodotto da Frank Peterson, contiene in tutto 14 brani Tra questi, figurano interpretazioni di brani classici quali \"En Aranjuez con tu amor\" (dal \"Concerto d'Aranjuez\" di Joaqu\u00edn Rodrigo), \"O mio babbino caro\" (dal \"Gianni Schicchi\" di Giacomo Puccini), ecc. e le cover di \"Tu cosa fai stasera\" (con il titolo \"Just Show Me How To Love You\") di Dario Baldan Bembo e di \"There for Me\" dei La Bionda (entrambe interpretate assieme al tenore argentino Jos\u00e9 Cura), di \"Con te partir\u00f2\" di Andrea Bocelli (con il titolo \"Time to Say Goodbye\"; interpretata assieme allo stesso Bocelli), di \"Who Wants to Live Forever\" dei Queen e di \"T\u00fa quieres volver\" dei Gypsy Kings."}
{"id": "5224295", "revid": "287204", "url": "https://it.wikipedia.org/wiki?curid=5224295", "title": "La valanga (film)", "text": ""}
{"id": "5224296", "revid": "287204", "url": "https://it.wikipedia.org/wiki?curid=5224296", "title": "La valanga (film 1919)", "text": ""}
{"id": "5224297", "revid": "1494169", "url": "https://it.wikipedia.org/wiki?curid=5224297", "title": "Valanga (disambigua)", "text": ""}
{"id": "5224298", "revid": "35707", "url": "https://it.wikipedia.org/wiki?curid=5224298", "title": "Nebbia in Val Padana", "text": ""}
{"id": "5224300", "revid": "765341", "url": "https://it.wikipedia.org/wiki?curid=5224300", "title": "Ninpen Manmaru", "text": " \u00e8 un manga di Mikio Igarashi. L'opera \u00e8 stata pubblicata tra il 1995 e il 1999 da Enix sulla rivista \"Monthly Sh\u014dnen Gangan\" ed \u00e8 stata raccolta in undici volumi \"tank\u014dbon\". Ne \u00e8 stato tratto un adattamento televisivo anime trasmesso dal 1995 al 1998.\nTrama.\nL'apprendista ninja pinguino Manmaru, vive nella foresta e nonostante gli insegnamenti del suo maestro Tanutaro non riesce a migliorare per niente, combinando spesso confusione e pericoli. Nonostante ci\u00f2 l'amicizia fra lui, il suo sensei e il suo amico Tsunejiro, lo aiuteranno nelle battaglie contro gli spiriti malvagi della foresta, e a poco a poco capir\u00e0 sempre di pi\u00f9 l'importanza dell'amicizia, imparando nuove abilit\u00e0.\nPersonaggi.\nDoppiato da: Haruna Ikezawa\nManmaru \u00e8 un giovane pinguino che sogna di diventare un ninja e per questo si fa allenare dal maestro Tanutaro al suo dojo. Il pinguino non \u00e8 molto abile nel ninjitsu e finisce spesso col mettere in pericolo lui e gli abitanti della foresta in cui vive, ma l'amicizia con Tanutaro e Tsunejiro, il suo migliore amico, lo cambia radicalmente e gli permette di imparare nuove abilit\u00e0, combattendo i malvagi spiriti della foresta.\nDoppiato da: Kappei Yamaguchi\nTanutaro \u00e8 il sensei ninja di Manmaru che vive nel suo dojo della foresta. Egli fin da piccolo si allenava per poter diventare un ninja a tutti gli effetti, e grazie al suo maestro Yamigozo riusc\u00ec a realizzare il suo sogno. Ha molta pazienza, dimostratosi allenando Manmaru, poich\u00e9 il pinguino non fa altro che sbagliare. Combatte insieme a Manmaru e Tsunejiro gli spiriti della foresta.\nDoppiato da: Tomokazu Seki\nTsunejiro \u00e8 un rospo migliore amico di Manmaru e allievo di Tanutaro. Lui e Manmaru sono amici fin da piccoli, quando giocavano a fare i ninja. I due avevano lo stesso sogno e per questo diventano allievi del maestro ninja Tanutaro.\nMedia.\nAnime.\nL'anime scritto da Mikio Igarashi e diretto da Tetsuo Yasumi \u00e8 formato da 48 episodi ed \u00e8 iniziata il 5 luglio 1995 ed \u00e8 finita il 28 marzo 1999. La sigla di apertura \u00e8 , mentre quella di chiusura ."}
{"id": "5224304", "revid": "1494169", "url": "https://it.wikipedia.org/wiki?curid=5224304", "title": "Turgon (disambigua)", "text": ""}
{"id": "5224307", "revid": "729019", "url": "https://it.wikipedia.org/wiki?curid=5224307", "title": "Stazione di Santa Eugenia", "text": "La stazione di Santa Eugenia \u00e8 una stazione ferroviaria di Madrid, sulla linea Madrid - San Fernando de Henares.\nForma parte delle linee C2 e C7 delle Cercan\u00edas di Madrid.\nSi trova nell'omonimo quartiere del distretto Villa de Vallecas di Madrid.\nLa stazione \u00e8 stata teatro di uno degli attentati dell'11 marzo 2004.\nStoria.\nLa stazione \u00e8 stata inaugurata con l'istituzione dei servizi di Cercan\u00edas di Madrid negli anni 80."}
{"id": "5224308", "revid": "180559", "url": "https://it.wikipedia.org/wiki?curid=5224308", "title": "M\u00e1ty\u00e1s P\u00e1sztor", "text": "Milita per otto stagioni consecutive nello Szolnok, squadra con cui debutta nel professionismo e con cui ottiene due secondi posti in campionato (2013, 2014) e un secondo posto in Coppa d'Ungheria (2012).\nNel 2014 fa ritorno al Budapest VSC, il club in cui \u00e8 cresciuto."}
{"id": "5224309", "revid": "1951235", "url": "https://it.wikipedia.org/wiki?curid=5224309", "title": "Eli Tomac", "text": "Professionista nel circuito AMA dal 2010, in carriera ha vinto un campionato regionale Supercross nella classe 250 costa ovest nel 2012, un campionato del mondo Supercross nella classe 450 nel 2020 e quattro campionati americani di Motocross: uno nella classe 250 nel 2013 e tre consecutivi nella classe 450 nel 2017, 2018 e 2019. Il suo numero di gara \u00e8 il 3.\nBiografia.\nFiglio di Kathy e John Tomac, ex ciclista e mountain biker professionista, nasce a Durango per poi crescere a Cortez, nel sud-ovest del Colorado. Ha un fratellastro da parte di madre, Greg, pilota nell'aeronautica militare degli Stati Uniti. Dal 7\u00ba novembre 2021 \u00e8 sposato con Jessica Steiner con la quale ha avuto due figli: Lev, nata il 26 aprile 2020 e Noah, nato il 20 settembre 2021.\nCarriera.\nDopo aver iniziato a gareggiare all'et\u00e0 di sei anni, vince otto titoli nazionali da dilettante, sei con Suzuki e due con Honda, oltre ad un campionato del mondo junior nel 2009, prima di passare professionista nel 2010. Al suo debutto, avvenuto sulla pista di Hangtown (California) in sella a una Honda del Team Geico, conquista subito la vittoria overall nella classe 250 del National diventando cos\u00ec il primo pilota nella storia del motocross americano a vincere la sua prima gara da professionista. Nonostante questo successo il proseguirsi della stagione si rivela pi\u00f9 complicato, ancora a corto di esperienza si deve accontentare di finire il suo primo campionato in sesta posizione.\nNel 2011 fa il suo debutto da professionista anche nel campionato Supercross, classe 250 (costa ovest), con due vittorie e quattro podi finisce il campionato secondo a solo sei punti dal vincitore, Broc Tickle. Il suo secondo campionato National lo vede collezionare quattro podi e migliorare il sesto posto finale in classifica generale della stagione precedente con un quarto. Ad ottobre partecipa alla prima edizione della Monster Energy Cup che conclude al quinto posto correndo per l'occasione, per la prima volta, con un 450.\nL'anno seguente vince il suo primo campionato da professionista grazie al titolo Supercross nella classe 250 (costa ovest) che ottiene al termine di una stagione conclusa con cinque vittorie e due podi in nove gare. Con quattro vittorie e altrettanti podi conclude invece terzo il campionato National. Ad ottobre si classifica terzo alla Monster Energy Cup. \nNel 2013 decide di scegliere il 17 come numero carriera, gi\u00e0 assegnatogli dall'AMA per regolamento l'anno precedente. Nonostante cinque vittorie su nove gare finisce in seconda posizione il campionato Supercross 250 (costa ovest), con un distacco di solo due punti da Ken Roczen. In estate vince il suo primo titolo National dominando il campionato classe 250 con sette vittorie. A fine stagione viene per la prima volta selezionato per far parte della squadra degli Stati Uniti in occasione del Motocross delle Nazioni in programma a Teutschenthal (Germania). In squadra con Ryan Dungey e Justin Barcia conquista la medaglia d'argento. Ad ottobre partecipa alla Monster Energy Cup dove si classifica quarto.\nNel 2014 passa alla classe 450 sempre con il team Geico Honda. Grazie alla vittoria del campionato National 250 nel 2013 sceglie il 3 come suo nuovo numero carriera. Due brutti infortuni a spalla e clavicola gli compromettono le fasi iniziali di entrambi i campionati Supercross e National facendogli perdere da subito la possibilit\u00e0 di vincere il titolo. A fine stagione viene selezionato per far parte della squadra statunitense in occasione del Motocross delle Nazioni che si sarebbe tenuto a Kegums, in Lettonia. In squadra con Ryan Dungey e Jeremy Martin conquista la medaglia di bronzo. Ad ottobre partecipa alla Monster Energy Cup dove si classifica secondo. In preparazione alla nuova stagione prende inoltre parte, nel mese di novembre, a due gare europee di Supercross a Lille e Genova, dominando entrambi gli eventi.\nNel 2015 conclude in seconda posizione la sua seconda stagione nella classe 450 del Supercross finendo il campionato con tre vittorie e otto podi. Un grave infortunio ad entrambe le spalle avvenuto in gara due a Lakewood mette invece una fine anticipata alla sua stagione nel campionato National, fino a quel momento dominato con due vittorie a Hangtown e Glen Helen nelle prime due gare del calendario.\nDopo la lunga riabilitazione dall'infortunio occorsogli l'estate precedente, nel 2016 cambia squadra passando nel team Monster Energy Kawasaki. Conclude quarto il campionato Supercross con l'highlight della vittoria ottenuta a Daytona mentre nel National si classifica secondo con due vittorie e otto podi. A fine stagione partecipa anche ai gran premi di Charlotte e Glen Helen del mondiale MXGP, dominando entrambi gli appuntamenti. A ottobre vince per la prima volta la Monster Energy Cup.\nNel 2018 porta in rimonta la lotta per il titolo Supercross fino all'ultima gara dove \u00e8 per\u00f2 costretto ad arrendersi a Ryan Dungey. In estate vince il suo primo titolo National nella classe 450 con quattro vittorie overall. Al termine della stagione prende parte anche al gran premio degli Stati Uniti del mondiale MXGP a Jacksonville dove si classifica secondo.\nIl 2018 parte nel peggiore dei modi, durante la prima gara dell'anno a Anaheim si infortuna la spalla dopo una caduta quando era in testa alla corsa. Per recuperare dal dolore decide di saltare la seconda gara, in programma a Houston il sabato successivo, compromettendo cos\u00ec inevitabilmente le sue possibilit\u00e0 di vittoria del titolo. Nonostante il difficile inizio di stagione finisce il campionato terzo con otto vittorie. In estate completa una delle sue migliori stagioni di sempre nel National vincendo il suo secondo titolo consecutivo nella classe 450 con otto vittorie su dodici appuntamenti. A fine stagione viene selezionato per rappresentare gli Stati Uniti in occasione del Motocross delle Nazioni in programma a Red Bud (Michigan), per la prima volta anche con i gradi di capitano. In squadra con Justin Barcia e Aaron Plessinger porta gli Stati Uniti al quinto posto. La settimana successiva vince per la seconda volta in carriera la Monster Energy Cup e vincendo tutte e tre le gare in programma anche il montepremi di un milione di dollari.\nNella stagione 2019 conclude il mondiale Supercross in seconda posizione, con sei vittorie. Vince invece per la terza volta consecutiva il titolo outdoor National nella classe 450 finendo il campionato con sei vittorie e chiudendo matematicamente la corsa al titolo con una gara di anticipo sul tracciato di Budds Creek. Ad ottobre partecipa alla Monster Energy Cup dove si classifica secondo.\nNel 2020 conquista il campionato del mondo Supercross classe 450 con sette vittorie. Conclude invece terzo il campionato National con due vittorie overall.\nNella stagione 2021 finisce il campionato Supercross in terza posizione con tre vittorie e il campionato National secondo con due vittorie overall.\nL'anno successivo, dopo sei anni come pilota ufficiale del team Monster Energy Kawasaki, passa al team Monster Energy Star Racing Yamaha, diventato il nuovo team ufficiale del marchio di Iwata dalla stagione precedente. Nel passare in Yamaha lascia anche dopo undici stagioni il suo meccanico storico, Brian Kranz, rimasto in Kawasaki."}
{"id": "5224311", "revid": "638792", "url": "https://it.wikipedia.org/wiki?curid=5224311", "title": "Trickster (disambigua)", "text": ""}
{"id": "5224316", "revid": "1494169", "url": "https://it.wikipedia.org/wiki?curid=5224316", "title": "Vergo (disambigua)", "text": ""}
{"id": "5224318", "revid": "339392", "url": "https://it.wikipedia.org/wiki?curid=5224318", "title": "Gavinovese", "text": ""}
{"id": "5224319", "revid": "15756", "url": "https://it.wikipedia.org/wiki?curid=5224319", "title": "LaC TV", "text": "LaC TV \u00e8 un'emittente televisiva privata italiana che trasmette in Calabria edita da Diemmecom, di propriet\u00e0 del gruppo Pubbliemme.\nLa programmazione \u00e8 di tipo generalista, caratterizzata dalla presenza di programmi di informazione e approfondimento, di sport e intrattenimento, di inchiesta giornalistica, eventi e cronaca.\n\u00c8 presente sul digitale terrestre ai canali 19 e 519, su Tiv\u00f9sat al canale 419 e su Sky al canale 820. Le trasmissioni sono visibili anche sul sito web, sugli smart TV con tecnologia HbbTV e in streaming sul sito LaC Play.\nStoria.\nOrigini ed esordi.\nLa rete che nasce in origine con il nome di Rete Kalabria, fu fondata da Franco Iannuzzi nel novembre del 1987 a Vibo Valentia, a seguito dell'esperienza di Tele 2000, operativa dal 1977 al 1983.\nLe origini dell\u2019emittente risalgono a una precedente esperienza televisiva di Giovanni e Franco Iannuzzi, quando nel 1983, \u201c\"con un lettore VHS ed un sistema di amplificazione al tempo innovativo\"\u201d diedero il via, a Rosarno (Reggio Calabria), all\u2019emittente locale Canale 22 che rest\u00f2 in onda dal 1983 a luglio del 1987, trasmettendo contenuti di carattere locale.\nLa fondazione di Rete Kalabria.\nNella primavera del 1987, Franco Iannuzzi assieme ad Ivan Iannuzzi, figlio del fratello Giovanni Iannuzzi,\u00a0individuarono la citt\u00e0 di Vibo Valentia, unico grande centro abitato della regione Calabria a non avere un\u2019emittente televisiva, come sbocco ideale per fare crescere l\u2019emittente. Il progetto iniziale prevedeva la collocazione a Vibo Valentia di uno studio televisivo satellite di Canale 22, ma lo sviluppo della nascente provincia di Vibo Valentia ha spinto l\u2019emittente a spostarsi definitivamente a Vibo Valentia.\nI fondatori decidono cos\u00ec di terminare l\u2019esperienza di Canale 22 in favore della nascente Rete Kalabria. Nei mesi da luglio a settembre 1987 prese il via l\u2019acquisizione delle attrezzature da Broadcasting, ed a settembre 1987 l\u2019emittente era pronta per il lancio. La nascita effettiva di Rete Kalabria \u00e8 da collocarsi nel novembre del 1987.\nPeriodo 1987-2013.\nA partire dal 1987 Rete Kalabria ha trasmesso programmi di intrattenimento e informazione regionale e locale. Una parte delle trasmissioni viene prodotta internamente dall'emittente ed altre venivano acquistate da produzioni nazionali e internazionali.\nNegli anni 1990 \u00e8 stata affiliata di Amica 9 - Telestar, e nel 1992 venne costituita la societ\u00e0 Rete Kalabria srl.\nTra i programmi prodotti i pi\u00f9 seguiti c'erano:\nLa rete ha trasmesso le edizioni quotidiane del telegiornale. Inoltre ogni domenica veniva trasmesso \"Il settimanale\", una rubrica con le principali notizie della settimana trasmessa con l'ausilio di un interprete in LIS (Lingua dei Segni Italiana) destinata alla comunit\u00e0 sorda segnante.\nDal 2013.\nNell'ottobre 2013 l'emittente viene rilevata da Publiemme Group, societ\u00e0 operante nel campi della raccolta pubblicitaria, dell\u2019editoria, della comunicazione guidata da Domenico Maduli.\nA seguito di una operazione di rebranding da parte della nuova propriet\u00e0 e per volont\u00e0 dell\u2019editore Maduli, il 20 ottobre 2014, l\u2019emittente Rete Kalabria cambia il nome in LaC.\u00a0Contestualmente al rebranding, il canale inizia a trasmettere in e dal 15 novembre 2014 anche in HD sul canale 519, divenendo la prima emittente televisiva in Calabria a trasmettere in questo standard. Sempre nel 2014 alla rete televisiva l\u2019editore affianca la testata online dell\u2019emittente, lanciando\u00a0la testata giornalistica online lacnews24.it.\u00a0\nDal 22 maggio 2017 l'emittente cambia denominazione e da LaC assume l'attuale denominazione: LaC TV.\nNel gennaio 2021 la rete lancia LaC Play, il servizio on demand dell'emittente. La piattaforma, inizialmente disponibile per smart TV con tecnologia HbbTV e in seguito anche come sito web e app per dispositivi mobili, permette ai telespettatori di rivedere tutti i programmi del network, far ripartire i programmi in onda con la funzione Restart e altre funzionalit\u00e0 interattive, tra cui la possibilit\u00e0 di vedere in diretta streaming i canali LaC TV, LaC News 24 e LaC Sat. Quest'ultimo canale ha iniziato le proprie trasmissioni il 25 novembre 2021 sul canale 419 della piattaforma Tiv\u00f9sat e sul canale 820 di Sky Italia.\nProgrammi.\nIl palinsesto di LaC TV \u00e8 composto da varie edizioni del telegiornale (LaC News 24), la cui redazione cura anche il portale online d'informazione lacnews24.it. L\u2019emittente trasmette programmi autoprodotti di diverso genere: tra questi i talk di attualit\u00e0 e politica \"Perfidia 2.0\", \"Pubblica Piazza\", \"L\u2019Inviato Speciale\", \"Filo Diretto\", \"Prima della Notizia\" e \"Rinascita Scott - il maxi processo alla \u2018ndrangheta\", programmi di inchiesta come \"LaC Dossier\" e programmi TV di cultura ed enogastronomia come \"LaC Storie\", \"Onda Calabra\" e \"Parla lo Chef\".\nLaC TV trasmette anche serie TV italiane e internazionali come \"Amore senza tempo\" e programmi di informazione e divulgazione scientifica come \"LaC Salute\". I programmi televisivi prodotti da LaC sono visibili anche in streaming sulla piattaforma web lactv.it. Inoltre vengono trasmessi anche film del passato specialmente del cinema italiano.\nLaC News 24.\nLaC News 24 \u00e8 il telegiornale di LaC TV, diretto da Pino Aprile. La redazione \u00e8 composta da giornalisti e conduttori come Pietro Comito, Pier Paolo Cambareri, Pasquale Motta, Francesca Lagoteta, Cristina Iannuzzi, Enrico De Girolamo, Rossella Galati, Tiziana Bagnato. Va in onda con cinque edizioni quotidiane (7:00, 14:30, 17:30, 20:30 e 23:30) e una con il riepilogo dei fatti pi\u00f9 rilevanti della settimana (\"La Settimana\", in replica durante la notte).\nSede e centri di produzione.\nLa sede principale dell'emittente, dalla quale sono prodotte le trasmissioni e avviene l\u2019emissione del segnale, si trova a Vibo Valentia, nella zona industriale Aeroporto, gi\u00e0 sede di produzione di Rete Kalabria. Tali studi sono intitolati a Michele Porcelli, un operatore di ripresa e regista dell'emittente deceduto sul lavoro mentre effettuava alcune riprese video.\nLa maggior parte dei programmi trasmessi da LaC TV sono registrati presso la sede di produzione principale ma l\u2019emittente \u00e8 dotata anche di centri di produzione esterni: per alcuni programmi, infatti, vengono impiegati anche gli studi di Catanzaro, Rende e Reggio Calabria.\nNel 2016 ha collaborato con l'emittente anche Klaus Davi, il quale ha condotto il programma d'inchiesta \"Gli Intoccabili\".\nPalinsesto.\nDi seguito le produzioni interne ed esterne attualmente trasmesse dall'emittente."}
{"id": "5224329", "revid": "123441031", "url": "https://it.wikipedia.org/wiki?curid=5224329", "title": "Medaglia Edison", "text": "La medaglia Edison (\"IEEE Edison Medal\") \u00e8 un riconoscimento assegnato dall'IEEE (Institute of Electrical and Electronics Engineers) alle persone che hanno conseguito risultati meritori nel campo dello studio o dell'ingegneria dei fenomeni elettrici. Pu\u00f2 essere assegnato solo a una persona singola.\nLa medaglia, che prende il nome da Thomas Edison, fu istituita l'11 febbraio 1904 da un gruppo di amici e simpatizzanti dell'inventore. La prima medaglia venne assegnata nel 1909 a Elihu Thomson; altri vincitori del premio furono George Westinghouse, Alexander Graham Bell, Nikola Tesla, Robert Millikan (premio Nobel 1923) e Vannevar Bush."}
{"id": "5224330", "revid": "339392", "url": "https://it.wikipedia.org/wiki?curid=5224330", "title": "Rete Kalabria", "text": ""}
{"id": "5224332", "revid": "697352", "url": "https://it.wikipedia.org/wiki?curid=5224332", "title": "Cabildo (disambigua)", "text": ""}
{"id": "5224335", "revid": "729019", "url": "https://it.wikipedia.org/wiki?curid=5224335", "title": "Stazione di Vic\u00e1lvaro", "text": "La stazione di Vic\u00e1lvaro \u00e8 una stazione ferroviaria di Madrid, sulla linea Madrid - San Fernando de Henares.\nForma parte delle linee C2 e C7 delle Cercan\u00edas di Madrid.\nSi trova in Calle de San Cipriano, nel distretto di Vic\u00e1lvaro di Madrid.\nLa stazione \u00e8 collegata alla stazione di Puerta de Arganda che d\u00e0 servizio alla linea 9 della metropolitana di Madrid.\nStoria.\nNel 1859, la compagnia ferroviaria \"MZA\" inaugur\u00f2 la linea Madrid - Saragozza, che includeva una stazione in quello che una volta era un comune indipendente da Madrid, Vic\u00e1lvaro.\nCon la riforma di RENFE e la nascita di Cercan\u00edas Renfe, Vic\u00e1lvaro entr\u00f2 a far parte della rete di Cercan\u00edas di Madrid servendo le linee C1, C2 e C7."}
{"id": "5224336", "revid": "47767", "url": "https://it.wikipedia.org/wiki?curid=5224336", "title": "Endika", "text": ""}
{"id": "5224337", "revid": "1494169", "url": "https://it.wikipedia.org/wiki?curid=5224337", "title": "Hinrich", "text": ""}
{"id": "5224338", "revid": "47767", "url": "https://it.wikipedia.org/wiki?curid=5224338", "title": "Jind\u0159ich", "text": ""}
{"id": "5224339", "revid": "47767", "url": "https://it.wikipedia.org/wiki?curid=5224339", "title": "Jindrich", "text": ""}
{"id": "5224341", "revid": "47767", "url": "https://it.wikipedia.org/wiki?curid=5224341", "title": "Henrikki", "text": ""}
{"id": "5224348", "revid": "767487", "url": "https://it.wikipedia.org/wiki?curid=5224348", "title": "Divisione A 1935-1936 (Cipro)", "text": ""}
{"id": "5224349", "revid": "767487", "url": "https://it.wikipedia.org/wiki?curid=5224349", "title": "Divisione A 1936-1937 (Cipro)", "text": ""}
{"id": "5224350", "revid": "767487", "url": "https://it.wikipedia.org/wiki?curid=5224350", "title": "Divisione A 1937-1938 (Cipro)", "text": ""}
{"id": "5224353", "revid": "767487", "url": "https://it.wikipedia.org/wiki?curid=5224353", "title": "Divisione A 1938-1939 (Cipro)", "text": ""}
{"id": "5224354", "revid": "767487", "url": "https://it.wikipedia.org/wiki?curid=5224354", "title": "Divisione A 1939-1940 (Cipro)", "text": ""}
{"id": "5224355", "revid": "767487", "url": "https://it.wikipedia.org/wiki?curid=5224355", "title": "Divisione A 1940-1941 (Cipro)", "text": ""}
{"id": "5224356", "revid": "767487", "url": "https://it.wikipedia.org/wiki?curid=5224356", "title": "Divisione A 1944-1945 (Cipro)", "text": ""}
{"id": "5224357", "revid": "767487", "url": "https://it.wikipedia.org/wiki?curid=5224357", "title": "Divisione A 1945-1946 (Cipro)", "text": ""}
{"id": "5224358", "revid": "767487", "url": "https://it.wikipedia.org/wiki?curid=5224358", "title": "Divisione A 1946-1947 (Cipro)", "text": ""}
{"id": "5224359", "revid": "767487", "url": "https://it.wikipedia.org/wiki?curid=5224359", "title": "Divisione A 1947-1948 (Cipro)", "text": ""}
{"id": "5224360", "revid": "767487", "url": "https://it.wikipedia.org/wiki?curid=5224360", "title": "Divisione A 1948-1949 (Cipro)", "text": ""}
{"id": "5224361", "revid": "767487", "url": "https://it.wikipedia.org/wiki?curid=5224361", "title": "Divisione A 1949-1950 (Cipro)", "text": ""}
{"id": "5224362", "revid": "767487", "url": "https://it.wikipedia.org/wiki?curid=5224362", "title": "Divisione A 1950-1951 (Cipro)", "text": ""}
{"id": "5224363", "revid": "767487", "url": "https://it.wikipedia.org/wiki?curid=5224363", "title": "Divisione A 1951-1952 (Cipro)", "text": ""}
{"id": "5224364", "revid": "767487", "url": "https://it.wikipedia.org/wiki?curid=5224364", "title": "Divisione A 1952-1953 (Cipro)", "text": ""}
{"id": "5224365", "revid": "767487", "url": "https://it.wikipedia.org/wiki?curid=5224365", "title": "Divisione A 1953-1954 (Cipro)", "text": ""}
{"id": "5224366", "revid": "767487", "url": "https://it.wikipedia.org/wiki?curid=5224366", "title": "Divisione A 1954-1955 (Cipro)", "text": ""}
{"id": "5224368", "revid": "767487", "url": "https://it.wikipedia.org/wiki?curid=5224368", "title": "Divisione A 1955-1956 (Cipro)", "text": ""}
{"id": "5224369", "revid": "767487", "url": "https://it.wikipedia.org/wiki?curid=5224369", "title": "Divisione A 1956-1957 (Cipro)", "text": ""}
{"id": "5224370", "revid": "767487", "url": "https://it.wikipedia.org/wiki?curid=5224370", "title": "Divisione A 1957-1958 (Cipro)", "text": ""}
{"id": "5224371", "revid": "767487", "url": "https://it.wikipedia.org/wiki?curid=5224371", "title": "Divisione A 1959-1960 (Cipro)", "text": ""}
{"id": "5224372", "revid": "767487", "url": "https://it.wikipedia.org/wiki?curid=5224372", "title": "Divisione A 1960-1961 (Cipro)", "text": ""}
{"id": "5224373", "revid": "767487", "url": "https://it.wikipedia.org/wiki?curid=5224373", "title": "Divisione A 1961-1962 (Cipro)", "text": ""}
{"id": "5224374", "revid": "767487", "url": "https://it.wikipedia.org/wiki?curid=5224374", "title": "Divisione A 1962-1963 (Cipro)", "text": ""}
{"id": "5224375", "revid": "767487", "url": "https://it.wikipedia.org/wiki?curid=5224375", "title": "Divisione A 1963-1964 (Cipro)", "text": ""}
{"id": "5224376", "revid": "767487", "url": "https://it.wikipedia.org/wiki?curid=5224376", "title": "Divisione A 1964-1965 (Cipro)", "text": ""}
{"id": "5224377", "revid": "767487", "url": "https://it.wikipedia.org/wiki?curid=5224377", "title": "Divisione A 1965-1966 (Cipro)", "text": ""}
{"id": "5224378", "revid": "767487", "url": "https://it.wikipedia.org/wiki?curid=5224378", "title": "Divisione A 1966-1967 (Cipro)", "text": ""}
{"id": "5224379", "revid": "767487", "url": "https://it.wikipedia.org/wiki?curid=5224379", "title": "Divisione A 1967-1968 (Cipro)", "text": ""}
{"id": "5224380", "revid": "767487", "url": "https://it.wikipedia.org/wiki?curid=5224380", "title": "Divisione A 1968-1969 (Cipro)", "text": ""}
{"id": "5224381", "revid": "767487", "url": "https://it.wikipedia.org/wiki?curid=5224381", "title": "Divisione A 1969-1970 (Cipro)", "text": ""}
{"id": "5224382", "revid": "767487", "url": "https://it.wikipedia.org/wiki?curid=5224382", "title": "Divisione A 1970-1971 (Cipro)", "text": ""}
{"id": "5224383", "revid": "767487", "url": "https://it.wikipedia.org/wiki?curid=5224383", "title": "Divisione A 1971-1972 (Cipro)", "text": ""}
{"id": "5224384", "revid": "767487", "url": "https://it.wikipedia.org/wiki?curid=5224384", "title": "Divisione A 1972-1973 (Cipro)", "text": ""}
{"id": "5224385", "revid": "767487", "url": "https://it.wikipedia.org/wiki?curid=5224385", "title": "Divisione A 1973-1974 (Cipro)", "text": ""}
{"id": "5224386", "revid": "767487", "url": "https://it.wikipedia.org/wiki?curid=5224386", "title": "Divisione A 1974-1975 (Cipro)", "text": ""}
{"id": "5224387", "revid": "767487", "url": "https://it.wikipedia.org/wiki?curid=5224387", "title": "Divisione A 1975-1976 (Cipro)", "text": ""}
{"id": "5224388", "revid": "767487", "url": "https://it.wikipedia.org/wiki?curid=5224388", "title": "Divisione A 1976-1977 (Cipro)", "text": ""}
{"id": "5224389", "revid": "767487", "url": "https://it.wikipedia.org/wiki?curid=5224389", "title": "Divisione A 1977-1978 (Cipro)", "text": ""}
{"id": "5224390", "revid": "767487", "url": "https://it.wikipedia.org/wiki?curid=5224390", "title": "Divisione A 1978-1979 (Cipro)", "text": ""}
{"id": "5224391", "revid": "767487", "url": "https://it.wikipedia.org/wiki?curid=5224391", "title": "Divisione A 1979-1980 (Cipro)", "text": ""}
{"id": "5224392", "revid": "767487", "url": "https://it.wikipedia.org/wiki?curid=5224392", "title": "Divisione A 1980-1981 (Cipro)", "text": ""}
{"id": "5224393", "revid": "767487", "url": "https://it.wikipedia.org/wiki?curid=5224393", "title": "Divisione A 1981-1982 (Cipro)", "text": ""}
{"id": "5224394", "revid": "767487", "url": "https://it.wikipedia.org/wiki?curid=5224394", "title": "Divisione A 1982-1983 (Cipro)", "text": ""}
{"id": "5224395", "revid": "767487", "url": "https://it.wikipedia.org/wiki?curid=5224395", "title": "Divisione A 1983-1984 (Cipro)", "text": ""}
{"id": "5224396", "revid": "767487", "url": "https://it.wikipedia.org/wiki?curid=5224396", "title": "Divisione A 1984-1985 (Cipro)", "text": ""}
{"id": "5224397", "revid": "47767", "url": "https://it.wikipedia.org/wiki?curid=5224397", "title": "Hinrik", "text": ""}
{"id": "5224398", "revid": "767487", "url": "https://it.wikipedia.org/wiki?curid=5224398", "title": "Divisione A 1985-1986 (Cipro)", "text": ""}
{"id": "5224399", "revid": "767487", "url": "https://it.wikipedia.org/wiki?curid=5224399", "title": "Divisione A 1986-1987 (Cipro)", "text": ""}
{"id": "5224400", "revid": "767487", "url": "https://it.wikipedia.org/wiki?curid=5224400", "title": "Divisione A 1987-1988 (Cipro)", "text": ""}
{"id": "5224401", "revid": "767487", "url": "https://it.wikipedia.org/wiki?curid=5224401", "title": "Divisione A 1988-1989 (Cipro)", "text": ""}
{"id": "5224402", "revid": "767487", "url": "https://it.wikipedia.org/wiki?curid=5224402", "title": "Divisione A 1989-1990 (Cipro)", "text": ""}
{"id": "5224403", "revid": "47767", "url": "https://it.wikipedia.org/wiki?curid=5224403", "title": "Henricus", "text": ""}
{"id": "5224404", "revid": "767487", "url": "https://it.wikipedia.org/wiki?curid=5224404", "title": "Divisione A 1990-1991 (Cipro)", "text": ""}
{"id": "5224405", "revid": "767487", "url": "https://it.wikipedia.org/wiki?curid=5224405", "title": "Divisione A 1991-1992 (Cipro)", "text": ""}
{"id": "5224406", "revid": "767487", "url": "https://it.wikipedia.org/wiki?curid=5224406", "title": "Divisione A 1992-1993 (Cipro)", "text": ""}
{"id": "5224408", "revid": "767487", "url": "https://it.wikipedia.org/wiki?curid=5224408", "title": "Divisione A 1993-1994 (Cipro)", "text": ""}
{"id": "5224409", "revid": "767487", "url": "https://it.wikipedia.org/wiki?curid=5224409", "title": "Divisione A 1994-1995 (Cipro)", "text": ""}
{"id": "5224410", "revid": "767487", "url": "https://it.wikipedia.org/wiki?curid=5224410", "title": "Divisione A 1995-1996 (Cipro)", "text": ""}
{"id": "5224411", "revid": "767487", "url": "https://it.wikipedia.org/wiki?curid=5224411", "title": "Divisione A 1996-1997 (Cipro)", "text": ""}
{"id": "5224412", "revid": "47767", "url": "https://it.wikipedia.org/wiki?curid=5224412", "title": "Henryk", "text": ""}
{"id": "5224413", "revid": "767487", "url": "https://it.wikipedia.org/wiki?curid=5224413", "title": "Divisione A 1997-1998 (Cipro)", "text": ""}
{"id": "5224414", "revid": "47767", "url": "https://it.wikipedia.org/wiki?curid=5224414", "title": "Genrich", "text": ""}
{"id": "5224415", "revid": "767487", "url": "https://it.wikipedia.org/wiki?curid=5224415", "title": "Divisione A 1998-1999 (Cipro)", "text": ""}
{"id": "5224416", "revid": "767487", "url": "https://it.wikipedia.org/wiki?curid=5224416", "title": "Divisione A 1999-2000 (Cipro)", "text": ""}
{"id": "5224417", "revid": "767487", "url": "https://it.wikipedia.org/wiki?curid=5224417", "title": "Divisione A 2000-2001 (Cipro)", "text": ""}
{"id": "5224418", "revid": "767487", "url": "https://it.wikipedia.org/wiki?curid=5224418", "title": "Divisione A 2001-2002 (Cipro)", "text": ""}
{"id": "5224419", "revid": "767487", "url": "https://it.wikipedia.org/wiki?curid=5224419", "title": "Divisione A 2002-2003 (Cipro)", "text": ""}
{"id": "5224420", "revid": "767487", "url": "https://it.wikipedia.org/wiki?curid=5224420", "title": "Divisione A 2003-2004 (Cipro)", "text": ""}
{"id": "5224421", "revid": "767487", "url": "https://it.wikipedia.org/wiki?curid=5224421", "title": "Divisione A 2004-2005 (Cipro)", "text": ""}
{"id": "5224422", "revid": "767487", "url": "https://it.wikipedia.org/wiki?curid=5224422", "title": "Divisione A 2005-2006 (Cipro)", "text": ""}
{"id": "5224423", "revid": "767487", "url": "https://it.wikipedia.org/wiki?curid=5224423", "title": "Divisione A 2006-2007 (Cipro)", "text": ""}
{"id": "5224424", "revid": "767487", "url": "https://it.wikipedia.org/wiki?curid=5224424", "title": "Divisione A 2007-2008 (Cipro)", "text": ""}
{"id": "5224425", "revid": "767487", "url": "https://it.wikipedia.org/wiki?curid=5224425", "title": "Divisione A 2008-2009 (Cipro)", "text": ""}
{"id": "5224426", "revid": "767487", "url": "https://it.wikipedia.org/wiki?curid=5224426", "title": "Divisione A 2009-2010 (Cipro)", "text": ""}
{"id": "5224427", "revid": "767487", "url": "https://it.wikipedia.org/wiki?curid=5224427", "title": "Divisione A 2010-2011 (Cipro)", "text": ""}
{"id": "5224428", "revid": "767487", "url": "https://it.wikipedia.org/wiki?curid=5224428", "title": "Divisione A 2011-2012 (Cipro)", "text": ""}
{"id": "5224429", "revid": "767487", "url": "https://it.wikipedia.org/wiki?curid=5224429", "title": "Divisione A 2012-2013 (Cipro)", "text": ""}
{"id": "5224430", "revid": "767487", "url": "https://it.wikipedia.org/wiki?curid=5224430", "title": "Divisione A 2013-2014 (Cipro)", "text": ""}
{"id": "5224431", "revid": "767487", "url": "https://it.wikipedia.org/wiki?curid=5224431", "title": "Divisione A 2014-2015 (Cipro)", "text": ""}
{"id": "5224441", "revid": "357661", "url": "https://it.wikipedia.org/wiki?curid=5224441", "title": "Palazzo Romagnoli (Forl\u00ec)", "text": "Il Palazzo Romagnoli, o Palazzo Romagnoli-Reggiani, \u00e8 un palazzo storico del centro di Forl\u00ec, attualmente sede museale.\nStoria.\nIl palazzo prende nome dalla famiglia Romagnoli, che lo volle realizzare mediante l'accorpamento di pi\u00f9 edifici preesistenti, unificati dal punto di vista architettonico.\nLa famiglia Romagnoli \u00e8 un'antica famiglia patrizia di origine forlivese, che nel XV secolo si stabil\u00ec a Cesena, dove anche troviamo un Palazzo Romagnoli.\nNel 1806, la nomina di Lorenzo Romagnoli a prefetto di Forl\u00ec durante il dominio napoleonico diede occasione ai Romagnoli di ritornare alla citt\u00e0 d'origine. Qui vollero un palazzo adeguato al loro stato sociale.\nGirolamo Lorenzo Reggiani spos\u00f2 l'ultima discendente dei Romagnoli, Virginia, e assunse il cognome di Reggiani Romagnoli. Il palazzo cos\u00ec venne conosciuto anche come Palazzo Romagnoli-Reggiani.\nNel 1965, la famiglia vendette il palazzo al Comune di Forl\u00ec. La nuova destinazione dell'edificio fu di essere sede del distretto militare di Forl\u00ec, comprendente le province di Forl\u00ec (compreso il territorio di Rimini) e di Pesaro-Urbino, per le visite mediche di leva.\nInterni.\nNotevole \u00e8 lo scalone monumentale che d\u00e0 accesso al piano nobile.\nLe decorazioni dei soffitti, sia degli ambienti del piano terreno sia delle sale del piano superiore, sono largamente riconducibili alla bottega di Felice Giani.\nDurante la gestione militare le bellezze artistiche del palazzo non erano fruibili.\nEsposizioni museali.\nIl palazzo, che sorge a breve distanza a piedi dai Musei di San Domenico, dopo la fine della gestione militare \u00e8 stato destinato dal Comune ad ospitare collezioni museali. In particolare, una volta restaurato, ha accolto le collezioni civiche del Novecento, tra cui la prestigiosa Collezione Verzocchi, sul tema del lavoro, esposta al piano terra.\nAl primo piano, invece, sono in mostra opere di vario genere, tra cui olii e incisioni di Giorgio Morandi (facenti parte della Donazione Righini), sculture di Adolfo Wildt provenienti dalle collezioni di Raniero Paulucci de Calboli e \"La grande Romagna\"."}
{"id": "5224443", "revid": "110157", "url": "https://it.wikipedia.org/wiki?curid=5224443", "title": "Eesti Karikas 2000-2001", "text": "La Coppa d'Estonia 2000-2001 (in estone \"Eesti Karikas\") \u00e8 stata la 9\u00aa edizione del torneo dopo l'indipendenza dell'Estonia. Il Trans Narva ha vinto il trofeo per la prima volta nella sua storia.\nFormula.\nSono noti solo i risultati dai quarti di finale.\nLa finale fu giocata in gara unica a Valga.\nQuarti di finale.\nLe gare di andata furono disputate l'11 aprile 2001, quelle di ritorno il 21 e il 22 aprile 2001.\nSemifinali.\nLe gare di andata furono disputate il 2 maggio 2001, quelle di ritorno il 16 maggio 2001."}
{"id": "5224444", "revid": "1494169", "url": "https://it.wikipedia.org/wiki?curid=5224444", "title": "Henrich", "text": ""}
{"id": "5224447", "revid": "916580", "url": "https://it.wikipedia.org/wiki?curid=5224447", "title": "Puntius pentazona", "text": ""}
{"id": "5224450", "revid": "767487", "url": "https://it.wikipedia.org/wiki?curid=5224450", "title": "Bandiera della RSS Armena", "text": ""}
{"id": "5224452", "revid": "767487", "url": "https://it.wikipedia.org/wiki?curid=5224452", "title": "Bandiera della RSS Kazaka", "text": ""}
{"id": "5224454", "revid": "767487", "url": "https://it.wikipedia.org/wiki?curid=5224454", "title": "Bandiera della RSS Georgiana", "text": ""}
{"id": "5224456", "revid": "767487", "url": "https://it.wikipedia.org/wiki?curid=5224456", "title": "Bandiera della RSS Estone", "text": ""}
{"id": "5224458", "revid": "767487", "url": "https://it.wikipedia.org/wiki?curid=5224458", "title": "Bandiera della RSS Carelo-Finlandese", "text": ""}
{"id": "5224460", "revid": "767487", "url": "https://it.wikipedia.org/wiki?curid=5224460", "title": "Bandiera della RSS Bielorussa", "text": ""}
{"id": "5224462", "revid": "767487", "url": "https://it.wikipedia.org/wiki?curid=5224462", "title": "Bandiera della RSS Azera", "text": ""}
{"id": "5224465", "revid": "767487", "url": "https://it.wikipedia.org/wiki?curid=5224465", "title": "Bandiera della RSS Kirghiza", "text": ""}
{"id": "5224467", "revid": "767487", "url": "https://it.wikipedia.org/wiki?curid=5224467", "title": "Bandiera della RSS Lettone", "text": ""}
{"id": "5224469", "revid": "767487", "url": "https://it.wikipedia.org/wiki?curid=5224469", "title": "Bandiera della RSS Lituana", "text": ""}
{"id": "5224471", "revid": "767487", "url": "https://it.wikipedia.org/wiki?curid=5224471", "title": "Bandiera della RSS Moldava", "text": ""}
{"id": "5224473", "revid": "767487", "url": "https://it.wikipedia.org/wiki?curid=5224473", "title": "Bandiera della RSSF Russa", "text": ""}
{"id": "5224475", "revid": "767487", "url": "https://it.wikipedia.org/wiki?curid=5224475", "title": "Bandiera della RSS Tagika", "text": ""}
{"id": "5224476", "revid": "767487", "url": "https://it.wikipedia.org/wiki?curid=5224476", "title": "Bandiera della RSSF Transcaucasica", "text": ""}
{"id": "5224479", "revid": "767487", "url": "https://it.wikipedia.org/wiki?curid=5224479", "title": "Bandiera della RSS Turkmena", "text": ""}
{"id": "5224481", "revid": "767487", "url": "https://it.wikipedia.org/wiki?curid=5224481", "title": "Bandiera della RSS Ucraina", "text": ""}
{"id": "5224483", "revid": "767487", "url": "https://it.wikipedia.org/wiki?curid=5224483", "title": "Bandiera della RSS Uzbeka", "text": ""}
{"id": "5224484", "revid": "116137631", "url": "https://it.wikipedia.org/wiki?curid=5224484", "title": "Hardcore Italia", "text": "Hardcore Italia \u00e8 la prima trasmissione nazionale dedicata al genere musicale techno hardcore .\nStoria.\nDebutta il 13 settembre 2009. Dopo il cambio di palinsesto in radio, la trasmissione \u00e8 diventato un simulcast dalla radio online Q-dance."}
{"id": "5224486", "revid": "767487", "url": "https://it.wikipedia.org/wiki?curid=5224486", "title": "Inno della Repubblica socialista sovietica armena", "text": ""}
{"id": "5224487", "revid": "767487", "url": "https://it.wikipedia.org/wiki?curid=5224487", "title": "Inno della Repubblica socialista sovietica azera", "text": ""}
{"id": "5224488", "revid": "767487", "url": "https://it.wikipedia.org/wiki?curid=5224488", "title": "Inno della Repubblica socialista sovietica bielorussa", "text": ""}
{"id": "5224489", "revid": "767487", "url": "https://it.wikipedia.org/wiki?curid=5224489", "title": "Inno della Repubblica socialista sovietica carelo-finlandese", "text": ""}
{"id": "5224490", "revid": "767487", "url": "https://it.wikipedia.org/wiki?curid=5224490", "title": "Inno della Repubblica socialista sovietica estone", "text": ""}
{"id": "5224491", "revid": "767487", "url": "https://it.wikipedia.org/wiki?curid=5224491", "title": "Inno della Repubblica socialista sovietica georgiana", "text": ""}
{"id": "5224492", "revid": "767487", "url": "https://it.wikipedia.org/wiki?curid=5224492", "title": "Inno della Repubblica socialista sovietica kazaka", "text": ""}
{"id": "5224494", "revid": "767487", "url": "https://it.wikipedia.org/wiki?curid=5224494", "title": "Inno della Repubblica socialista sovietica kirghiza", "text": ""}
{"id": "5224496", "revid": "767487", "url": "https://it.wikipedia.org/wiki?curid=5224496", "title": "Inno della Repubblica socialista sovietica lettone", "text": ""}
{"id": "5224497", "revid": "767487", "url": "https://it.wikipedia.org/wiki?curid=5224497", "title": "Inno della Repubblica socialista sovietica lituana", "text": ""}
{"id": "5224498", "revid": "767487", "url": "https://it.wikipedia.org/wiki?curid=5224498", "title": "Inno della Repubblica socialista sovietica moldava", "text": ""}
{"id": "5224499", "revid": "767487", "url": "https://it.wikipedia.org/wiki?curid=5224499", "title": "Inno della Repubblica socialista sovietica tagika", "text": ""}
{"id": "5224500", "revid": "767487", "url": "https://it.wikipedia.org/wiki?curid=5224500", "title": "Inno della Repubblica socialista sovietica turkmena", "text": ""}
{"id": "5224501", "revid": "767487", "url": "https://it.wikipedia.org/wiki?curid=5224501", "title": "Repubblica Socialista Sovietica Kirghiza", "text": ""}
{"id": "5224502", "revid": "767487", "url": "https://it.wikipedia.org/wiki?curid=5224502", "title": "RSS Lituano-Bielorussa", "text": ""}
{"id": "5224503", "revid": "767487", "url": "https://it.wikipedia.org/wiki?curid=5224503", "title": "RSS Bukhara", "text": ""}
{"id": "5224504", "revid": "339392", "url": "https://it.wikipedia.org/wiki?curid=5224504", "title": "RSS Corasmia", "text": ""}
{"id": "5224505", "revid": "767487", "url": "https://it.wikipedia.org/wiki?curid=5224505", "title": "RSS Lettone (1918-1920)", "text": ""}
{"id": "5224506", "revid": "767487", "url": "https://it.wikipedia.org/wiki?curid=5224506", "title": "RSS Lituana (1918-1919)", "text": ""}
{"id": "5224507", "revid": "767487", "url": "https://it.wikipedia.org/wiki?curid=5224507", "title": "RSS Persiana", "text": ""}
{"id": "5224508", "revid": "767487", "url": "https://it.wikipedia.org/wiki?curid=5224508", "title": "RSS Turkestan", "text": ""}
{"id": "5224509", "revid": "767487", "url": "https://it.wikipedia.org/wiki?curid=5224509", "title": "Repubblica socialista sovietica di Galizia", "text": ""}
{"id": "5224510", "revid": "767487", "url": "https://it.wikipedia.org/wiki?curid=5224510", "title": "RSS Bessaraba", "text": ""}
{"id": "5224512", "revid": "767487", "url": "https://it.wikipedia.org/wiki?curid=5224512", "title": "RSSA dei Mari", "text": ""}
{"id": "5224513", "revid": "99386636", "url": "https://it.wikipedia.org/wiki?curid=5224513", "title": "Advanced Audio Distribution Profile", "text": "L\u2019Advanced Audio Distribution Profile (A2DP) \u00e8 una tecnologia che consente di inviare un segnale audio stereofonico attraverso lo standard Bluetooth. Si pu\u00f2 distinguere tra:\nUna sorgente pu\u00f2 essere ad esempio un telefono cellulare dotato di Bluetooth, mentre l'apparato ricevente pu\u00f2 essere un'autoradio o degli auricolari Bluetooth.\nLe specifiche del protocollo A2DP impongono l'uso del codec SBC per la trasmissione dell'audio. \u00c8 invece opzionale il supporto ai codec MP3, AAC, Vorbis e aptX.\nSpesso l'A2DP viene utilizzato insieme all\u2019\"Audio Video Remote Control Profile\" (AVRCP) per controllare a distanza la sorgente.\nQualit\u00e0 della trasmissione audio.\nSecondo lo standard, le sorgenti A2DP devono supportare solo il codec SBC, che pu\u00f2 essere utilizzato senza licenza. In questo modo molti produttori di dispositivi Bluetooth non hanno dovuto pagare le licenza per l'uso di formati come MP3, AAC o aptX. Perci\u00f2, la musica presente sul dispositivo deve prima essere decompressa dal codec originale e poi ricompressa con il codec SBC prima di essere trasmessa. Questo pu\u00f2 portare una perdita della qualit\u00e0 del suono originale. Tuttavia la velocit\u00e0 di trasmissione del codec SBC pu\u00f2 arrivare fino a 345\u00a0kbit/s, rendendo di fatto la perdita di qualit\u00e0 del suono al di fuori della gamma udibile. Utilizzando invece il codec aptX, che per\u00f2 non \u00e8 supportato da tutti i dispositivi, viene conservata la qualit\u00e0 del suono originale."}
{"id": "5224519", "revid": "834", "url": "https://it.wikipedia.org/wiki?curid=5224519", "title": "Solidarit\u00e4t mit Chile", "text": "Solidarit\u00e4t mit Chile - Venceremos! \u00e8 un singolo split dei gruppi musicali Inti-Illimani (Cile), Quinteto Tiempo (Argentina), Oktoberklub (DDR) e Agit Prop (Finlandia), pubblicato nel 1973.\nDescrizione.\nIl singolo \u00e8 stato pubblicato su 7\" a 45 giri dall'etichetta tedesco orientale Eterna/VEB Deutsche Schallplatten e le sue tracce sono tutte provenienti dall'LP \"Politische Lieder\". Il brano \"Venceremos\" \u00e8 qui cantato in una particolare versione con testo parte in spagnolo e parte in tedesco. Il brano indicato sul disco come \"El pueblo unido\" \u00e8 in realt\u00e0 il brano \"El pueblo unido jam\u00e1s ser\u00e1 vencido\".\nEntrambi i brani presenti sono stati registrati dal vivo in occasione dei concerti tenutisi durante i \"Decimi giochi mondiali della giovent\u00f9 e degli studenti\" (\"X Weltfestspiele der Jugend und Studenten\") svoltisi a Berlino Est nel 1973. Il ricavato di questo disco, come indicato sulla copertina, era stato versato su un conto di solidariet\u00e0 per il Cile (siamo temporalmente a poche settimane dal colpo di stato di Pinochet)."}
{"id": "5224520", "revid": "1728", "url": "https://it.wikipedia.org/wiki?curid=5224520", "title": "Palazzo Romagnoli-Reggiani", "text": ""}
{"id": "5224526", "revid": "124103308", "url": "https://it.wikipedia.org/wiki?curid=5224526", "title": "Impero nomade", "text": "Imperi nomadi, talvolta chiamati Imperi delle steppe, o Imperi dell'Asia centrale o Imperi dell'Asia interna, sono Imperi caratterizzati dall'uso dell'arco brandeggiabile, da quello del cavallo, dal nomadismo nella steppa eurasiatica, e che si estendevano dalla Scizia dell'antichit\u00e0 classica alla Zungaria dell'et\u00e0 moderna.\nGli Imperi nomadi operarono di norma eleggendo una loro capitale all'interno dello Stato sedentario conquistato, sfruttando quindi l'esistente burocrazia e le risorse commerciali della societ\u00e0 assoggettata. Nel caso di affermazione pi\u00f9 o meno stabile dell'occupazione, la dinastia inizialmente nomade tendeva inevitabilmente a diventare culturalmente assimilata ai conquistati. Un termine impiegato per descrivere questo fenomeno \u00e8 stato in epoca medievale il Khanato (da \"kh\u0101n\", il titolo dei loro sovrani) e, dopo le conquiste mongole, sotto il profilo strutturale, un'Orda, come fu il caso dell'Orda d'Oro.\nAntichit\u00e0.\nCimmeria.\nI Cimmeri erano un antico popolo indo-europeo che viveva a nord del Caucaso e del Mar d'Azov ai primi del 1300 a.C. finch\u00e9 non furono sospinti a sud dagli Sciti, verso l'Anatolia nell'VIII secolo a.C.. Sotto il profilo linguistico sono considerati iranici, o forse Traci, con una classe dominante comunque iranica.\nScizia.\nGli Sciti dominarono le steppe euroasiatiche dall'VIII secolo a.C. al II secolo d.C.. L'area nota agli autori classici come Scizia include:\nI Saci (Indo-sciti) si espanderono al Sistan e alla Valle dell'Indo nel I secolo d.C..\nXiongnu.\nI Xiongnu furono una confederazione di trib\u00f9 nomadi dell'Asia centrale guidata da una classe di origini ignote. Essa dimorava nelle steppe a nord della Cina tra il III secolo e il 460. Il loro territorio includeva la moderna Mongolia, la Siberia meridionale, la Manciuria occidentale, le moderne regioni cinesi della Mongolia interna, del Gansu e dello Xinjiang. Le relazioni tra le prime dinastie cinesi e gli Xiongnu furono complesse e compresero conflitti militari, scambi di tributi e pacifici commerci, oltre a trattati matrimoniali. La confederazione era ritenuta talmente pericolosa e distruttiva che la dinastia Qin ordin\u00f2 la costruzione della Grande Muraglia per proteggere la Cina dagli attacchi dei Xiongnu.Nel 174 a.C. con un\u2019area di 9 milioni di kmq Xiongnu era il pi\u00f9 vasto Impero mai esistito nel mondo antico.\nImpero unno.\nGli Unni furono una confederazione di trib\u00f9 eurasiatiche delle steppe dell'Asia centrale. Apparsi la prima volta al di sopra del corso del fiume Volga pochi anni dopo la met\u00e0 del IV secolo, essi conquistarono tutta l'Europa orientale, toccando i limiti dell'Impero romano a sud e avanzando tanto lontano a nord da toccare la moderna Germania. La loro comparsa in Europa comport\u00f2 grandi sconvolgimenti etnico-politici e potrebbe aver stimolato la Grande Migrazione. L'Impero raggiunse la sua pi\u00f9 grande estensione sotto Attila, tra il 447 e il 453, raggiungendo i 5,7 milioni di kmq.\nPopolo mongolo ed espansione turca.\nRouran (\u67d4\u7136).\nI Rouran (\u67d4\u7136), Juan Juan (\u8815\u8815) o Ruru (\u8339\u8339) furono una confederazione di popoli mongoli e trib\u00f9 parlanti Mongolo delle aree di confine della Cina dal tardo IV secolo al tardo VI secolo. Essi controllavano l'area della Mongolia, fino al confine con la Manciuria e Turfan e, forse, fino alla costa orientale del lago Balkhash, e dal fiume Orkhon alla Cina vera e propria.\nG\u00f6kt\u00fcrk.\nI G\u00f6kt\u00fcrk, o K\u00f6k-T\u00fcrk furono un popolo turco dell'antica Asia settentrionale e centrale e del NO della Cina. Sotto il comando di Bumin Khan e dei suoi figli, essi instaurarono il primo Stato turco conosciuto attorno al 546, prendendo il posto dei primi Xiongnu come pi\u00f9 potente realt\u00e0 della regione. Furono la prima entit\u00e0 a usare il termine \"turco\" in senso politico. Il loro impero si spezz\u00f2 in una parte occidentale e in una orientale verso il 600, riemergendo ancora nel 680, per declinare definitivamente dopo il 734.\nUiguri.\nL'Impero uiguro fu un impero turco che si estendeva fino all'attuale Mongolia e alle aree circostanti per circa un secolo, tra met\u00e0 dell'VIII secolo e il IX. Era una confederazione tribale guidata dall'aristocrazia degli Uiguri dell'Orkhon, instaurata da \u00d6zmish Khan nel 744, che s'avvantaggi\u00f2 del vuoto di potere creatosi nella regione dopo la caduta dell'Impero g\u00f6kturk. Croll\u00f2 a sua volta dopo un'invasione kirghisa nell'840.\nMedioevo.\nImpero mongolo.\nL'Impero mongolo \u00e8 stato alla sua acme il pi\u00f9 grande impero della storia per estensione e contiguit\u00e0 di territori, con una popolazione stimata di oltre 100 milioni di abitanti. L'Impero fu fondato da Gengis Khan nel 1206 e al suo apice comprendeva la maggioranza dei territori che si estendono tra il Sudest asiatico e l'Europa orientale.\nDopo aver unificato le trib\u00f9 turco-mongole, l'Impero si espanse grazie a conquiste realizzate in tutta l'Eurasia. Nel corso della sua esistenza, la \"Pax Mongolica\" facilit\u00f2 scambi culturali e commerciali lungo la Via della Seta tra l'Oriente, l'Occidente, il Vicino e il Medio Oriente nel corso del XIII e XIV secolo. Esso agevol\u00f2 notevolmente le comunicazioni e il commercio attraverso l'Asia quando era al suo apice.\nDopo la morte di M\u00f6ngke Khan nel 1259, l'Impero si divise in quattro parti (dinastia Yuan, Ilkhanato, Khanato chagatai e Orda d'Oro), ognuna delle quali era governata da un proprio Khan, sebbene gli Yuan non avessero il titolo di Khagan. Dopo la disintegrazione dei Khanati occidentali e la caduta della dinastia Yuan in Cina nel 1368, l'Impero infine fin\u00ec.\nImpero timuride.\nI Timuridi, che si definivano per\u00f2 Gurk\u0101n\u012b, furono una dinastia turco-mongola, instaurata dal \"Signore della guerra\" Timur (Tamerlano) nel 1370 e che durarono fino al 1506. Al loro zenit, l'Impero timuride includeva l'intera Asia centrale, l'Iran e il moderno Afghanistan, come pure grandi parti della Mesopotamia e del Caucaso.\nZungari.\nGli Zungari erano una confederazione di numerose trib\u00f9 oirate (o mongole occidentali) che formarono e mantennero l'ultimo impero di arcieri montati dai primi del XVII secolo a met\u00e0 del XVIII secolo. Emersero ai primi del XVII secolo per combattere gli Altan Khan di Khotogoid, Jasaghtu Khan e i loro patroni Manchu e dominare e controllare il popolo mongolo e i loro territori tradizionali. Nel 1756 questa ultima potenza nomade si dissolse a causa delle lotte di successione esplose tra i principi oirati e della costosa guerra con la dinastia Qing."}
{"id": "5224527", "revid": "34862", "url": "https://it.wikipedia.org/wiki?curid=5224527", "title": "Sintez Kazan'", "text": ""}
{"id": "5224530", "revid": "380453", "url": "https://it.wikipedia.org/wiki?curid=5224530", "title": "Changos de Naranjito", "text": "Changos de Naranjito sono una franchigia pallavolistica maschile portoricana, con sede a Naranjito: militano nella Liga de Voleibol Superior Masculino.\nStoria.\nI Changos de Naranjito vengono fondati nel 1940, prendendo parte nei primi anni della loro storia a tornei non professionistici o locali. Con la nascita della FVP nel 1958, la squadra viene inscritta alla LVSM, vincendo subito lo scudetto. Nella stagione 1959 la vittoria dello scudetto arriva a tavolino: i Cafeteros de Yauco per protestare contro il tesseramento di due atleti stranieri da parte dei \"Changos\" decidono di non disputare la finale, perdendola a tavolino. Nel campionato successivo arriva un'altra finale, persa contro i Brujos de Guayama.\nSul finale degli anni sessanta i \"Changos\" centrano altre quattro finali scudetto consecutive, vincendone tre. Nel corso degli anni settanta, invece, la squadra centra altre quattro finali scudetto, perdendole tutte; in particolare, nella stagione 1972 la finale viene sospesa sul risultato di 2-1 per i Cafeteros de Yauco in casa dei \"Changos\", e gi\u00e0 in vantaggio 2-1 nella serie, a causa del lancio di pietre in campo, che ha portato alla decisione di sospendere il campionato.\nTra il 1984 ed il 1993 la franchigia di Naranjito torna a dominare la scena, vincendo otto scudetti su dieci finali disputate, cedendo il passo solo in due occasioni ai Plataneros de Corozal. Ma dal 1995 al 2007 i \"Changos\" fanno addirittura meglio: si aggiudicano infatti dieci finali sulle tredici disputate, cedendo il passo solo ai Caribes de San Sebasti\u00e1n, ai Rebeldes de Moca ed i Patriotas de Lares. Nella stagione 2014 la franchigia sceglie di non iscriversi alla LVSM a causa della mancanza di risorse economiche necessarie.\nI \"Changos\" tornano in campo nella Liga de Voleibol Superior Masculino 2015, terminando il torneo in settima posizione, appena fuori dai play-off."}
{"id": "5224550", "revid": "2115763", "url": "https://it.wikipedia.org/wiki?curid=5224550", "title": "Heisenbug", "text": "Nel gergo della programmazione, un heisenbug \u00e8 un bug che sembra scomparire o si comporta in maniera differente quando si tenta di studiarlo e farne il debug. Il termine \u00e8 un calembour del cognome di Werner Heisenberg, fisico formulatore del principio di indeterminazione di Heisenberg. Secondo tale principio, riferito alla meccanica quantistica, lo stesso fatto di osservare un fenomeno altera in qualche misura il fenomeno stesso. Per la risoluzione degli heisenbug \u00e8 necessario un debug molto accorto, magari con l'analisi dei dump dei processi e dei log di lint o di altri software analoghi.\nI programmatori possono riferirsi ironicamente agli heisenbug sostenendo che il comportamento del programma dipenda dalla fase lunare, o, nel caso il comportamento sia stato osservato una sola volta, sia stato causato da fenomeni improbabili, come l'azione dei raggi cosmici sull'hardware.\nTermini correlati per riferirsi ad altri tipi di bug particolari sono bohrbug, mandelbug, e schr\u00f6dinbug.\nEsempi.\nUn heisenbug \u00e8 dovuto al fatto che le tecniche di debug comportano la modifica in qualche misura del codice sorgente, o l'alterazione dello stato del sistema a runtime, ad esempio l'indirizzamento delle variabili o i tempi di esecuzione. Per tale motivo, se un bug dipende da tali fattori il suo comportamento pu\u00f2 essere alterato dai tentativi stessi di debug.\nUn heisenbug pu\u00f2 manifestarsi quando il programma \u00e8 compilato con direttive di ottimizzazione, ma lo stesso comportamento pu\u00f2 non verificarsi quando, lo stesso codice, viene compilato senza ottimizzazione (ad esempio, quando viene compilato per l'analisi con un debugger). In fase di debug le variabili che permangono nei registri vengono spesso invece tenute in memoria, e questo pu\u00f2 influenzare il risultato delle operazioni in virgola mobile, in quanto i valori in memoria possono avere accuratezza differente rispetto a quelli nei registri. Un heisenbug pu\u00f2 essere inoltre dovuto ai side-effect di espressioni usate nelle asserzioni eseguite a runtime a scopo di test (ad esempio con la libreria assert.h del C), che si manifestano o scompaiono quando le asserzioni vengono disabilitate.\nUn heisenbug pu\u00f2 essere anche causato da un fattore temporale, particolarmente nel caso di applicazioni multithread. L'esecuzione del programma sotto il controllo del debugger altera la tempistica di esecuzione e il parallelismo, mascherando ad esempio alcuni casi di race condition, o creando problemi quando il programma interagisce con entit\u00e0 che non sono sotto il controllo del debugger, ad esempio quando opera su pacchetti trasmessi in rete da altre macchine.\nStoria del termine.\nIl termine appare nelle pubblicazioni della ACM dal 1983. \u00c8 stato usato nel 1985 da Jim Gray in un articolo sui software failures (al punto che talvolta la sua introduzione gli viene erroneamente attribuita) e nel 1986 da Jonathan Clark e Zhahai Stewart nella mailing list comp.risks (successivamente divenuta un newsgroup Usenet).\nTermini correlati.\nIn opposizione al heisenbug, un bug \"solido\", che non cambia il proprio comportamento, viene detto \"bohrbug\", perch\u00e9 \u00e8 deterministico come il modello atomico formulato da Bohr.\nUn \"mandelbug\" (dal cognome di Beno\u00eet Mandelbrot, matematico celebre per il suo studio dei frattali) \u00e8 un bug talmente complesso che non si riesce a trovare un modo di eliminarlo, o il cui effetto appare caotico e sembra non deterministico.\nUno \"schr\u00f6dinbug\" (da Erwin Schr\u00f6dinger, in riferimento al noto paradosso da lui formulato) \u00e8 un bug che non si manifesta fino a quando qualcuno non usa il programma in maniera inusuale o controlla il codice e scopre che il programma non avrebbe mai dovuto funzionare.\nUn \"hindenbug\" (dal nome del dirigibile LZ 129 Hindenburg, distrutto in fase di atterraggio a seguito di un grave incidente) \u00e8 un bug le cui conseguenze sono particolarmente gravi."}
{"id": "5224567", "revid": "106908", "url": "https://it.wikipedia.org/wiki?curid=5224567", "title": "Ed (nome)", "text": "Origine e diffusione.\n\u00c8 un ipocoristico, ossia una forma abbreviata, di nomi che iniziano per \"Ed-\", come ad esempio Edwin, Edmund, Edward, Edgar e via dicendo. A partire dal XIX secolo \u00e8 cominciato un suo uso indipendente dal nome origine.\nOnomastico.\nL'onomastico si festeggia lo stesso giorno del nome da cui \u00e8 derivato."}
{"id": "5224568", "revid": "633110", "url": "https://it.wikipedia.org/wiki?curid=5224568", "title": "12 cm Granatwerfer 42", "text": "Il 12 cm Granatwerfer 42 o 12 cm GrW 42 \u00e8 un mortaio tedesco usato durante la seconda guerra mondiale.\nStoria.\nIl \"GrW 42\" fu sviluppato nel 1942 per dotare le unit\u00e0 di fanteria della Wehrmacht di un'arma da supporto ravvicinato con capacit\u00e0 superiori rispetto ai mortai ed ai cannoni d'accompagnamento allora in servizio. L'arma derivava direttamente dal mortaio sovietico 120-HM 38, a sua volta evoluzione del Brandt 120 mm francese. Il Brandt fu impiegato limitatamente durante la campagna di Francia, ma era stato esportato in Unione sovietica ed in altri paesi prima della capitolazione nel 1940. Il derivato russo M1938 si rivel\u00f2 talmente efficace sul fronte orientale che le forze dell'Asse immisero in servizio i tanti esemplari di preda bellica, per i tedeschi con la denominazione 12 cm Granatwerfer 378(r).\nAl pezzo di preda bellica, nel 1942 segu\u00ec l'entrata in servizio del mortaio di produzione nazionale \"12 cm Granatwerfer 42\". Esso riproduceva fedelmente l'impostazione in tre parti: piastra circolare, affusto a bipiede e bocca da fuoco. A causa del peso elevato, per il trasporto il mortaio veniva fissato su un assale con due ruote leggere ed veniva trainato tramite un occhiello fissato alla volata della canna."}
{"id": "5224569", "revid": "15756", "url": "https://it.wikipedia.org/wiki?curid=5224569", "title": "Andrzej G\u00f3rak", "text": "Carriera.\nAndrzej G\u00f3rak ha studiato chimica all'universit\u00e0 tecnica di Lodz in Polonia. Ha ottenuto il suo dottorato di ricerca presso la facolt\u00e0 di ingegneria di processo nel 1979. Ha focalizzato la sua tesi sulla distillazione continua di miscele multicomponente. Ha lavorato come ricercatore nella stessa facolt\u00e0 fino al 1988.\nI quattro anni successivi li ha trascorsi come ricercatore alla Henkel KGaA di D\u00fcsseldorf. Completa la sua \"abilitazione\" alla RWTH ad Aquisgrana nel 1989 e all'universit\u00e0 tecnica di Varsavia nel 1990.\nNel 1992 inizia a insegnare \u201cProcessi di separazione di fluidi\u201d all'universit\u00e0 tecnica TU di Dortmund e nel 1996 inizia a insegnare la stessa materia all'universit\u00e0 di Essen.\nQuattro anni dopo, nel 2000, ritorna all'universit\u00e0 tecnica TU di Dortmund a capo del laboratorio di separazione di fluidi.\nNello stesso tempo \u00e8 stato professore a tempo pieno presso l'universit\u00e0 tecnica di Lodz dal 2003.\nDal 2009 \u00e8 preside della facolt\u00e0 di ingegneria chimica e biochimica della TU di Dortmund. Nella stessa universit\u00e0 \u00e8 stato eletto nell'aprile del 2011 prorettore alla ricerca. Ha mantenuto la sua posizione fino al gennaio del 2014. \nDal 2010 al 2012 \u00e8 stato membro del Consiglio di centro nazionale per la ricerca e lo sviluppo , nominato dal ministro polacco della scienza .\nLe attivit\u00e0 scientifiche del professor Andrzej G\u00f3rak sono focalizzate sulla simulazione computerizzata e sulla validazione sperimentale dei processi integrati di reazione e separazione, come la distillazione reattiva e l'assorbimento reattivo nonch\u00e9 sull'analisi dei processi di separazione ibridi e la purificazione di prodotti biotecnologici.\nG\u00f3rak \u00e8 un editor della rivista internazionale \"Chemical Engineering and Processing: Process Intensification\".\nNel 2010 \u00e8 stato insignito della croce al merito (Verdienstkreuz am Bande) dalla repubblica federale di Germania per i suoi contributi all'intesa internazionale tra la Polonia e la Germania.\nNel 2013 il presidente della Repubblica della Polonia gli ha conferito un premio Ordine e merito della Repubblica di Polonia. Nel 2014 \u00e8 stato anche premiato da DECHEMA e Verein Deutscher Ingenieure con Kirschbaum - Medaille per i suoi altissimi meriti nella separazioni dei fluidi. \u00c8 anche redattore della serie di tre libri sulla distillazione (2014) che sono la revisione pi\u00f9 completa su questa tecnologia.\nRicerche.\n\"Separazione di Fluidi Convenzionale\"\n\"Separazione Reattiva\"\n\"Separazioni a Membrana\"\n\"Separazioni Ibride\"\n\"Intensificazione di Processo\"\n\"Bioseparazioni\"\nPubblicazioni e Brevetti.\nG\u00f3rak ha pi\u00f9 di 450 pubblicazioni e brevetti (1)"}
{"id": "5224570", "revid": "287204", "url": "https://it.wikipedia.org/wiki?curid=5224570", "title": "Matyas Pasztor", "text": ""}
{"id": "5224576", "revid": "399", "url": "https://it.wikipedia.org/wiki?curid=5224576", "title": "John Birch Society", "text": "La John Birch Society (JBS) \u00e8 un'associazione politica statunitense ultraconservatrice che propugna ideali discriminatori e spesso d'estrema destra quali il razzismo, l'antisemitismo, l'omofobia; oltre a sostenere l'anticomunismo.\nIl fondatore Robert W. Welch Jr. (1899\u20131985) nel 1958 svilupp\u00f2 un'elaborata infrastruttura organizzativa all'interno dell'associazione per avere controllo assoluto su tutte le filiali dell'organizzazione sparse sul territorio degli Stati Uniti.\nOriginariamente a Belmont (Massachusetts), la sede principale della JBS \u00e8 ora situata a Appleton (Wisconsin), con filiali sparse in pi\u00f9 di 50 Stati. L'organizzazione \u00e8 proprietaria della American Opinion Publishing, che pubblica il giornale quattordicinale \"The New American\".\nStoria.\nL'associazione venne fondata nella citt\u00e0 di Indianapolis, Indiana, il 9 dicembre 1958, da un gruppo di 12 uomini capeggiato da Robert W. Welch Jr., un industriale del settore dolciario in pensione originario di Belmont, Massachusetts. Welch nomin\u00f2 la neonata organizzazione in onore del missionario John Birch, un pastore battista ucciso dalle truppe comuniste in Cina nell'agosto 1945, poco tempo dopo la conclusione della seconda guerra mondiale. Welch dichiar\u00f2 che Birch era un martire dell'anti-comunismo, e un vero patriota americano."}
{"id": "5224585", "revid": "47767", "url": "https://it.wikipedia.org/wiki?curid=5224585", "title": "Ceallach", "text": ""}
{"id": "5224590", "revid": "26048", "url": "https://it.wikipedia.org/wiki?curid=5224590", "title": "Rolf Heuer", "text": ""}
{"id": "5224595", "revid": "767487", "url": "https://it.wikipedia.org/wiki?curid=5224595", "title": "The 'Teddy' Bears", "text": "The 'Teddy' Bears \u00e8 un cortometraggio muto del 1907 diretto da Wallace McCutcheon e Edwin S. Porter.\nTrama.\nIl film riprende la fiaba Riccioli d'oro e i tre orsi e la unisce a un famoso fatto di cronaca del tempo: durante una partita di caccia Theodore Teddy Roosevelt aveva risparmiato un cucciolo di orso dopo averlo reso orfano.\nNel film Riccioli d'oro siede sulle sedie degli orsi, mangia la loro minestra e dorme nel letto del cucciolo, dove viene sorpresa dai legittimi proprietari al loro ritorno. Vi \u00e8 poi la scena dell'inseguimento a cui pone fine l'incontro con un cacciatore che spara a mamma e pap\u00e0 orso e risparmia il piccolo. Il cacciatore \u00e8 proprio Roosevelt, che cos\u00ec diventa l'eroe della vicenda. Il film si conclude con Roosevelt che fa dono a Riccioli d'oro del cucciolo di orso, tenuto alla catena, e regala alla bambina anche una collezione di orsetti di pezza che aveva spiato qualche scena prima attraverso il buco della serratura.\nLo stesso fatto di cronaca da cui prende le fila il cortometraggio fu lo stesso che lanci\u00f2 la moda, tutt'oggi in uso, degli orsacchiotti di peluche.\nProduzione.\nIl film fu prodotto dalla Edison Manufacturing Company. La copia stampata originale del film in bianco e nero venne completamente colorata.\nDistribuzione.\nDistribuito dalla Edison Manufacturing Company, il film - un cortometraggio in una bobina - usc\u00ec nelle sale cinematografiche USA il 2 marzo 1907.\nCopia della pellicola, proveniente dalla Richard Marshall Collection, viene conservata negli archivi della Library of Congress."}
{"id": "5224604", "revid": "287204", "url": "https://it.wikipedia.org/wiki?curid=5224604", "title": "Lucio Parenzan", "text": "Biografia.\nNato a Pirano nell'allora Istria italiana, oggi in Slovenia, a soli 14 anni rimane orfano del padre Angelo, medico che aveva studiato a Vienna, Graz e Padova, che gli aveva trasmesso la passione per la medicina. Dopo aver frequentato il Liceo classico statale Galileo a Firenze, cominci\u00f2 l'universit\u00e0 a Firenze, la continu\u00f2 a Milano per concluderla a Padova. Per mantenersi gli studi vendeva il sale di Pirano a Padova e a Parenzo vendeva scarpe acquistate a Padova. Infine si laure\u00f2 in chirurgia all'Universit\u00e0 di Padova nel 1948.\nDopo la laurea si trasfer\u00ec a Milano, poi lasci\u00f2 l'Italia nel 1956 per specializzarsi in chirurgia pediatrica all'Universit\u00e0 di Stoccolma e, dal 1957 al 1959, fu negli Stati Uniti, al Children's Hospital di Pittsburgh, dove ebbe l'intuizione che i bambini colpiti dalla malformazione cardiaca della tetralogia di Fallot dovevano essere operati ad appena tre giorni dalla nascita.\nIn seguito torn\u00f2 in Italia e svolse l'incarico di primario a Trieste e dal 1964 si spost\u00f2 a Bergamo dove per oltre trent'anni, fino al 1994, fu direttore della Divisione di Chirurgia pediatrica e di Cardiochirurgia degli Ospedali Riuniti.\nIn citt\u00e0 port\u00f2 due congressi di cardiochirurgia nel 1966 e nel 1970 con nomi di fama come Christiaan Barnard (autore del primo trapianto di cuore nel 1967), John Kirklin, Denton Cooley e Norman Shumway (autore del primo trapianto di cuore negli Stati Uniti nel 1968).\nNel 1985 effettu\u00f2 il terzo trapianto di cuore in Italia e nel 1989, sempre a Bergamo, fond\u00f2 l\"'International Heart School\", fondazione per la formazione medica cardiochirurgica, frequentata, dalla sua fondazione, da 320 medici di 52 diversi paesi, alcuni dei quali divenuti ministri, primari e direttori di dipartimento.\nNel 1993 divenne direttore dell\"'International Heart School\" e nel 1998 divenne direttore scientifico dell'Istituto Clinico Humanitas \"Gavazzeni\" di Bergamo.\nFu inoltre insignito della Medaglia al merito della sanit\u00e0 pubblica nel 1988 e divenne cittadino onorario di Bergamo.\nIn trent'anni di attivit\u00e0 ha effettuato oltre 15.000 interventi (di cui 350 trapianti cardiaci).\nNella notte tra il 16 e il 17 gennaio 2014 viene colpito da arresto cardiocircolatorio e ricoverato all'Ospedale \"Papa Giovanni XXIII\" dove muore il 28 dello stesso mese, all'et\u00e0 di 89 anni, dopo essere stato colpito da un nuovo arresto cardiaco."}
{"id": "5224605", "revid": "21583", "url": "https://it.wikipedia.org/wiki?curid=5224605", "title": "Marc T. Arnold", "text": "Ha ottenuto la terza norma di Grande maestro in agosto 2012, durante il World Open di Filadelfia. Il titolo \u00e8 stato ratificato dalla FIDE in novembre dello stesso anno.\nOttenne il primo successo nel 2000, quando vinse il \"US National School 2nd-Grade Championship\" di Orlando in Florida, mezzo punto davanti a Ray Robson. In agosto 2003 vinse la sua prima partita contro un GM, il sei volte vincitore del campionato USA Walter Brown, al US Open di Los Angeles.\nHa vinto due volte, nel 2007 a Tampa e nel 2012 a Saint Louis, \"US Junior Chess Championship\" (under-20).\nTra i suoi istruttori vi sono stati William Lombardy, Joel Benjamin, John Fedorowicz e Yuri Shulman.\nHa ottenuto un B.A. alla \"Columbia Grammar &amp; Preparatory School\" di New York. Attualmente (2014) \u00e8 iscritto all'Universit\u00e0 dell'Indiana.\nIl suo rating FIDE di novembre 2014 \u00e8 di 2524 punti Elo."}
{"id": "5224620", "revid": "2730", "url": "https://it.wikipedia.org/wiki?curid=5224620", "title": "MG 13", "text": "La Maschinengewehr 13 o MG 13 era una mitragliatrice media ad uso generalizzato della Repubblica di Weimar, ottenuta per riprogettazione della misconosciuta Dreyse MG 1918, una mitragliatrice media raffreddata ad acqua.\nStoria.\nNel 1928 la Reichswehr ordin\u00f2 di riprogettare la mitragliatrice media Dreyse MG 1918 raffreddata ad acqua dando vita alla nuova MG 13, raffreddata ad aria, che fu introdotta in servizio da nel 1930 come mitragliatrice leggera standard. La produzione avvenne presso la fabbrica Simson &amp; Co. di Suhl, e termin\u00f2 nel 1935 con l'adozione della pi\u00f9 moderna MG 34. Ne venne realizzata una versione a canna pi\u00f9 corta adatta all'utilizzo sui carri armati Panzer I, denominata MG 13K (da \"kurz\", \"corto\") e ottenuta dalla trasformazione delle armi esistenti. Tale versione era dotata di caricatore da 75 colpi posizionato sul lato sinistro al fine di ridurre l'altezza complessiva della mitragliatrice.\nRapidamente rimpiazzata da modelli pi\u00f9 leggeri ed economici, come la MG 34 e, pi\u00f9 tardi, la MG 42, fu ufficialmente dismessa dal servizio di prima linea nel 1934 e la maggior parte delle armi venne venduta al Portogallo nel corso del 1938. Le MG 13 rimaste nei magazzini in Germania, allo scoppio della seconda guerra mondiale vennero assegnate alle unit\u00e0 di seconda linea della Wehrmacht, impiegate come mitragliatrice di coda nel bombardiere in picchiata Junkers Ju 87 Stuka della Luftwaffe, e nei reparti della Polizei.\nIn Portogallo l'arma rimase in servizio fino alla fine degli anni quaranta con il nome \"Metralhadora 7,92\u00a0mm m/938 Dreyse\", .\nTecnica.\nLa MG 13 era una mitragliatrice raffreddata ad aria, in calibro 7,92 mm, con funzionamento a corto rinculo. Il ciclo di sparo con partenza ad otturatore chiuso, e alimentazione con caricatori prismatici da 25 colpi o a tamburo da 75 alloggiata sopra l'arma. La maniglia di armamento era posizionata sul lato destro. La canna era ricoperta da un manicotto di raffreddamento traforato, e la mitragliatrice aveva una impugnatura a pistola. La MG 13 era dotata di un calcio pieghevole e di maniglione di trasporto, e poteva essere installata su un treppiede allungabile, per il tiro contraereo. Il peso era di 12 kg.\nCultura di massa.\nLa mitragliatrice MG13 \u00e8 stata citata dallo scrittore Jean-Patrick Manchette in uno dei suoi romanzi."}
{"id": "5224622", "revid": "599013", "url": "https://it.wikipedia.org/wiki?curid=5224622", "title": "Sergej Gubarev", "text": ""}
{"id": "5224628", "revid": "767487", "url": "https://it.wikipedia.org/wiki?curid=5224628", "title": "Cohen's Fire Sale", "text": "Cohen's Fire Sale \u00e8 un cortometraggio muto del 1907 diretto da Edwin S. Porter.\nSecondo episodio della serie comica che ha per protagonista il commerciante ebreo Cohen dopo \"Cohen's Advertising Scheme\" (1904). Truccato nello stile caricaturale dell'ebreo vaudevilliano con un gran nasone posticcio, Cohen rappresenta lo stereotipo del mercante ebreo furbo e imbroglione, che riesce sempre a fare un lauto guadagno da ogni situazione.\nTrama.\nIl commerciante Cohen riceve una spedizione di cappelli nuovi, ma questi finiscono per errore per essere presi dagli addetti alla spazzatura. Cohen insegue il carro della spazzatura per tutta New York sino alla discarica. I cappelli recuperati sono pero' tutti rovinati e non pi\u00f9 adatti alla vendita. Cohen si ricorda per\u00f2 di avere una polizza assicurativa contro gli incendi ed organizza cos\u00ec un incendio \"accidentale\" del negozio, onde poi tenere una vendita a sconto delle merci superstiti. Alla fine del film, Cohen siede soddisfatto con in mano la polizza assicurativa: con i ricavi dell'affare ha potuto comprare anche un anello prezioso da donare alla moglie.\nProduzione.\nIl film fu prodotto dalla Edison Manufacturing Company.\nDistribuzione.\nDistribuito dalla Edison Manufacturing Company, il film - un cortometraggio in una bobina - usc\u00ec nelle sale cinematografiche USA il 29 giugno 1907.\nNel 1991, il film venne distribuito in VHS dal National Center for Jewish Film (NCJF)."}
{"id": "5224630", "revid": "110157", "url": "https://it.wikipedia.org/wiki?curid=5224630", "title": "Collider (singolo)", "text": "Collider \u00e8 un singolo del musicista britannico Jon Hopkins, pubblicato il 9 dicembre 2013 come terzo estratto dal quarto album in studio \"Immunity\".\nIl singolo \u00e8 stato ripubblicato il 24 febbraio 2014 in formato 12\" e in una seconda versione digitale.\nVideo musicale.\nIl videoclip, diretto da Tom Haines e prodotto da Connor Hollman, \u00e8 stato pubblicato in anteprima il 4 dicembre 2013 attraverso il canale YouTube di Thump, sussidiaria della rivista \"Vice\"."}
{"id": "5224631", "revid": "339392", "url": "https://it.wikipedia.org/wiki?curid=5224631", "title": "US Open (scacchi)", "text": ""}
{"id": "5224634", "revid": "1226", "url": "https://it.wikipedia.org/wiki?curid=5224634", "title": "Edison Medal", "text": ""}
{"id": "5224640", "revid": "619191", "url": "https://it.wikipedia.org/wiki?curid=5224640", "title": "Uch\u014dten Kazoku", "text": ""}
{"id": "5224648", "revid": "729019", "url": "https://it.wikipedia.org/wiki?curid=5224648", "title": "Stazione di San Fernando", "text": "La stazione di San Fernando \u00e8 una stazione ferroviaria di Coslada, posta alla confluenza delle linee Madrid - Barcellona e Madrid - San Fernando de Henares.\nForma parte delle linee C2 e C7 delle Cercan\u00edas di Madrid.\nSi trova nel comune di Coslada, vicino al centro urbano del comune di San Fernando de Henares, a est di Madrid.\nStoria.\nLa stazione \u00e8 stata inaugurata con l'istituzione dei servizi di Cercan\u00edas di Madrid negli anni 80 col nome di \"Coslada-San Fernando\", nome che \u00e8 stato cambiato per l'attuale negli anni 90."}
{"id": "5224651", "revid": "116185302", "url": "https://it.wikipedia.org/wiki?curid=5224651", "title": "Associazione Sportiva Massese Aquilotti 1969-1970", "text": "Questa pagina raccoglie le informazioni riguardanti l'Associazione Sportiva Massese Aquilotti nelle competizioni ufficiali della stagione 1969-1970."}
{"id": "5224653", "revid": "767487", "url": "https://it.wikipedia.org/wiki?curid=5224653", "title": "Jack the Kisser", "text": "Jack the Kisser \u00e8 un cortometraggio muto del 1907 diretto da Edwin S. Porter.\nProduzione.\nIl film fu prodotto dalla Edison Manufacturing Company.\nDistribuzione.\nDistribuito dalla Edison Manufacturing Company, il film - un cortometraggio - usc\u00ec nelle sale cinematografiche USA il 19 ottobre 1907.\nNon si conoscono copie ancora esistenti della pellicola che viene considerata presumibilmente perduta."}
{"id": "5224655", "revid": "339392", "url": "https://it.wikipedia.org/wiki?curid=5224655", "title": "Sant'Angelo Lodigiano Calcio", "text": ""}
{"id": "5224674", "revid": "2121638", "url": "https://it.wikipedia.org/wiki?curid=5224674", "title": "King (azienda)", "text": "King Digital Entertainment plc. \u00e8 una societ\u00e0 svedese produttrice di videogiochi, ed \u00e8 la pi\u00f9 grande azienda sviluppatore di giochi su Facebook. \u00c8 parte del gruppo Activision Blizzard.\nKing sviluppa giochi per il web, per mobile (sia iOS che Android), e per Facebook.\nStoria.\nPrima di fondare King, Zacconi, Morris, e Toby Rowland hanno lavorato insieme su uDate.com, un sito creato da Morris. Morris ha venduto il sito per 150 milioni di dollari nel 2003. I tre hanno unito le forze con Sebastian Knutsson, Thomas Hartwig, Lars Markgren e Patrik Stymne crearono la King nel 2003 e stabilirono la sede in Svezia. L'azienda ha guadagnato 43 milioni di dollari nel 2005.\nNel primo trimestre del 2012, King aveva 30 milioni di utenti attivi e raggiunse 408 milioni alla fine del 2013. Nel novembre 2015, la societ\u00e0 \u00e8 stata comprata da Activision Blizzard per la cifra di 5,9 miliardi di dollari.\nIl 18 gennaio 2022 viene annunciata l'acquisizione di Activision Blizzard da parte di Microsoft per 68,7 miliardi di dollari, ci\u00f2 la rende l'acquisizione pi\u00f9 costosa nella storia del gruppo di Seattle.\nMarchi e clonazioni non autorizzate.\nNel gennaio del 2014, King ha attirato polemiche dopo il tentativo di registrazione come marchio delle parole \"Candy\" e \"Saga\" in diversi titoli di gioco.\nSempre nel mese di gennaio 2014, lo sviluppatore di giochi Matthew Cox fu accusato di aver clonato il suo gioco \"Scamperghost\" dai giochi della King.\nGiochi pi\u00f9 famosi.\nCandy Crush Saga.\nIl gioco pi\u00f9 popolare di King \u00e8 \"Candy Crush Saga\", che \u00e8 stato lanciato nel marzo 2011. Nel mese di aprile 2012 \u00e8 stato lanciato anche su Facebook e rapidamente ha guadagnato popolarit\u00e0. Dopo il successo su Facebook, King ha lanciato \"Candy Crush Saga\" su smartphone (iOS, Android e Windows Phone nel novembre 2012. Il gioco \u00e8 stato scaricato oltre 10 milioni di volte nel suo primo mese\nCandy Crush Soda Saga.\nCandy Crush Soda Saga \u00e8 il sequel di Candy Crush Saga, ed \u00e8 stato pubblicato nel 2014 su Facebook e su smartphone (iOS, Android e Windows Phone).\nPepper Panic Saga.\nAnch'esso \u00e8 disponibile gratuitamente su Facebook. Si \u00e8 classificata al 23\u00ba posto come gioco pi\u00f9 giocato su Facebook nel mese di gennaio 2014, e ha ancora oggi un altissimo seguito grazie ai suoi centinaia di livelli da giocare."}
{"id": "5224675", "revid": "1071652", "url": "https://it.wikipedia.org/wiki?curid=5224675", "title": "King.com", "text": ""}
{"id": "5224676", "revid": "767487", "url": "https://it.wikipedia.org/wiki?curid=5224676", "title": "Midnight Ride of Paul Revere (film 1907)", "text": "Midnight Ride of Paul Revere \u00e8 un cortometraggio muto del 1907 diretto da Edwin S. Porter.\nProduzione.\nIl film fu prodotto dalla Edison Manufacturing Company.\nDistribuzione.\nDistribuito dalla Edison Manufacturing Company, il film - un cortometraggio in una bobina - usc\u00ec nelle sale cinematografiche USA il 2 novembre 1907.\nNon si conoscono copie ancora esistenti della pellicola che viene considerata presumibilmente perduta."}
{"id": "5224678", "revid": "83531", "url": "https://it.wikipedia.org/wiki?curid=5224678", "title": "Associazione Calcio Mantova 2003-2004", "text": "Questa pagina raccoglie le informazioni riguardanti l'Associazione Calcio Mantova nelle competizioni ufficiali della stagione 2003-2004.\nStagione.\nNella stagione 2003-2004 il Mantova, che ha disputato il girone A della Serie C2, lo ha vinto con 64 punti. Insieme alla Cremonese, seconda con 60 punti, \u00e8 salito in Serie C1."}
{"id": "5224681", "revid": "436907", "url": "https://it.wikipedia.org/wiki?curid=5224681", "title": "We Disappear", "text": "We Disappear \u00e8 un singolo del musicista britannico Jon Hopkins, pubblicato il 2 maggio 2014 come quarto estratto dal quarto album in studio \"Immunity\".\nDescrizione.\nIl brano ha visto la partecipazione della cantante britannica Lulu James, sebbene questa versione non sia presente nell'edizione standard dell'album (nella quale \u00e8 presente la versione originale strumentale), ma nella \"Extended Edition\" pubblicata nel 2014.\nVideo musicale.\nIl videoclip, diretto da Rob Chiu, \u00e8 stato pubblicato in anteprima il 15 giugno 2014 attraverso il canale YouTube di Hopkins e mostra Lulu James interpretare il brano all'interno di una stanza buia piena di fumo."}
{"id": "5224685", "revid": "767487", "url": "https://it.wikipedia.org/wiki?curid=5224685", "title": "Unione Sportiva Avellino 1998-1999", "text": "Questa voce raccoglie le informazioni riguardanti l'Unione Sportiva Avellino nelle competizioni ufficiali della stagione 1998-1999."}
{"id": "5224687", "revid": "110157", "url": "https://it.wikipedia.org/wiki?curid=5224687", "title": "Eesti Karikas 2001-2002", "text": "La Coppa d'Estonia 2001-2002 (in estone \"Eesti Karikas\") \u00e8 stata la 10\u00aa edizione del torneo dopo l'indipendenza dell'Estonia. Il Levadia Tallinn ha vinto il trofeo per la prima volta nella sua storia.\nFormula.\nIl torneo si dipanava su cinque turni: sedicesimi e ottavi erano in gara unica in casa della squadra peggio classificata in campionato; quarti e semifinali erano disputati su gare di andata e ritorno; la finale in gara unica in campo neutro unica a Tallinn.\nLe squadre di Meistriliiga 2001 entrarono tutte in scena dagli ottavi, tranne il Flora che partecip\u00f2 direttamente dai quarti.\nSedicesimi di finale.\nLe partite furono disputate il 2 settembre 2001. \nOttavi di finale.\nLe gare furono disputate tra il 7 e il 9 ottobre 2001.\nQuarti di finale.\nLe gare di andata furono disputate il 9 aprile 2002, quelle di ritorno il 22 aprile 2002.\nSemifinali.\nLe gare di andata furono disputate il 5 maggio 2002, quelle di ritorno il 21 maggio 2002."}
{"id": "5224688", "revid": "767487", "url": "https://it.wikipedia.org/wiki?curid=5224688", "title": "Unione Sportiva Olbia 1969-1970", "text": "Questa voce raccoglie le informazioni riguardanti l'Unione Sportiva Olbia nelle competizioni ufficiali della stagione 1969-1970."}
{"id": "5224693", "revid": "767487", "url": "https://it.wikipedia.org/wiki?curid=5224693", "title": "Poor John (film 1907)", "text": "Poor John (o Vesta Victoria Sings 'Poor John') \u00e8 un cortometraggio muto del 1907 diretto da Edwin S. Porter. Prodotto e distribuito dalla Edison, aveva come interprete Vesta Victoria, una delle pi\u00f9 popolari e conosciute cantanti e attrici inglesi della scena teatrale e musicale statunitense di inizio Novecento.\nTrama.\nVesta Victoria canta la canzone \"Poor John\".\nProduzione.\nIl film fu prodotto dalla Edison Manufacturing Company.\nDistribuzione.\nDistribuito dalla Edison Manufacturing Company, il film era un cortometraggio di 59,7 metri."}
{"id": "5224694", "revid": "481666", "url": "https://it.wikipedia.org/wiki?curid=5224694", "title": "Vesta Victoria Sings 'Poor John'", "text": ""}
{"id": "5224697", "revid": "767487", "url": "https://it.wikipedia.org/wiki?curid=5224697", "title": "Mercy (film 2014)", "text": "Mercy \u00e8 un film del 2014 diretto da Peter Cornwell ed interpretato da Frances O'Connor, Shirley Knight, Chandler Riggs, Joel Courtney, Dylan McDermott e Mark Duplass. Esso \u00e8 basato sul racconto \"La nonna\" di Stephen King, incluso nella raccolta \"Scheletri\". Il film \u00e8 stato rilasciato direttamente in video dalla Universal Pictures Home Entertainment il 7 ottobre 2014.\nTrama.\nDue ragazzi, George e Buddy McCoy, si trasferiscono con la madre single presso la casa dell'anziana nonna Mercy che sta morendo. Ben presto i due fratelli iniziano a sperimentare strani fenomeni paranormali e scopriranno che la loro nonna \u00e8 in realt\u00e0 una strega.\nProduzione.\nIl 25 ottobre 2012 venne annunciato che Peter Cornwell avrebbe diretto il film da una sceneggiatura di Matt Greenberg e che Frances O'Connor era stata assunta come protagonista del film. Il 30 novembre 2012 \u00e8 stato annunciato che Chandler Riggs e Joel Courtney si erano uniti al cast del film nei due ruoli principali.\nLe riprese del film si sono svolte nei primi mesi del 2013.\nDistribuzione.\nIl film \u00e8 stato distribuito su video on demand, DVD e Blu-ray dalla Universal Pictures Home Entertainment il 7 ottobre 2014."}
{"id": "5224698", "revid": "124453653", "url": "https://it.wikipedia.org/wiki?curid=5224698", "title": "Gabinetto di fisica di Alessandro Volta", "text": "Il Gabinetto di fisica di Alessandro Volta fa parte del Museo per la storia dell\u2019Universit\u00e0 di Pavia, \nfondato nel 1932 con sede nel Palazzo centrale. Negli anni immediatamente successivi alla creazione, a causa di una ristrutturazione edilizia dell'Universit\u00e0, l'Istituto di fisica Alessandro Volta dalla sua sede originaria venne trasferito alla periferia di Pavia. In questa occasione si venne a formare la sezione di fisica del Museo stesso, costituita dai circa 800 strumenti di fisica del XVIII e XIX secolo che appartenevamo all'Istituto.\nIl Gabinetto di fisica dell'Universit\u00e0 di Pavia prima di Volta.\nIl primo direttore del Gabinetto di Pavia fu il padre scolopio Carlo Barletti (1735-1800) che alla fine del 1772 venne nominato professore di fisica sperimentale all'Universit\u00e0. Al momento dell'arrivo di Barletti a Pavia, la collezione degli strumenti era molto povera e in cattivo stato di conservazione. Nel 1773 egli trascorse un periodo a Firenze, dove ebbe l'occasione di visitare il Gabinetto del granduca di Toscana e di rimanerne profondamente impressionato. Stimolato da questa visita e dagli incontri con Felice Fontana, Barletti approfond\u00ec i suoi studi e riorganizz\u00f2 il Gabinetto dell'Universit\u00e0, in cui poteva conservare gli strumenti ed effettuare gli esperimenti.\nDa un primo inventario del 1776 si pu\u00f2 vedere che la collezione era composta da circa 200 strumenti, tra i quali se ne annoverano alcuni di epoca precedente alla creazione del Gabinetto, altri provenienti dal famoso lecturer-demonstrator e costruttore di strumenti inglese Benjamin Martin, altri ancora provenivano dal costruttore di strumenti Selva di Venezia e da Angelo Zanatta di Torino\nIl Gabinetto di fisica dell'Universit\u00e0 di Pavia con Volta.\nAlessandro Volta (1745-1827) fu nominato professore di fisica sperimentale all'Universit\u00e0 di Pavia alla fine del 1778. La fisica sperimentale riguardava fenomeni concernenti elettricit\u00e0, magnetismo, calore, pneumatica, acustica, meteorologia e ottica. In quel momento le sue ricerche e le sue invenzioni (l'elettroforo perpetuo, la pistola elettrica) erano ben note alla comunit\u00e0 scientifica e questo lo rese una personalit\u00e0 importante nello scenario scientifico europeo. Volta oper\u00f2 all'Universit\u00e0 di Pavia dal 1778 al 1819 come professore di fisica sperimentale e sotto la sua direzione il Gabinetto inizi\u00f2 la sua trasformazione in laboratorio di fisica.\nL'intenzione di Volta era di costituire un importante gabinetto di fisica a Pavia. Un requisito per realizzare questa ambizione era di disporre di una vasta collezione di strumenti di laboratorio, di cui l'Universit\u00e0 all'epoca era scarsamente fornita: nel 1775 si contavano circa 200 strumenti. Durante il XVIII e per la maggior parte del XIX secolo la produzione di strumenti scientifici e di precisione in Italia era carente: gli artigiani esperti erano pochissimi ed era in ogni caso impossibile ottenere strumentazione ottica sofisticata. Volta si procur\u00f2 gli strumenti importandoli direttamente da Londra e Parigi, i maggiori centri di produzione di strumenti di precisione. Con la graduale introduzione di nuovi strumenti il gabinetto di fisica inizi\u00f2 a prendere forma e gi\u00e0 nel 1780 era ormai diventato un posto alla moda in cui ospiti locali e stranieri si radunavano per osservare gli esperimenti ed ascoltare le spiegazioni di Volta. Alcuni anni dopo Volta desider\u00f2 realizzare un teatro di fisica, ossia uno spazio pi\u00f9 grande che potesse essere anche una splendida sala per l'esposizione degli strumenti, oltre che un'aula per insegnare e sperimentare. Il progetto, affidato dall'imperatore Giuseppe II a Leopoldo Pollack fu completato nel 1788, con la costruzione di un'aula ad anfiteatro per circa 150-200 persone. L'aula esiste ancora oggi: \u00e8 chiamata aula Volta ed \u00e8 regolarmente utilizzata dall'Universit\u00e0 di Pavia. Nel 1819, l'anno dell'ultimo inventario firmato da Volta, nel Gabinetto di fisica si contavano circa 600 strumenti.\nGli strumenti del Gabinetto di Volta oggi.\nNei primi decenni del XIX secolo il Gabinetto era considerato un'attrazione turistica per i viaggiatori che visitavano l'Universit\u00e0, e nel 1819 Malaspina gli dedic\u00f2 una lunga menzione nella sua \"Guida di Pavia\".\nPer molto tempo nel Novecento soltanto alcuni degli strumenti elettrici di Volta vennero considerati importanti; solo a partire dagli anni '80, un attento studio della collezione ha permesso di rivalutare e comprendere meglio che cosa Volta avesse a disposizione nel suo Gabinetto. Purtroppo, molti strumenti sono andati perduti, distrutti, danneggiati o scartati durante il XIX e il XX secolo. Non \u00e8 stato sempre un compito semplice determinare la corrispondenza tra gli strumenti e le descrizioni dei vecchi inventari e riuscire a datare i diversi oggetti. Nonostante queste difficolt\u00e0 la ricostruzione del Gabinetto di fisica, in occasione del bicentenario dell'invenzione della pila, consente ugualmente di apprezzare quello che fu il laboratorio di Volta, restituendogli parte dell'antico splendore e della meraviglia che suscitava nei numerosi visitatori italiani e stranieri."}
{"id": "5224699", "revid": "1632387", "url": "https://it.wikipedia.org/wiki?curid=5224699", "title": "Perils of the Deep Blue", "text": "Perils of the Deep Blue \u00e8 il sesto album in studio del gruppo musicale gothic metal norvegese Sirenia, pubblicato nel 2013.\nIl disco.\nIl disco \u00e8 uscito tra il 28 giugno e il 1\u00ba luglio 2013 in Europa e il 9 luglio anche in America settentrionale. Esso \u00e8 stato registrato in Francia, precisamente a Marsiglia, e prodotto da Morten Veland.\nLa copertina \u00e8 opera dell'artista Anne Stokes.\nIl singolo \"Seven Widows Weep\" \u00e8 stato pubblicato il 10 maggio 2013."}
{"id": "5224705", "revid": "1652134", "url": "https://it.wikipedia.org/wiki?curid=5224705", "title": "44 eroi di Unterl\u00fcss", "text": "Con i 44 eroi di Unterl\u00fcss si fa riferimento ad un avvenimento storico della seconda guerra mondiale avvenuto il 24 febbraio 1945 quando 44 ufficiali del Regio Esercito italiano, presi prigionieri dai tedeschi in seguito all'armistizio dell'8 settembre 1943, si ribellarono alle imposizioni tedesche sostituendosi a 21 loro compagni scelti per la fucilazione.\nStoria.\nL'episodio nacque dall'originario rifiuto di 214 ufficiali del Regio Esercito che, dopo l'8 settembre 1943, presi prigionieri dai tedeschi, si rifiutarono di sottoscrivere l'adesione alla Repubblica Sociale Italiana.\nClassificati come Internati Militari Italiani (per non riconoscere loro le garanzie della Convenzione di Ginevra), furono impiegati coattivamente in lavori pesanti nei campi di concentramento tedeschi e polacchi.\nIl 16 febbraio 1945, rinchiusi presso l'Oflag 83 di Wietzendorf, furono trasferiti nell'aeroporto di Dedelsdorf ormai in disuso che avrebbe dovuto essere un campo \u201ccivetta\u201d su cui attirare i bombardamenti Alleati, destinati altrimenti verso altri bersagli.\nGli ufficiali italiani si rifiutarono di collaborare con i tedeschi e dopo sei giorni consecutivi di opposizione, il 24 febbraio 1945 un ufficiale della Gestapo con un reparto di SS scelse 21 prigionieri a caso dal gruppo dei dissidenti minacciandone la fucilazione immediata, ma 44 ufficiali italiani si offrirono volontariamente al posto dei compagni. Dopo alcune ore di consiglio i tedeschi, sorpresi e particolarmente colpiti dal gesto eroico dei militari italiani, decisero di avviarli alla \"\u201crieducazione al lavoro\"\u201d, disponendo l'immediato trasferimento nel KZ-AEL di rieducazione al lavoro di Unterl\u00fcss, tra i pi\u00f9 duri di tutta la Germania, dove furono sottoposti fino all'aprile successivo a lavori forzati, torture, sfruttamenti e a un trattamento di stenti in cui soffrirono la fame.\nSei di loro morirono, tre di questi furono uccisi dalle botte dei sorveglianti tra i quali il tenente Alberto Pepe di Teramo e il tenente Giuliano Nicolini di Stresa. Il sottotenente Giorgio Tagliente di Taranto fu picchiato a morte e finito con un colpo alla nuca. Pepe, Nicolini e Tagliente, insieme a Balboni, Anelli e Rinaudo furono insigniti della Medaglia d'Argento al Valor Militare alla memoria. La liberazione dei 38 sopravvissuti avvenne il 9 aprile 1945. L'episodio \u00e8 testimoniato sia da dichiarazioni rilasciate alla Croce Rossa Internazionale subito dopo la guerra da cittadini tedeschi presenti nel campo, tra cui il signor Otto Wahl di Unterl\u00fcss e dai resoconti dei sopravvissuti.\nCon decreto della Presidenza del Consiglio dei ministri i 44 eroi di Unterl\u00fcss sono stati insigniti della Medaglia d'onore ai deportati e internati nei lager nazisti e di un encomio solenne (contenuta nel B.U. del Ministero della Difesa del 1949, disp. 6 pag. 1022)."}
{"id": "5224711", "revid": "52953", "url": "https://it.wikipedia.org/wiki?curid=5224711", "title": "Dalby (Australia)", "text": "Dalby \u00e8 una citt\u00e0 dell'Australia, nello Stato del Queensland, fondata nel 1840 e situata a circa 210\u00a0km ad ovest della capitale dello Stato, Brisbane."}
{"id": "5224716", "revid": "247222", "url": "https://it.wikipedia.org/wiki?curid=5224716", "title": "Audace San Michele", "text": ""}
{"id": "5224717", "revid": "181059", "url": "https://it.wikipedia.org/wiki?curid=5224717", "title": "Triadi egizie", "text": ""}
{"id": "5224718", "revid": "69359069", "url": "https://it.wikipedia.org/wiki?curid=5224718", "title": "Ambata", "text": ""}
{"id": "5224719", "revid": "767487", "url": "https://it.wikipedia.org/wiki?curid=5224719", "title": "Lord Feathertop", "text": "Lord Feathertop \u00e8 un cortometraggio muto del 1908 diretto da Edwin S. Porter.\nProduzione.\nIl film fu prodotto dalla Edison Manufacturing Company.\nDistribuzione.\nDistribuito dalla Edison Manufacturing Company, il film - un cortometraggio in una bobina - usc\u00ec nelle sale cinematografiche degli Stati Uniti il 1\u00ba dicembre 1908."}
{"id": "5224732", "revid": "729019", "url": "https://it.wikipedia.org/wiki?curid=5224732", "title": "San Antonio Spurs 2014-2015", "text": "La stagione 2014-15 dei San Antonio Spurs fu la 39\u00aa nella NBA per la franchigia.\nI San Antonio Spurs arrivarono secondi nella \"Southwest Division\" della \"Western Conference\" con un record di 55-27. Nei play-off persero al primo turno con i Los Angeles Clippers (4-3)."}
{"id": "5224735", "revid": "436907", "url": "https://it.wikipedia.org/wiki?curid=5224735", "title": "Solid Gold", "text": "Solid Gold \u00e8 il secondo album in studio del gruppo musicale post-punk britannico Gang of Four, pubblicato nel 1981.\nTracce.\nSide 1\nSide 2"}
{"id": "5224741", "revid": "40388", "url": "https://it.wikipedia.org/wiki?curid=5224741", "title": "Empoli Football Club 1951-1952", "text": "Questa voce raccoglie le informazioni riguardanti l'Empoli Football Club nelle competizioni ufficiali della stagione 1951-1952."}
{"id": "5224745", "revid": "436907", "url": "https://it.wikipedia.org/wiki?curid=5224745", "title": "Songs of the Free", "text": "Songs of the Free \u00e8 il terzo album in studio del gruppo musicale post-punk britannico Gang of Four, pubblicato nel 1982.\nTracce.\nSide 1\nSide 2"}
{"id": "5224750", "revid": "1543377", "url": "https://it.wikipedia.org/wiki?curid=5224750", "title": "George Quaintance", "text": "Biografia.\nApertamente omosessuale fin dall'adolescenza, anche se in maniera molto discreta e da velato per non incorrere nella persecuzione legale allora vigente, fu brevemente sposato nel 1929 con Miriam Chester. Nel 1930 inizi\u00f2 a lavorare come parrucchiere ma poco dopo decise di diventare illustratore di copertine di riviste.\nLe sue opere, finemente disegnate e dipinte, raffiguranti scene ambientate in epoche e ambienti come il selvaggio far West o l'antica Grecia e l'antica Roma o l'ambiente dei matador, sono versioni idealizzate in cui uomini muscolosi, nudi o seminudi, si pongono in situazioni di intimo cameratismo.\nLa sua arte ha contribuito a creare lo stereotipo dello \"stallone macho\", ben presente all'interno del mondo omosessuale americano dell'immediato dopoguerra; pioniere dell'estetica gay ha influenzato anche molti artisti successivi tra cui Tom of Finland.\nMor\u00ec per un attacco di cuore a 55 anni."}
{"id": "5224753", "revid": "436907", "url": "https://it.wikipedia.org/wiki?curid=5224753", "title": "Hard (Gang of Four)", "text": "Hard \u00e8 il quarto album in studio del gruppo musicale post-punk britannico Gang of Four, pubblicato nel 1983."}
{"id": "5224754", "revid": "1543377", "url": "https://it.wikipedia.org/wiki?curid=5224754", "title": "Partecipanti al Tour de France 1909", "text": "Qui di seguito viene riportato l'elenco dei partecipanti al Tour de France 1909."}
{"id": "5224760", "revid": "767487", "url": "https://it.wikipedia.org/wiki?curid=5224760", "title": "Mall (Gang of Four)", "text": "Mall \u00e8 il quinto album in studio del gruppo musicale post-punk britannico Gang of Four, pubblicato nel 1991."}
{"id": "5224761", "revid": "599013", "url": "https://it.wikipedia.org/wiki?curid=5224761", "title": "The Bridge of Sighs", "text": ""}
{"id": "5224764", "revid": "729019", "url": "https://it.wikipedia.org/wiki?curid=5224764", "title": "Geoffrey Feilding", "text": "Carriera.\nEntr\u00f2 nelle Coldstream Guards nel 1888 partecipando alla Seconda guerra boera e nella Prima guerra mondiale.\nComand\u00f2 il 3\u00ba Battaglione del Coldstream Guards nel 1914. Continu\u00f2 a essere il comandante della 149\u00aa brigata della 1st Armoured Infantry Brigade nel mese di aprile 1915 e il comandante del 1\u00aa Brigata in quello stesso anno. Prese parte alla battaglia di Ginchy dove molti soldati britannici morirono durante la battaglia della Somme.\nDopo la guerra divenne Maggiore Generale e Generale del London District e poi nel 1923 fu nominato generale del 56th (1 London) Division. And\u00f2 in pensione nel 1927."}
{"id": "5224765", "revid": "767487", "url": "https://it.wikipedia.org/wiki?curid=5224765", "title": "Shrinkwrapped", "text": "Shrinkwrapped \u00e8 il sesto album in studio del gruppo musicale post-punk britannico Gang of Four, pubblicato nel 1995."}
{"id": "5224774", "revid": "486946", "url": "https://it.wikipedia.org/wiki?curid=5224774", "title": "Omegna Calcio", "text": ""}
{"id": "5224775", "revid": "1645459", "url": "https://it.wikipedia.org/wiki?curid=5224775", "title": "Circuit no \u014ckami", "text": " \u00e8 un manga giapponese di Satoshi Ikezawa iniziato a gennaio del 1975 e concluso a giugno del 1979 con la pubblicazione di 19 volumi in tank\u014dbon. Ne \u00e8 stato prodotto un seguito intitolato , da cui \u00e8 stato tratto anche un OAV unico dalla durata di 45 min."}
{"id": "5224778", "revid": "69359555", "url": "https://it.wikipedia.org/wiki?curid=5224778", "title": "Raniero Paulucci de Calboli", "text": ""}
{"id": "5224781", "revid": "767487", "url": "https://it.wikipedia.org/wiki?curid=5224781", "title": "Four Minute Mile", "text": "Four Minute Mile \u00e8 il primo album in studio del gruppo musicale statunitense The Get Up Kids, pubblicato nel 1997."}
{"id": "5224782", "revid": "110157", "url": "https://it.wikipedia.org/wiki?curid=5224782", "title": "Live 1974/2000", "text": "Live1974/2000 \u00e8 un doppio CD degli Arti e Mestieri, pubblicato dalla Electromantic Music Records nel 2003. "}
{"id": "5224784", "revid": "729019", "url": "https://it.wikipedia.org/wiki?curid=5224784", "title": "Stazione di Rimini Centrale", "text": "La stazione di Rimini Centrale era una fermata ferroviaria posta lungo la ferrovia Rimini-Novafeltria, chiusa nel 1960, a servizio del comune di Rimini.\nL'edificio, successivamente adibito per le autolinee sostitutive padane, come stazione e poi come locale di servizio per l'annesso deposito dei bus, dal 2015 funge da biglietteria."}
{"id": "5224808", "revid": "110157", "url": "https://it.wikipedia.org/wiki?curid=5224808", "title": "Kipper (musicista)", "text": "Ha debuttato nel mondo della musica con la sua band personale, i One Nation, scioltasi dopo solo due album. Successivamente, Kipper \u00e8 stato chiamato a suonare la chitarra nella band di Gary Numan. Ha inoltre prodotto due album in studio per Sting, \"Brand New Day\" e \"Sacred Love\". Entrambi gli album sono stati accolti con successo e presentano una fusione moderna di jazz, rock ed elettronica."}
{"id": "5224810", "revid": "965985", "url": "https://it.wikipedia.org/wiki?curid=5224810", "title": "On a Wire", "text": "On a Wire \u00e8 il terzo album in studio del gruppo musicale statunitense The Get Up Kids, pubblicato nel 2002."}
{"id": "5224811", "revid": "1494169", "url": "https://it.wikipedia.org/wiki?curid=5224811", "title": "Vic\u00e1lvaro (disambigua)", "text": ""}
{"id": "5224812", "revid": "838137", "url": "https://it.wikipedia.org/wiki?curid=5224812", "title": "\u00c1ngel P\u00e9rez (pallavolista 1982)", "text": "Carriera.\nGiocatore.\nClub.\nLa carriera di \u00c1ngel P\u00e9rez inizia a livello scolastico, nella squadra del . Fa il suo esordio da professionista nella Liga de Voleibol Superior Masculino nella stagione 1999, giocando per i , dove resta anche nella stagione seguente. Si trasferisce in seguito per motivi di studio negli Stati Uniti d'America, dove entra a far parte della squadra della , impegnata nella Division I NCAA, con cui tuttavia non scende mai in campo per tutta la stagione 2001, nella quale i \"Cougars\" vincono il titolo NCAA.\nRitornato a Porto Rico, gioca dal campionato 2001 al campionato 2006 coi , franchigia con la quale si aggiudica cinque scudetti, quattro dei quali consecutivi, venendo anche premiato come MVP in occasione della quarta finale vinta.\nLascia Porto Rico per tre stagioni, giocando sempre in Europa: nel 2006-07 \u00e8 nella Pro A francese con l', mentre nella stagione seguente, pur restando nel medesimo campionato, veste la maglia del ; nella stagione 2009-10 gioca invece nel 1. DOL sloveno con l' di Bled, vincendo lo scudetto e la Coppa di Slovenia.\nTorna in Porto Rico per il campionato 2009-10, vestendo questa volta la maglia dei , raggiungendo la finale scudetto. Nel campionato seguente ritorna nella massima serie francese, ora rinominata Ligue A, giocando per il .\nNella stagione 2011-12 torna ai , classificandosi al terzo posto in campionato; tuttavia nella stagione seguente, sconfitto nella finale scudetto, viene comunque premiato come MVP della \"Regular Season\", premio bissato anche nel campionato 2013-14, nel quale vince il settimo scudetto portoricano della propria carriera, venendo anche premiato come miglior palleggiatore; al termine degli impegni col club portoricano, va a giocare per le ultime gare stagionali nella 1. Bundesliga austriaca col , vincendo anche con questo club lo scudetto.\nRitorna in Francia per il campionato 2014-15, giocando questa volta nella Ligue B col . Nel campionato 2015 ritorna ai , vincendo ancora uno scudetto, impreziosito dal premio di miglior palleggiatore e dall'inserimento dello \"All-Star Team\" del torneo, e confermandosi campione portoricano anche nel campionato seguente, in cui viene premiato come miglior giocatore della finale.\nNella stagione 2017 passa ai , tuttavia, dopo la cancellazione del torneo, si accasa alla poco dopo l'inizio del campionato 2017-18, nella Serie A1 italiana. Rientra quindi a Porto Rico per la Liga de Voleibol Superior Masculino 2018 coi .\nGioca quindi in Romania, partecipando alla Divizia A1 con l' nel campionato 2018-19 e conquistando lo scudetto. In estate si accasa nel corso della Liga de Voleibol Superior Masculino 2019 con gli .\nNazionale.\nNel 2005 riceve le prime convocazioni nella nazionale portoricana, con la quale in seguito vince la medaglia di bronzo al campionato nordamericano 2009 e alla Coppa Panamericana 2010 e quella d'oro ai XXI Giochi centramericani e caraibici.\nConquista ancora una medaglia di bronzo al campionato nordamericano 2015, seguita dall'oro ai XXIII Giochi centramericani e caraibici.\nAllenatore.\nNel campionato 2020 viene nominato allenatore delle , nella Liga de Voleibol Superior Femenino."}
{"id": "5224813", "revid": "965985", "url": "https://it.wikipedia.org/wiki?curid=5224813", "title": "Guilt Show", "text": "Guilt Show \u00e8 il quarto album in studio del gruppo musicale statunitense The Get Up Kids, pubblicato nel 2004."}
{"id": "5224814", "revid": "729019", "url": "https://it.wikipedia.org/wiki?curid=5224814", "title": "Stazione di Fornaci (Rimini)", "text": "La stazione di Fornaci era una stazione ferroviaria posta lungo la ferrovia Rimini-Novafeltria, chiusa nel 1960.\nL'edificio fu in seguito a lungo riutilizzato come casa cantoniera, poi definitivamente abbandonato."}
{"id": "5224819", "revid": "965985", "url": "https://it.wikipedia.org/wiki?curid=5224819", "title": "There Are Rules", "text": "There Are Rules \u00e8 il quinto album in studio del gruppo musicale statunitense The Get Up Kids, pubblicato nel 2011."}
{"id": "5224820", "revid": "767487", "url": "https://it.wikipedia.org/wiki?curid=5224820", "title": "The Bridge of Sighs (film 1915 Bracken)", "text": "The Bridge of Sighs \u00e8 un cortometraggio muto del 1915 diretto da Bertram Bracken.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio in una bobina - venne distribuito nelle sale USA il 18 giugno 1915."}
{"id": "5224825", "revid": "767487", "url": "https://it.wikipedia.org/wiki?curid=5224825", "title": "Le tre notti di Eva", "text": "Le tre notti di Eva (\"The Birds and the Bees\") \u00e8 un film del 1956 di Norman Taurog. \u00c8 un \"remake\" di \"Lady Eva\" (\"The Lady Eve\") girato nel 1941 da Preston Sturges che anche qua scrisse la sceneggiatura."}
{"id": "5224826", "revid": "729019", "url": "https://it.wikipedia.org/wiki?curid=5224826", "title": "Stazione di Vergiano", "text": "La stazione di Vergiano era una fermata ferroviaria posta lungo la ferrovia Rimini-Novafeltria, chiusa nel 1960, a servizio della frazione Vergiano di Rimini.\nL'edificio fu in seguito adibito ad uso civile."}
{"id": "5224828", "revid": "695564", "url": "https://it.wikipedia.org/wiki?curid=5224828", "title": "The Birds and the Bees", "text": ""}
{"id": "5224830", "revid": "767487", "url": "https://it.wikipedia.org/wiki?curid=5224830", "title": "Scott Litt", "text": "Carriera.\nLitt ha iniziato la sua carriera come ingegnere del suono negli anni '70 lavorando con Ian Hunter e Carly Simon.\nNel 1982 ha prodotto l'album \"Repercussion\" dei The dB's, mentre nel 1987 \u00e8 al lavoro con i R.E.M. per \"Document\". Con i R.E.M. ha lavorato in molti altri dischi nel corso degli anni '90.\nLitt ha lavorato anche con Nirvana, Indigo Girls, Counting Crows, New Order, The Replacements, Patti Smith, That Petrol Emotion, The Get Up Kids, Alela Diane e altri."}
{"id": "5224832", "revid": "1005847", "url": "https://it.wikipedia.org/wiki?curid=5224832", "title": "Castelli della Russia", "text": "Questo \u00e8 un elenco dei castelli in Russia."}
{"id": "5224833", "revid": "729019", "url": "https://it.wikipedia.org/wiki?curid=5224833", "title": "Stazione di Corpol\u00f2", "text": "La stazione di Corpol\u00f2 era una fermata ferroviaria posta lungo la ferrovia Rimini-Novafeltria, chiusa nel 1960, a servizio della frazione Corpol\u00f2 di Rimini.\nL'edificio fu in seguito adibito ad uso civile."}
{"id": "5224834", "revid": "567822", "url": "https://it.wikipedia.org/wiki?curid=5224834", "title": "Puratina Deta", "text": ""}
{"id": "5224838", "revid": "122827157", "url": "https://it.wikipedia.org/wiki?curid=5224838", "title": "Olivier de Germay", "text": "Biografia.\nOlivier Jacques Marie Certain de Germay de Cirfontaine \u00e8 nato il 18 settembre 1960 a Tours, nel dipartimento di Indre e Loira, in Francia. \u00c8 il terzo dei cinque figli di Christian Certain de Germay de Cirfontaine - generale di divisione, commendatore della Legion d'Onore, di famiglia marchionale lorenese - e di Claude Bullier.\nCarriera militare.\nDopo aver terminato gli studi di formazione, ha deciso di seguire la carriera militare, e si \u00e8 quindi iscritto presso il Prytan\u00e9e national militaire di La Fl\u00e8che. Successivamente, nel 1981 \u00e8 entrato nella \u00c9cole sp\u00e9ciale militaire de Saint-Cyr di Guer, laureandosi in ingegneria due anni dopo, nel 1983. Si \u00e8 poi arruolato nell'esercito come paracadutista nel 1986, prendendo parte a missioni in Ciad, Africa Centrale e Iraq. Alla fine del suo incarico \u00e8 giunto al grado di capitano.\nFormazione ecclesiastica e ministero sacerdotale.\nDopo aver lasciato la carriera militare, ha avvertito la vocazione sacerdotale nel giorno di Tutti i Santi del 1990. Ha deciso cos\u00ec di entrare nel Seminario di Paray-le-Monial nel 1991, trascorrendovi tre anni di studi, e poi ha proseguito la sua formazione teologica frequentando allo stesso tempo il Seminario Universitario Pio XI e l'Istituto Cattolico di Tolosa dal 1994 al 1997.\nLo stesso anno si \u00e8 trasferito momentaneamente a Roma dove ha studiato al Pontificio Seminario Francese e al Pontificio Istituto Giovanni Paolo II, ente per studi su matrimonio e famiglia. \u00c8 ritornato per breve tempo in Francia, dove ha ricevuto l'ordinazione sacerdotale il 17 maggio 1998 incardinandosi, trentasettenne, come presbitero dell'arcidiocesi di Tolosa. Tornato a Roma, ha conseguito una licenza di teologia morale presso il Pontificio Istituto Giovanni Paolo II nel 1999.\nRientrato in Francia, ha esercitato il suo ministero come vicario parrocchiale in una parrocchia di Castanet-Tolosan dal 1999 al 2001 e cappellano diocesano scout delle Guides de France dal 1999 al 2001. Dal 2001 al 2003 \u00e8 stato parroco dell'ensemble parrocchiale di Castanet. Dal 2003 al 2006 \u00e8 stato nominato decano della zona \"Banlieues-Sud\" di Tolosa, e nel 2004, \u00e8 diventato vicario episcopale incaricato della periferia della medesima citt\u00e0. Contemporaneamente, ha svolto il ruolo di membro del Consiglio Episcopale dell'arcidiocesi di Tolosa. Nel 2006, \u00e8 stato chiamato come parroco del complesso parrocchiale di Beauzelle, dove \u00e8 rimasto fino al 2012. Dal 2008 al 2012, \u00e8 stato professore di teologia sacramentale e della famiglia presso l'Istituto Cattolico di Tolosa, dove egli stesso era stato studente. \u00c8 divenuto successivamente anche decano del decanato di Blagnac, ruolo svolto dal 2009 al 2012, e assistente del Servizio della pastorale familiare dell'arcidiocesi dal 2010.\nMinistero episcopale.\nVescovo di Ajaccio.\nIl 22 febbraio 2012, papa Benedetto XVI lo ha nominato, cinquantunenne, vescovo di Ajaccio; la sede era vacante dal 24 giugno 2011, giorno in cui Jean-Luc Brunin \u00e8 stato trasferito alla sede Le Havre. In quel momento la diocesi di Ajaccio stava vivendo un momento economicamente difficile, dopo che l'economo dell\"'association dioc\u00e9saine\" era stato condannato, nel 2010, a tre anni di carcere, di cui uno con la condizionale, per appropriazione indebita di circa due milioni di euro.\nHa ricevuto la consacrazione episcopale il successivo 14 aprile, nella Cattedrale di Santa Maria Assunta di Ajaccio, per imposizione delle mani di monsignor Georges Paul Pontier, arcivescovo metropolita di Marsiglia, assistito dai co-consacranti monsignori Robert Jean Louis Le Gall, O.S.B., arcivescovo metropolita di Tolosa, e Jean Marie Louis Bonfils, S.M.A., vescovo emerito di Nizza; ha preso possesso della sua sede durante la stessa cerimonia. Questa \u00e8 stata la seconda volta che un vescovo nominato per la Corsica vi sia anche stato ordinato, a pi\u00f9 di duecento anni dal 24 giugno 1802, giorno della consacrazione di monsignor Louis S\u00e9bastiani. Come suo motto episcopale, il neo vescovo ha scelto \"Christus dilexit Ecclesiam\", che vuol dire \"Cristo ha amato la Chiesa\".\nArcivescovo di Lione e primate delle Gallie.\nIl 22 ottobre 2020 papa Francesco lo ha nominato arcivescovo metropolita di Lione e primate delle Gallie; \u00e8 succeduto al cardinale Philippe Barbarin. Il successivo 20 dicembre ha preso possesso dell'arcidiocesi nella cattedrale di Lione.\nPosizioni morali e sociali.\nMatrimoni omosessuali.\nOrdinato vescovo poco prima dell'annuncio del progetto di legge \"mariage pour tous\", de Germay, in linea con le gerarchie cattoliche, si \u00e8 dichiarato contrario al disegno di legge, promosso dalla maggioranza socialista e poi divenuto legge, volto a permettere alle coppie omosessuali di accedere al matrimonio. Durante l'iter di approvazione del disegno di legge ha sostenuto che l'assenza di differenza di sesso tra i coniugi priverebbe i bambini del diritto di essere allevati da padre e madre.\nGenealogia episcopale.\nLa genealogia episcopale \u00e8:"}
{"id": "5224839", "revid": "567822", "url": "https://it.wikipedia.org/wiki?curid=5224839", "title": "Masuuruhiito", "text": ""}
{"id": "5224840", "revid": "113878621", "url": "https://it.wikipedia.org/wiki?curid=5224840", "title": "Gerronema viridilucens", "text": "\"Gerronema viridilucens\" Desjardin, Capelari et Stevani \u00e8 una specie di fungo appartenente alla famiglia delle Marasmiaceae.\n\u00c8 stato scoperto in Sud America, nella regione del Mata Atlantica del parco Ribeira Valley, nei pressi di San Paolo del Brasile, da studiosi dell'Universit\u00e0 di San Paolo del Brasile, raccolto su cortecce di \"Eugenia fluminensis\"\nIl micelio e il corpo fruttifero del fungo sono bioluminescenti."}
{"id": "5224841", "revid": "767487", "url": "https://it.wikipedia.org/wiki?curid=5224841", "title": "La canzone del mare", "text": "La canzone del mare (\"Song of the Sea\") \u00e8 un film d'animazione del 2014 diretto da Tomm Moore.\nLa pellicola \u00e8 il secondo capitolo di una trilogia ispirata alla mitologia irlandese, preceduto da \"The Secret of Kells\" (2009) e segu\u00ecto da \"Wolfwalkers - Il popolo dei lupi\" (2020). \u00c8 stata presentata in anteprima il 6 settembre 2014 al Toronto International Film Festival.\nTrama.\nBen \u00e8 un ragazzino di dieci anni che vive su un'isola al largo delle coste irlandesi insieme a suo padre Conor, guardiano del faro, alla sorellina Saoirse, che \u00e8 muta dalla nascita, e al cane C\u00fa; Bronagh, la madre di Ben e Saoirse, \u00e8 misteriosamente scomparsa sei anni prima, il 30 ottobre, poco dopo aver partorito la figlia. Ben \u00e8 ostile nei confronti della sorellina, che incolpa per la sua scomparsa.\nIl giorno del sesto compleanno di Saoirse, ricevono la visita della nonna paterna, la quale considera il faro un luogo inadatto per crescere i bambini. Quella notte, Ben spaventa Saoirse raccontandole una storia sul gigante Mac Lir e sua madre Macha, una strega-civetta: fece rubare ai suoi gufi le emozioni del figlio, cosa che lo trasform\u00f2 in un'isola di pietra. Pi\u00f9 tardi, Saoirse suona un corno di conchiglia che la madre aveva donato a Ben, attirando delle piccole luci sferiche che la conducono a un baule dove trova un mantello bianco; dopo averlo indossato, Saoirse raggiunge la spiaggia dove trova un gruppo di foche in attesa, poi entra in acqua e si trasforma lei stessa in una foca, rivelandosi una selkie. Dopo aver nuotato, viene trovata dalla nonna, che insiste per portare i bambini in citt\u00e0, a Dublino; Conor accetta con riluttanza nonostante le proteste di Ben, poi rinchiude il mantello nel baule e lo getta in mare.\nAd Halloween, Saoirse suona nuovamente la conchiglia, attirando l'attenzione di tre creature magiche, i folletti Lug, Mossy e Spud. Mentre Saoirse e Ben tentano di tornare a casa, incontrano i folletti, i quali sperano che Saoirse possa permettere loro di tornare a casa, a T\u00edr na n\u00d3g; tuttavia, vengono attaccati da quattro gufi di Macha, che rubano le emozioni dei folletti trasformandoli in statue di pietra. Ben e Saoirse prendono un autobus e scendono in campagna, dove incontrano il cane C\u00fa, che li aveva seguiti. Saoirse inizia ad ammalarsi. Quando i tre s'imbattono in un pozzo sacro in cui Saoirse si tuffa, Ben e C\u00fa la seguono subito dopo.\nBen incontra il Grande Seanacha\u00ed, un antico narratore dalla lunghissima chioma di cui ciascun capello racchiude una storia. Per dimostrarglielo, mostra a Ben il motivo che port\u00f2 alla pietrificazione del gigante Mac Lir: quando il suo cuore fu spezzato in mille pezzi da una grande tragedia, pianse talmente tante lacrime da rischiare di provocare degli annegamenti; a quel punto, per non veder soffrire il figlio, Macha invi\u00f2 i propri gufi per portare via la sua tristezza, e cos\u00ec Mac Lir divenne un'isola di pietra. Esaminando un altro capello, scoprono che Saoirse \u00e8 stata rapita da Macha, e che se Ben non la salver\u00e0 in tempo verr\u00e0 privata anche lei delle sue emozioni; inoltre, essendo una selkie, Saoirse non pu\u00f2 parlare senza mantello, e senza il suo canto non superer\u00e0 la notte. Il suo destino toccher\u00e0 anche alle altre creature fatate. Il Grande Seanacha\u00ed offre a Ben un capello per guidarlo attraverso il tunnel e gli d\u00e0 un avvertimento: Macha ha perso ogni speranza, e cercher\u00e0 di farla perdere anche a lui.\nDurante il tragitto, il capello mostra a Ben che Bronagh, anche lei una selkie, \u00e8 stata costretta a tornare nell'oceano la notte della nascita di Saoirse, lasciandosi alle spalle la sua famiglia. Una volta scoperta la verit\u00e0, le pareti di capelli si aprono, mostrando a Ben una via d'uscita verso la casa di Macha, una palafitta in mezzo a un lago; diversi folletti trasformati in pietra si animano e avvertono Ben di fare attenzioni ai vasi, di stare attento ed essere coraggioso, augurandogli buona fortuna. Finalmente Ben incontra Macha: la strega-civetta spiega al ragazzino che quando suo figlio perse una persona a lui cara, per non vederlo in preda al dolore decise di privarlo delle emozioni, anche a costo di trasformarlo in un'isola che si trova vicino a casa loro. Macha \u00e8 determinata a fare lo stesso con chiunque, anche se stessa, credendo che cos\u00ec risparmier\u00e0 a tutti il dolore. Ben e C\u00fa raggiungono Saoirse, imprigionata nella soffitta: suonando il corno, Saoirse spezza i vasi che contengono le emozioni di Macha, che quindi tornano in lei. Macha riconosce i propri errori e chiede perdono, non riuscendo a sopportare di vedere la sofferenza del figlio. Come ringraziamento, e dato che Saoirse \u00e8 malata e ha un urgente bisogno del mantello, Macha fa s\u00ec che alcuni spiriti-cani guidino C\u00fa, che porta in groppa Ben e Saoirse, verso il faro il pi\u00f9 presto possibile. Contemporaneamente, la nonna torna all'isola per trovarli.\nConor vuole portare la figlia in ospedale, ma Ben protesta dicendo che invece hanno bisogno del suo mantello. Dopo che il padre gli rivela di averlo gettato in mare dentro un baule, Ben si tuffa e lo recupera grazie all'aiuto sia del padre che delle foche. Saoirse indossa il mantello e parla, per lo stupore di Ben e Conor. Gli spiriti-cani spingono la loro barca fino all'isola di Mac Lir, mentre Ben, Conor e C\u00fa vengono guidati da alcune foche. Ben quindi cerca di convincere Saoirse a cantare: alla fine lei canta la canzone del mare e torna pienamente in salute, creando una serie di magiche luci dorate simili ad aurore boreali che liberano tutte le creature fatate e le fanno viaggiare verso Mac Lir, che intanto torna alla sua forma originale e rincontra sua madre.\nRiappare Bronagh con l'intenzione di portare Saoirse a T\u00edr na n\u00d3g con lei, ma Ben la supplica di lasciare che la sorellina rimanga con loro, perch\u00e9 \u00e8 tutto ci\u00f2 che hanno. Dato che \u00e8 per met\u00e0 umana, la scelta spetta a Saoirse, che sceglie di rimanere con suo padre e suo fratello, anche se ci\u00f2 significa rinunciare ai suoi poteri selkie e diventare completamente umana. Bronagh accetta la decisione di sua figlia e ne prende il mantello per districare i loro mondi. Conor esprime il suo profondo amore verso Bronagh, e i due si scambiano un bacio. Ben chiede alla madre di restare anche lei, ma Bronagh non pu\u00f2, gli dice di ricordarla nelle sue storie e canzoni, e gli ricorda che lei lo amer\u00e0 per sempre, prima di baciarlo sulla fronte. Dopo un addio in lacrime, Ben e la sua famiglia tornano felicemente a casa sulla loro isola, dove finalmente si stabilisce anche la nonna.\nColonna sonora.\nLa colonna sonora \u00e8 stata affidata al francese Bruno Coulais e al gruppo folk irlandese K\u00edla (gi\u00e0 autori di quella di \"The Secret of Kells\", e in futuro di \"Wolfwalkers - Il popolo dei lupi\"). \nDistribuzione.\nPresentato in anteprima al Toronto International Film Festival il 6 settembre 2014 all'interno del programma \"TIFF Kids\", il film \u00e8 stato distribuito nelle sale cinematografiche di Francia, Belgio e Lussemburgo 10 dicembre, in una versione limitata in Nord America 19 dicembre, in Irlanda il 10 luglio 2015. In Italia \u00e8 stato distribuito il 23 giugno 2016 da Bolero Film.\nAccoglienza.\n\"La canzone del mare\" ha ricevuto un'ottima accoglienza da parte della critica. Sull'aggregatore Rotten Tomatoes ha un indice di approvazione del 99% basato su 97 recensioni, con un voto medio di 8,4 su 10; il consenso dei critici afferma: \u00ab\"La canzone del mare\" vanta una profondit\u00e0 narrativa commisurata alla sua bellezza visiva, che si aggiunge a una saga animata traboccante di ricchezze per famiglie\u00bb. Su Metacritic il punteggio ottenuto \u00e8 di 85 su 100 basato su 24 recensioni, equivalente a un'\u201cacclamazione universale\u201d.\nCarlos Aguilar di \"Toronto Review\" ha affermato: \u00abGuardando \"La canzonde del mare\" \u00e8 facile affermare che questo \u00e8 uno dei film d'animazione pi\u00f9 incredibilmente belli mai realizzati. \u00c8 una gemma che risplende di una magia impressionante e commovente\u00bb. Sara Stewart del \"New York Post\" ha dichiarato: \u00abSe vuoi un po' di vera magia cinematografica durante le festivit\u00e0 natalizie, non perdere questo incantevole film irlandese su una coppia di fratelli e un pezzo di folklore celtico che si rivela reale\u00bb. In un'intervista di Jeffrey Overstreet per \"Patheos\", l'animatore Ken Priebe ha dichiarato: \u00abTomm Moore ha stabilito uno stile visivo diverso da qualsiasi altro animatore a cui riesco a pensare. C'\u00e8 qualcosa di Miyazaki in quanta espressione, emozione e umanit\u00e0 si riesce a ravvisare in personaggi disegnati in modo cos\u00ec semplice\u00bb. Simon Abrams di \"RogerEbert.com\" ha assegnato al film due stelle e mezzo su quattro, lodando il bellissimo stile visivo e l'intento educativo della storia, ma criticando la narrazione degli avvenimenti.\nTodd Brown, fondatore ed editore di \"Screen Anarchy\", ha fornito una recensione molto positiva: "}
{"id": "5224842", "revid": "729019", "url": "https://it.wikipedia.org/wiki?curid=5224842", "title": "Stazione di Villa Verucchio", "text": "La stazione di Villa Verucchio era una fermata ferroviaria posta lungo la ferrovia Rimini-Novafeltria, chiusa nel 1960, a servizio della frazione di Villa Verucchio.\nL'edificio fu in seguito adibito per le autolinee sostitutive."}
{"id": "5224846", "revid": "490715", "url": "https://it.wikipedia.org/wiki?curid=5224846", "title": "Primo ministro della Grecia", "text": "Il primo ministro della Repubblica Ellenica (in \u03a0\u03c1\u03c9\u03b8\u03c5\u03c0\u03bf\u03c5\u03c1\u03b3\u03cc\u03c2, \"Pro\u0331thypourg\u00f3s\"), descritto nella Costituzione anche con la denominazione di \"presidente del Governo\" (\u03a0\u03c1\u03cc\u03b5\u03b4\u03c1\u03bf\u03c2 \u03c4\u03b7\u03c2 \u039a\u03c5\u03b2\u03b5\u03c1\u03bd\u03ae\u03c3\u03b5\u03c9\u03c2, \"Pr\u00f3edros tis Kyvern\u00edseos\"), \u00e8 il capo del governo della Grecia e presiede il Consiglio dei ministri. Viene nominato dal Presidente della Repubblica in base alla maggioranza presente in Parlamento.\nNomina.\nIl primo ministro \u00e8 nominato dal presidente della Repubblica. Conformemente all'articolo 37 della Costituzione greca, il presidente \u00e8 tenuto a nominare il leader del partito che ha ottenuto la maggioranza assoluta dei seggi alle elezioni. Se nessun partito detiene la maggioranza assoluta, il Presidente della Repubblica conferisce un mandato esplorativo per formare il governo al leader del partito di maggioranza relativa e, in caso di insuccesso, al leader del secondo e poi del terzo partito. Ogni mandato esplorativo dura tre giorni. Se nessun mandato esplorativo \u00e8 portato a compimento, il capo dello Stato pu\u00f2 affidare al presidente del Consiglio di Stato, della Corte di cassazione o della Corte dei conti la formazione di un governo \"ad interim\" per guidare il Paese verso lo svolgimento di elezioni anticipate.\nRuolo e funzioni.\nIl primo ministro \u00e8 a capo del governo della Grecia e presiede il Consiglio dei ministri, oltre ad organi collegiali specializzati, come il Consiglio di politica estera e di difesa del governo. Propone la nomina e il licenziamento dei membri del Governo e ne supervisiona il lavoro, pu\u00f2 proporre l'adozione di progetti di legge in seno al Parlamento ellenico e chiedere il voto di fiducia. Il primo ministro rappresenta inoltre il governo all'estero."}
{"id": "5224848", "revid": "729019", "url": "https://it.wikipedia.org/wiki?curid=5224848", "title": "Stazione di Verucchio", "text": "La stazione di Verucchio era una stazione ferroviaria posta lungo la ferrovia Rimini-Novafeltria, chiusa nel 1960, a servizio del comune di Verucchio.\nL'edificio \u00e8 divenuto in seguito parte di un centro di ricerca delle Nazioni Unite."}
{"id": "5224872", "revid": "69360265", "url": "https://it.wikipedia.org/wiki?curid=5224872", "title": "Presidente della Repubblica di Grecia", "text": ""}
{"id": "5224873", "revid": "729019", "url": "https://it.wikipedia.org/wiki?curid=5224873", "title": "Stazione di Torello", "text": "La stazione di Torello era una fermata ferroviaria posta lungo la ferrovia Rimini-Novafeltria, chiusa nel 1960, a servizio della frazione Torello di San Leo."}
{"id": "5224876", "revid": "154893", "url": "https://it.wikipedia.org/wiki?curid=5224876", "title": "44 Eroi di Unterluss", "text": ""}
{"id": "5224878", "revid": "729019", "url": "https://it.wikipedia.org/wiki?curid=5224878", "title": "Stazione di Pietracuta", "text": "La stazione di Pietracuta era una Stazione ferroviaria posta lungo la ferrovia Rimini-Novafeltria, chiusa nel 1960, a servizio della frazione di Pietracuta nel comune di San Leo.\nL'edificio fu in seguito adibito ad uso civile."}
{"id": "5224881", "revid": "38120", "url": "https://it.wikipedia.org/wiki?curid=5224881", "title": "Zanna gialla", "text": ""}
{"id": "5224882", "revid": "729019", "url": "https://it.wikipedia.org/wiki?curid=5224882", "title": "Stazione di Secchiano", "text": "La stazione di Secchiano era una fermata ferroviaria posta lungo la ferrovia Rimini-Novafeltria, chiusa nel 1960, a servizio della frazione Secchiano di Novafeltria.\nL'edificio fu in seguito adibito ad uso civile."}
{"id": "5224883", "revid": "484362", "url": "https://it.wikipedia.org/wiki?curid=5224883", "title": "Castelli della Romania", "text": "Elenco dei castelli presenti in Romania.\nElenco per regione storica.\nBanat.\nDistretto di Timi\u0219\nDistretto di Cara\u0219-Severin\nCri\u0219ana.\nDistretto di Arad\nDistretto di Bihor\nDobrogea.\nDistretto di Constan\u021ba\nDistretto di Tulcea\nMaramure\u0219.\nDistretto di Satu Mare\nDistretto di Maramure\u0219\nMoldavia.\nDistretto di Ia\u0219i\nDistretto di Neam\u021b\nDistretto di Suceava\nDistretto di Bac\u0103u\nDistretto di Vaslui\nDistretto di Vrancea\nOltenia.\nDistretto di Dolj\nOlt County\nMehedin\u021bi County\nGorj County\nV\u00e2lcea County\nTransylvania.\nDistretto di Alba\nDistretto di Bistri\u0163a-N\u0103s\u0103ud\nDistretto di Bra\u015fov\nDistretto di Cluj\nDistretto di Covasna\nDistretto di Harghita\nDistretto di Hunedoara\nDistretto di Mure\u015f\nDistretto di S\u0103laj\nDistretto di Sibiu\nWallachia (Valahia).\nDistretto di Prahova\nArges County\nBucharest"}
{"id": "5224884", "revid": "1226", "url": "https://it.wikipedia.org/wiki?curid=5224884", "title": "Deportati militari italiani", "text": ""}
{"id": "5224887", "revid": "1543377", "url": "https://it.wikipedia.org/wiki?curid=5224887", "title": "Episodi di Elementary (terza stagione)", "text": "La terza stagione della serie televisiva Elementary \u00e8 stata trasmessa sul canale statunitense CBS dal 30 ottobre 2014 al 14 maggio 2015.\nIn Italia la stagione \u00e8 stata trasmessa in prima visione assoluta su Rai 2 dal 10 gennaio al 31 ottobre 2015.\nDelitto perfetto.\nTrama.\nMentre Joan ormai collabora ufficialmente con la polizia di New York ed \u00e8 alle prese con un caso difficile da chiudere, Holmes torna in citt\u00e0 con una nuova apprendista al seguito, Kitty Winter, e dopo essere stato licenziato dall'MI6 chiede al Capitano Gregson di poter tornare a collaborare.\nCinque perline arancioni.\nTrama.\nUn produttore di perline di plastica ed il suo avvocato vengono assassinati. Le indagini partono dalla vicenda legale nella quale i due erano coinvolti: un cambio nella composizione della materia prima aveva determinato la presenza di GHB all'interno della merce, rendendola tossica e provocando la morte di diversi bambini. Ottenuto il riconoscimento di consulente della polizia grazie a Sherlock, la sua nuova assistente Kitty osserva con molta invidia la forte intesa tra il suo mentore e Joan.\nIndovinelli mortali.\nTrama.\nDurante una caccia al tesoro matematica, Harlan Emple si imbatte in un cadavere. Sospettato del delitto, chiede aiuto a Holmes. Ben presto anche un altro partecipante viene ritrovato morto. Dopo aver letto il fascicolo relativo a Kitty, Watson cerca di creare un contatto con la ragazza invitandola a collaborare alla risoluzione di un caso.\nBella.\nTrama.\nSherlock viene contattato da un informatico il cui programma di intelligenza artificiale \u00e8 stato copiato. Inizialmente poco interessato, Holmes accetta il caso quando viene a sapere che Bella, questo il nome dell'IA, avrebbe formulato richieste ben superiori alle proprie capacit\u00e0. Durante le indagini, Andrew, il fidanzato di Watson, entra in contatto con un collaboratore danese di Sherlock, che gli propone un lavoro a Copenaghen.\nImbroglio.\nTrama.\nMentre Joan \u00e8 in Danimarca con Andrew, Sherlock e Kitty vengono chiamati per il rinvenimento di una mano ad un angolo di Sutton Square (Manhattan). Osservando l'ambiente, Holmes intuisce che il resto del corpo si trova incastrato sotto ad una vettura rimossa per divieto di sosta e trasferita presso il deposito della polizia. Un capo del vestiario della vittima denuncia la sua fede ebraica e in una sinagoga il fratello rabbino lo riconosce. Il morto lavorava nel ramo delle spedizioni e nella cassaforte del suo ufficio viene trovata un'agenda scritta in codice. Il particolare tessuto con cui \u00e8 rivestito lo scomparto e il rinvenimento di una valigetta con attaccate un paio di manette fanno pensare che l'uomo gestisse un traffico illecito di diamanti.\nDopo aver trovato in un portatile una copia del libro scritto da Joan sul loro lavoro, Sherlock non si fida pi\u00f9 dei propri collaboratori e fa firmare a Kitty un accordo di non divulgazione. Intanto il capitano Gregson \u00e8 stato denunciato per aver aggredito un collega della figlia Hannah, colpevole di aver alzato le mani su di lei. La giovane, anche lei in polizia, pretende che il padre si scusi per mantenere ufficiosa la faccenda e non compromettere la propria carriera.\nTerra pericolosa.\nTrama.\nIn una biblioteca una guardia \u00e8 stata uccisa e alcune antiche mappe cartografiche sono state rubate. Capito che una sola era quella che interessava all'assassino, Sherlock inizia le indagini ipotizzando che un collezionista sia interessato a riassemblare l'albo di cui originariamente faceva parte. Ben presto il ladro viene trovato morto assieme alla mappa trafugata, che risulta essere un falso.\nJoan nota che Kitty viene incaricata di molte commissioni di poca importanza, che le lasciano poco tempo per fare nuove amicizie.\nOmicidi alla noce moscata.\nTrama.\nKim Holder ingaggia Joan per indagare sulla scomparsa della sorella Jessica avvenuta cinque anni prima. L'unico indizio utile - un aroma di noce moscata - porta Holmes, Watson e Kitty ad un profiler dell'FBI, Blake Tanner, convinto che il rapitore sia il medesimo di altri cinque casi di sparizioni, caratterizzati dallo stesso odore.\nJoan viene contattata da un suo ex, vittima di un furto di identit\u00e0.\nFine turno.\nTrama.\nViene ritrovato sulla strada il corpo di un poliziotto assassinato. Dalle indagini emerge che egli era un drogato ed aveva venduto una serie di armi del deposito ad un grosso trafficante con un occhio di vetro, scoperto essere l'assassino per indurre il dipartimento a svuotarsi causa funerali d'onore e derubare l'intero deposito indisturbato. Grazie all'acume e alla tempestivit\u00e0 riescono a catturarlo prima che esporti i pezzi d'artiglieria tramite nave di carico.\nVita eterna.\nTrama.\nUn'infermiera, ex collega e amica di Joan, \u00e8 scomparsa e Sherlock assume il caso anche per eludere la partecipazione agli incontri del gruppo di ascolto con Alfredo.\nL'erba del vicino.\nTrama.\nMentre Kitty \u00e8 impegnata a cercare una ragazza scomparsa, Sherlock e Joan vengono contattati per il decesso di due anziani coniugi. Holmes si rende conto che la loro morte \u00e8 stata un danno collaterale nell'omicidio di un brillante bioingegnere che viveva nello stesso stabile. Le modalit\u00e0 del delitto fanno pensare al coinvolgimento di un cartello della droga e su queste basi viene trovata una struttura nella quale la vittima coltivava piante di canapa indiana. Tra di esse spicca per\u00f2 un'orchidea di grande valore, ultima rappresentante della sua specie.\nL'illustre cliente (1).\nTrama.\nNel corso del suo primo giorno di lavoro alla compagnia assicurativa Joan viene richiamata urgentemente da Sherlock: sul cadavere di una donna sono stati notati gli stessi segni di tortura che Kitty porta sul proprio corpo. In un locale dove la vittima \u00e8 stata vista l'ultima volta viene trovato un telefono usa e getta, sul quale vengono rilevate le impronte di un pregiudicato, gestore di un bordello per conto della mafia albanese.\nL'illustre cliente (2).\nTrama.\nKitty riconosce nel nuovo capo di Joan la voce del suo aggressore. Gruner, che ha ascoltato i ragionamenti degli investigatori attraverso il telefono aziendale fornito alla sua dipendente, la licenzia non appena viene scoperto, al fine di far sembrare le accuse dei tre come una vendetta per la perdita del lavoro. Non potendo ricollegarlo alle vittime pi\u00f9 recenti, Holmes e Watson cercano tra i casi irrisolti quelli pi\u00f9 affini al modus operandi del serial killer.\nAlla fine Kitty se ne va, dopo aver detto a Sherlock di volergli bene e averlo ringraziato per averla \"salvata\". Nel finale si scopre che a Londra, mesi prima, Kitty salv\u00f2 a sua volta Sherlock da una ricaduta, impegnando il suo tempo e diventando la sua nuova pupilla.\nCicuta.\nTrama.\nDopo l'abbandono di Kitty, uno Sherlock solo e annoiato accetta il primo caso che gli capita, la sparizione di un uomo. Nel frattempo, il fidanzato di Joan, Andrew, viene avvelenato.\nL'esemplare femmina.\nTrama.\nJoan \u00e8 chiusa in casa sotto scorta dall'avvelenamento di Andrew e non riesce a darsi pace, ma una vecchia conoscenza vendicher\u00e0 la sua morte.\nHolmes accetta un caso di rapimento di due zebre da uno zoo e si fa aiutare dal Detective Bell a risolverlo.\nIl prezzo della vita.\nTrama.\nUn assassino uccide i parenti delle vittime di un volo precipitato tempo prima, lasciando ai cadaveri le somme in danaro corrispondenti ai risarcimenti previsti dalla compagnia aerea. Nel frattempo Watson fa ritorno a casa di Holmes, sicura che si tratti della soluzione migliore per la loro attivit\u00e0 investigativa.\nAmnesia.\nTrama.\nSherlock viene accusato dell'omicidio di una donna, avvenuto nel 2011 durante il suo periodo di tossicodipendenza, perch\u00e9 sulla scena del delitto \u00e8 stato ritrovato un biglietto da lui scritto. Sherlock non si ricorda nulla di quel periodo.\nCriogenesi.\nTrama.\nA seguito di un violento scontro notturno tra l'automobile guidata da una giovane donna ed un furgone che si rivela trasportare illegalmente cadaveri ibernati e bombole rubate di gas R22 (un gas refrigerante dannoso per l'ambiente in via di definitiva proibizione dall'EPA, la cui difficile reperibilit\u00e0 ha provocato la nascita di un lucroso mercato nero) avviene il delitto per colpo alla testa della donna, allorch\u00e9 con sconcerto lei realizza ci\u00f2 che si trova nel retro del furgone, fumante per le bombole danneggiate che stanno perdendo il loro contenuto gassoso che poi ne causer\u00e0 anche la mummificazione parziale del cadavere.\nLe prime indagini portano Holmes e Watson a svelare le pratiche truffaldine della CryoNYC, una compagnia che promette di occuparsi di crioconservazione post mortem dei corpi per la preservazione della loro integrit\u00e0 cellulare finch\u00e9 non sar\u00e0 trovata una futura nanotecnologia che potr\u00e0 riportarli in vita, scoprendo inoltre che tra i cadaveri ibernati ve n'\u00e8 uno che \u00e8 stato misteriosamente sottratto, appartenente al dottor Sullivan, uno psicologo morto qualche mese prima per strangolamento e il cui delitto viene attribuito ad un fantomatico uomo con una cicatrice sopra l\u2019occhio e un cappello da cowboy, descritto da Vance Ford, un testimone malato terminale di leucemia mieloide acuta, e il cui identikit risulta per\u00f2 ricordare un viso conosciuto anche alla stessa Joan. Il successivo omicidio, sempre per strangolamento, di Ford, che si sveler\u00e0 essere parente di Sullivan, porter\u00e0 l'indagine a scoprire gli autori e i moventi dei tre delitti, oltre che l'identit\u00e0 dell'uomo raffigurato nell'identikit (ovvero il personaggio Torgo interpretato dall'attore John Reynolds nel cult movie horror ).\nNel frattempo Watson \u00e8 suo malgrado coinvolta in una questione familiare dall'anziana madre, che si crede certa di aver scoperto il proprio figlio, fratello di Joan e fresco di matrimonio, trescare con un'altra donna e che vorrebbe che la figlia facesse rinsavire. Nonostante la riluttanza di Sherlock ad assencondare Watson nel suo voler adempiere ai doveri filiali, dicendole di trovare i legami parentali un insopportabile ostacolo all'individuo, questi la aiuter\u00e0 a intuire che forse non \u00e8 mai successo quello che la madre dice di aver visto, che in realt\u00e0 \u00e8 possibile che sia l'anziana donna ad avere qualche problema di memoria, segnale di un principio di malattia neurologica.\nAmicizia.\nTrama.\nWatson si occupa di un caso di bullismo online. Holmes viene contattato da un membro di Everyone per risolvere qualche conflitto all'interno del gruppo, ma uno di questi viene ucciso e la faccenda si complica.\nUn'azione tempestiva.\nTrama.\nSherlock e Joan indagano sulla morte di uno scettico di professione e si imbattono in quella che sembra essere una pericolosa minaccia per la sicurezza nazionale. Intanto Joan aiuta anche Hannah, la figlia del capitano Gregson, a risolvere un caso.\nSottopelle.\nTrama.\nHolmes e Watson, cercando di risolvere il caso di omicidio di due paramedici, scoprono l'esistenza di trafficanti che sfruttano civili ignari come tramite per trasportare la droga. \nInteressi privati.\nTrama.\nIn seguito all'uccisione di un giudice, i sospetti inizialmente cadono su una detenuta evasa, ma la verit\u00e0 sar\u00e0 pi\u00f9 complessa.\nLatitante.\nTrama.\nMentre Watson e Holmes indagano sulla morte di un apicoltore e di milioni di api dell'area di New York, vengono a conoscenza del rapimento di un emiro.\nVerso l'abisso.\nTrama.\nOscar, ex spacciatore di Sherlock, torna nuovamente nella vita del detective: rapisce Alfredo e, in cambio del suo rilascio, gli chiede di trovare sua sorella, scomparsa da due giorni. Alla ricerca partecipano anche Joan, il detective Bell e il capitano Gregson."}
{"id": "5224893", "revid": "1494169", "url": "https://it.wikipedia.org/wiki?curid=5224893", "title": "Ted Knight (disambigua)", "text": ""}
{"id": "5224896", "revid": "567822", "url": "https://it.wikipedia.org/wiki?curid=5224896", "title": "Han Ji Hye", "text": ""}
{"id": "5224897", "revid": "1632387", "url": "https://it.wikipedia.org/wiki?curid=5224897", "title": "Polyboroides typus", "text": "Lo sparviero serpentario africano (Polyboroides typus ) \u00e8 una specie di uccello della famiglia degli Accipitridi originario dell'Africa subsahariana.\nDescrizione.\nRapace di dimensioni abbastanza grandi (65\u00a0cm) ma di costituzione relativamente leggera (500-950 g), lo sparviero serpentario africano ha una caratteristica testa piccola e appuntita, con una chiazza di pelle nuda gialla sulla faccia che diventa rossa quando l'uccello \u00e8 eccitato. Sulla sommit\u00e0 del capo \u00e8 presente una cresta di penne, che pu\u00f2 essere sollevata o abbassata. Il piumaggio \u00e8 prevalentemente grigio, con una nitida serie di striature bianche e nere su addome e cosce, tuttavia assenti in alcuni individui. Le ali sono lunghe e arrotondate, con remiganti dalle caratteristiche estremit\u00e0 nere, e la coda \u00e8 nera e relativamente lunga, con una fascia centrale bianca o grigia. Maschi e femmine hanno aspetto simile, sebbene la femmina possa essere leggermente pi\u00f9 grande del maschio, mentre i giovani presentano piumaggio marrone, pelle glabra facciale di colore nerastro, coda marrone con quattro strisce pi\u00f9 scure, e una quantit\u00e0 variabile di barre o striature biancastre, bruno-rossastre o scure sull'addome. La specie indossa il piumaggio tipico degli adulti solo a partire dal terzo anno di et\u00e0.\nVengono riconosciute due sottospecie di sparviero serpentario africano: \"P. t. typus\" e \"P. t. pectoralis\"; quest'ultima \u00e8 pi\u00f9 piccola e pi\u00f9 scura, e presenta un numero maggiore di striature sulle regioni inferiori. Lo sparviero serpentario africano \u00e8 un uccello piuttosto silenzioso, ma durante la stagione riproduttiva emette un lungo e lamentoso \"su-eeeeee-oo\", nonch\u00e9 un acuto \"hweep-hweek-hweep\" quando \u00e8 in prossimit\u00e0 del nido.\nDistribuzione e habitat.\nLo sparviero serpentario africano \u00e8 largamente distribuito in tutta l'Africa subsahariana, dal Senegal fino a Sudan, Eritrea ed Etiopia a est, e al Sudafrica a sud, nonch\u00e9 sull'isola di Pemba. \"P. t. pectoralis\" si incontra dal Senegal al Sudan occidentale, e fino ad Angola e Repubblica Democratica del Congo a sud, mentre \"P. t. typus\" ha una distribuzione pi\u00f9 orientale e meridionale, essendo presente da Sudan orientale ed Eritrea, attraverso Africa orientale, Repubblica Democratica del Congo orientale e Angola, fino al Sudafrica a sud. Sebbene sia specie stanziale in molte aree, lo sparviero serpentario africano pu\u00f2 effettuare alcuni movimenti stagionali in alcune regioni dell'Africa occidentale e pu\u00f2 avere un comportamento nomade in zone dell'Africa meridionale.\nAbita soprattutto foreste, aree boschive, savane alberate, zone di alta vegetazione ripariale e gole boscose, fino ad altitudini di circa 3000 metri. Nelle aree in cui la foresta si estende continua su vaste aree, lo sparviero serpentario africano si incontra generalmente al limitare della foresta, nelle radure o in prossimit\u00e0 dei fiumi, e si adatta anche facilmente alle aree parzialmente deforestate e alle piantagioni, in particolare ai boschetti di alberi di eucalipto. Nelle zone collinari o montuose la specie si associa spesso alle falesie, sebbene possa vivere anche in distese pianeggianti.\nBiologia.\nAlimentazione.\nLa dieta dello sparviero serpentario africano \u00e8 piuttosto varia, e comprende piccoli mammiferi come roditori e pipistrelli, nonch\u00e9 uccelli, uova e nidiacei, lucertole, anfibi e insetti. Occasionalmente pu\u00f2 mangiare anche pesci arenati o carogne, e nell'Africa occidentale spesso si nutre dei frutti di palma da olio. Nonostante possa andare a caccia sorvolando la vegetazione a bassa quota od osservando una possile preda dal posatoio, lo sparviero serpentario africano \u00e8 noto per l'abitudine di andare attivamente in cerca di preda negli alberi, nei nidi, nelle fenditure della roccia, e di portare allo scoperto animali nascosti nel terreno. Spesso pu\u00f2 essere visto arrampicarsi e dondolare dai rami degli alberi, correre sui tronchi sbattendo le ali, o penzolare dal fogliame o dai nidi di uccelli mentre \u00e8 in cerca di cibo. Una caratteristica unica degli sparvieri serpentari \u00e8 la sorprendente flessibilit\u00e0 delle zampe e dei piedi, e le lunghe zampe gialle e i piccoli piedi dello sparviero serpentario africano sono in grado di piegarsi sia in avanti che all'indietro effettuando grandi angoli, consentendo all'uccello di frugare nei nidi, nelle cavit\u00e0 e nelle fenditure per estrarre prede altrimenti inaccessibili.\nRiproduzione.\nLa stagione riproduttiva dello sparviero serpentario africano varia da una localit\u00e0 all'altra. Durante il corteggiamento, il maschio effettua un lento volo circolare rituale, e, una volta raggiunto dalla femmina, entrambi possono procedere insieme, con la femmina capovolta, talvolta unendo per brevi attimi gli artigli a mezz'aria. Il nido, generalmente piuttosto grande, viene costruito con ramoscelli, su un albero o una falesia, e foderato con alcune foglie verdi sparse. Vengono deposte da una a tre uova, che si schiudono dopo circa 35 giorni di incubazione. I pulcini pi\u00f9 anziani spesso uccidono quelli pi\u00f9 giovani poco dopo la schiusa, e di solito solo uno o, talvolta, due pulcini vengono allevati dai genitori; questi si involano dopo 45-55 giorni.\nTassonomia.\nAttualmente vengono riconosciute 2 sottospecie di sparviero serpentario africano:"}
{"id": "5224900", "revid": "599013", "url": "https://it.wikipedia.org/wiki?curid=5224900", "title": "Gil Gomes", "text": "Biografia.\n\u00c8 padre di Angel Gomes, anch'egli calciatore professionista.\nCarriera.\nClub.\nCresciuto nelle giovanili del Benfica, disputa la sua prima stagione da professionista nell'Ovarense, per poi trasferirsi in Francia al Tours. Dopo esser tornato per altre due stagioni in Portogallo, milita in Svizzera e Stati Uniti fino ad approdare in Italia all', in Serie C1. Chiude la carriera da professionista nelle serie inferiori inglesi.\nNazionale.\nRappresenta il Portogallo nelle varie nazionali giovanili, fino a diventare campione del mondo nel 1991 con la Nazionale Under-20 e vicecampione d'Europa nel 1994 con la Nazionale Under-21, giocando con calciatori del calibro di Lu\u00eds Figo e Manuel Rui Costa."}
{"id": "5224902", "revid": "697352", "url": "https://it.wikipedia.org/wiki?curid=5224902", "title": "Tarkus (disambigua)", "text": ""}
{"id": "5224903", "revid": "729019", "url": "https://it.wikipedia.org/wiki?curid=5224903", "title": "Stazione di Battaglia Terme", "text": "La stazione di Battaglia Terme \u00e8 una fermata ferroviaria posta sulla linea Padova-Bologna, a servizio del centro abitato di Battaglia Terme.\nStrutture e impianti.\n\u00c8 dotata di un fabbricato viaggiatori. La sala d'aspetto \u00e8 attualmente chiusa. I bagni sono chiusi al pubblico, nonostante essi siano in ottimo stato.\nNel 2015 in virt\u00f9 di un accordo con il comune di Battaglia Terme gli ambienti delle biglietterie, del locale batterie e del posto di movimento sono stati ristrutturati per ospitare associazioni di volontariato presenti nel territorio, che hanno contribuito all'opera di sorveglianza, pulizia e riordino dell'edificio, portando ad una crescita del numero di passeggeri.\nMovimento.\nLa fermata \u00e8 servita da treni regionali.\nServizi.\nLa fermata dispone dei seguenti servizi:"}
{"id": "5224917", "revid": "271907", "url": "https://it.wikipedia.org/wiki?curid=5224917", "title": "Tira", "text": ""}
{"id": "5224918", "revid": "1494169", "url": "https://it.wikipedia.org/wiki?curid=5224918", "title": "Viridiana (disambigua)", "text": ""}
{"id": "5224922", "revid": "287204", "url": "https://it.wikipedia.org/wiki?curid=5224922", "title": "Quality", "text": "Quality \u00e8 il primo album in studio da solista del rapper statunitense Talib Kweli, pubblicato nel 2002."}
{"id": "5224924", "revid": "95057534", "url": "https://it.wikipedia.org/wiki?curid=5224924", "title": "Velen (disambigua)", "text": ""}
{"id": "5224928", "revid": "729019", "url": "https://it.wikipedia.org/wiki?curid=5224928", "title": "Maurice Swynfen Fitzmaurice", "text": "Biografia.\nEra il figlio di John Gerald Fitzmaurice, e di sua moglie, Florence Augusta Marian Boyrenson.\nCarriera.\nEntr\u00f2 in marina e partecip\u00f2 alla Campagna di Gambia nel 1894. In seguito partecip\u00f2 alla Campagna dell'Africa Orientale nel 1898, durante il quale rimase ferito.\nIn seguito prese parte alla Seconda guerra boera (1899-1901), e nella Prima guerra mondiale, diventando capitano il 30 giugno 1910. Durante quest'ultimo conflitto ha comandato la corazzata HMS Triumph. La Triumph fu silurata dal sommergibile tedesco SM U-21 il 25 maggio 1915. Venne recuperato da un cacciatorpediniere dopo alcuni minuti in acqua. Fu Principal Naval Transport Officer, nei Dardanelli e a Salonicco (1915-1916), e poi divenne capo di stato maggiore del Mediterraneo orientale fino al 1917.\nDivenne capitano della HMS Dreadnought e fu comandante della British Aegean Squadron. Divenne contrammiraglio il 26 novembre 1920, fu direttore del Naval Intelligence (1921-1924), dopo di che \u00e8 diventato comandante in capo di Cape of Good Hope Station il 12 dicembre 1924. Raggiunse il rango di vice ammiraglio nel 1926.\nMatrimonio.\nSpos\u00f2, il 13 ottobre 1896, Mabel Gertrude Gray, figlia di Samuel Gray. Ebbero due figli:\nMorte.\nEra un appassionato musicista e direttore della Royal Academy of Music, un membro del Royal College of Organists e della Royal Philharmonic Society.\nMor\u00ec il 23 gennaio 1927."}
{"id": "5224929", "revid": "256896", "url": "https://it.wikipedia.org/wiki?curid=5224929", "title": "Fucilieri di Sicurezza", "text": ""}
{"id": "5224931", "revid": "945903", "url": "https://it.wikipedia.org/wiki?curid=5224931", "title": "Live1974/2000", "text": ""}
{"id": "5224933", "revid": "76963", "url": "https://it.wikipedia.org/wiki?curid=5224933", "title": "Eug\u00e8ne Jansson", "text": "Vita e opere.\nI genitori, pur appartenendo ad una classe sociale medio-bassa, coltivarono interessi nei confronti dell'arte e della musica ed ebbero progetti ambiziosi nei riguardi dei loro due figli, Eug\u00e8ne e il fratello minore Adrian. Eug\u00e8ne frequent\u00f2 la scuola tedesca della capitale e prende lezioni di pianoforte, ma un acuto attacco di scarlattina all'et\u00e0 di quattordici anni gli caus\u00f2 problemi di salute di cui soffr\u00ec per il resto della sua vita, sia alla vista che all'udito.\nAccettato all'\"Royal Swedish Academy of Arts\" nel 1881, non avendo i mezzi di sostentamento necessari per seguire la maggior parte dei suoi giovani colleghi fino a Parigi per proseguire ulteriormente gli studi, si trov\u00f2 costretto a rimanere a Stoccolma. Il suo primo viaggio al di fuori della Scandinavia avvenne solamente all'inizio del 1900, quando acquis\u00ec una fama ben consolidata di pittore e la propria situazione economica inizi\u00f2 lentamente a migliorare.\nIn qualit\u00e0 di allievo ed assistente del pittore Edvard Pers\u00e9us, cominci\u00f2 a produrre alcuni ritratti di natura morta, ma trov\u00f2 infine il suo soggetto preferito nei motivi di ambiente cittadino che lo circondavano. Inizialmente rimase fortemente influenzato da Edvard Munch, e durante questo periodo ader\u00ec al gruppo artistico denominato \"Opponenterna\" (oppositori), tra i cui membri vi furono anche Carl Larsson, Ernst Josephson, Karl Nordstr\u00f6m, Nils Kreuger e Richard Bergh.\nVisse per tutta la vita assieme alla madre e al fratello a S\u00f6dermalm, nella parte sud di Stoccolma, infine in una casa posizionata su un'altura con vista su Riddarfj\u00e4rden, Gamla stan e l'intero centro di Stoccolma. Fervente socialista ebbe anche occasione d'incontrare e far la conoscenza con August Strindberg.\nLa maggior parte dei suoi dipinti, dal 1890 al 1904 ebbe come oggetto dei paesaggi, per lo pi\u00f9 vedute notturne, dominati dalle tonalit\u00e0 di blu con pennellate molto visibili e spesso intersecate l'una con l'altra. Lungo il corso degli anni il suo stile pittorico si mosse per\u00f2 sempre pi\u00f9 verso una tecnica di semplificazione ed astrazione. Al termine del proprio \"periodo blu\" dalla massa blu scuro in sottofondo nella tela furono distinguibili solamente le luci della strada e i riflessi nell'acqua.\nDopo il 1904, quando raggiunse un discreto successo, confess\u00f2 ad un amico di essere assolutamente esausto e d non avere pi\u00f9 alcuna voglia n\u00e9 forza di continuare con quello che aveva fatto fino ad allora; si avvicin\u00f2 cos\u00ec alla pittura figurativa ed al ritratto. Nel frattempo, per contrastare i problemi di salute che lo affliggevano fin da quando era poco pi\u00f9 di un bambino, divent\u00f2 un diligente nuotatore ed appassionato dei bagni invernali. In questo periodo si rec\u00f2 spesso in visita presso lo stabilimento balneare della marina dove trov\u00f2 nuovi soggetti da cui trarre ispeirazione per i suoi dipinti. Cominci\u00f2 a dipingere gruppi di marinai mentre prendono il sole in spiaggia e giovani uomini nudi molto muscolosi, mentre si esercitano nel sollevamento pesi oppure impegnati in altri tipi di esercizio fisico.\nGli storici e i critici dell'arte della sua epoca che si sono dedicati a questo artista hanno a lungo evitato di accennare alle tendenze omoerotiche di questa fase della sua arte, ma successivamente alcuni studiosi (vedi Brummer 1999) hanno chiarito come Jansson fosse omosessuale e come, con molta probabilit\u00e0, avesse avuto anche una relazione amorosa duratura con almeno uno dei suoi modelli.\nA partire dal 1913 la sua salute cominci\u00f2 rapidamente a deteriorarsi e due anni pi\u00f9 tardi mor\u00ec per un'emorragia cerebrale causata da un ictus.\nSuo fratello Adrian (1871-1938), egli stesso omosessuale, che sopravvisse ad Eug\u00e8ne di molti anni, dopo la sua morte bruci\u00f2 tutte le sue lettere e molta altra documentazione dell'artista, tra cui varie immagini di erotismo maschile, considerate moralmente compromettenti in quell'epoca. L'atto del fratello fu forse attuato per evitare uno scandalo, considerando che l'omosessualit\u00e0 era al tempo illegale e rimase perseguita penalmente in Svezia fino al 1944."}
{"id": "5224935", "revid": "287204", "url": "https://it.wikipedia.org/wiki?curid=5224935", "title": "Articollezione", "text": "Articollezione \u00e8 una raccolta su CD degli Arti e Mestieri, pubblicato dalla Electromantic Music Records nel 2001. La raccolta contiene brani registrati tra il 1972 ed il 1975 ad eccezione del pezzo \"Necropoli\" registrato nel 2001 all\"'Electromantic Synergy\", si tratta di brani (inediti e versioni alternative di brani gi\u00e0 pubblicati) che non furono inseriti negli albums \"Tilt\" e \"Giro di valzer per domani\"."}
{"id": "5224937", "revid": "298229", "url": "https://it.wikipedia.org/wiki?curid=5224937", "title": "Nazionale di roller derby della Colombia", "text": "La nazionale di roller derby della Colombia \u00e8 la selezione maggiore femminile di roller derby, il cui nickname \u00e8 Team Colombia, che rappresenta la Colombia nelle varie competizioni ufficiali o amichevoli riservate a squadre nazionali. Ha partecipato al campionato mondiale di roller derby 2014 di Dallas classificandosi ventesima.\nConfronti con le altre Nazionali.\nQuesti sono i saldi della Colombia nei confronti delle Nazionali incontrate."}
{"id": "5224940", "revid": "287204", "url": "https://it.wikipedia.org/wiki?curid=5224940", "title": "Socialismo islamico", "text": "Socialismo islamico \u00e8 un termine coniato da diversi leader musulmani per descrivere una forma pi\u00f9 spirituale di socialismo, simile al marxismo islamico e all'affine socialismo arabo, che coniughi i valori dell'Islam (principale divisione tra loro e i marxisti \"puri\" dei paesi islamici) con la socialdemocrazia nata in Occidente, il secolarismo e l'uguaglianza e talvolta col nazionalismo arabo e il panarabismo.\nI socialisti islamici credono che gli insegnamenti del Corano e di Maometto - soprattutto lo zakat, uno dei cinque pilastri dell'Islam - sono compatibili con i principi di uguaglianza economica e sociale. Traggono ispirazione dallo stato sociale ante litteram istituito, secondo loro, da Maometto durante il suo governo a Medina. I socialisti musulmani non sono in genere di tendenza \"liberale\" come le loro controparti occidentali, anche se ci sono le dovute eccezioni.\nCome i cristiano-democratici, essi tentano di coniugare la democrazia con i principi culturali di origine religiosa, ma avversano la sharia e la commistione tra religione e potere politico. Molti di essi trovano le loro radici nell'anti-imperialismo. Molti leader socialisti musulmani credono generalmente nella democrazia rappresentativa o diretta e nella derivazione di legittimit\u00e0 da parte del popolo, al contrario dei leader dei partiti religiosi islamici, che proclamano di essere successori di Maometto, spesso sostenendo la democrazia islamica in forma teocratica, rigettata dagli islamosocialisti.\nEsempi di socialismo islamico sono l'ideologia del Libro Verde di Mu\u02bfammar Gheddafi in Libia, quella di Fatah in Palestina, del partito Baath di Iraq (Saddam Hussein e in seguito gli ex sostenitori del passato regime) e Siria (Hafiz e Bashar al-Assad) e dei Mojahedin del Popolo Iraniano e, in passato, il nasserismo in Egitto e il regime di Ben Ali in Tunisia."}
{"id": "5224942", "revid": "1543377", "url": "https://it.wikipedia.org/wiki?curid=5224942", "title": "Bulthaup", "text": "Bulthaup \u00e8 un'azienda tedesca che produce cucine, con sede ad Aich, presso Landshut, nella Bassa Baviera. L'azienda occupa 530 lavoratori e registra un fatturato di circa 120 milioni di euro. Quasi l'ottanta per cento di questa cifra \u00e8 realizzata dal settore export.\nStoria.\nFondazione.\n \nNel 1949 Martin Bulthaup, originario della Vestfalia dell'Est, ha fondato la \"Martin Bulthaup M\u00f6belfabrik\" (\"Fabbrica di mobili Martin Bulthaup\") a Bodenkirchen, presso Landshut con la quale nel 1951 incomincia a produrre mobili per cucine. Il primo prodotto del marchio \u00e8 una credenza con tendine cucite a mano.\nNel 1963 Martin Bulthaup fa costruire uno stabilimento a Bodenkirchen e nel 1966 inaugura una nuova sede a Neumarkt-Sankt Veit. Viene inoltre introdotta nell'azienda della produzione in serie.\nAlla fine degli anni sessanta l'azienda \u00e8 uno dei cinque maggiori produttori tedeschi di arredamento, con un fatturato di circa cento milioni di marchi tedeschi.\nAll'inizio del 1973 iniziano le esportazioni nei paesi membri dell'allora Comunit\u00e0 Europea.\nNel 1969 Bulthaup presenta la sua linea di prodotti \"Stil 75\". e nel 1974 il sistema per cucine \"Concept 12\" (chiamato anche \"c12\"), che, grazie ad una griglia di montaggio di 12\u00a0cm, consente una progettazione flessibile.\nNel 1978, l'impresa passa a Gerd Bulthaup, figlio del fondatore. Diversi settori aziendali vengono riuniti nel nuovo stabilimento ad Aich.\nCollaborazione con Otl Aicher.\nNel 1980 inizia il sodalizio con il progettista Otl Aicher, secondo il quale la cucina doveva essere un ambiente creato per instillare la voglia di preparare i cibi tutti insieme e un luogo in cui i vari utensili trovassero un posto sicuro, comodo e visibile.\nNello stesso anno viene prodotta la serie \"System b\", ispirata alle ricerche condotte dallo stesso Aicher, e nel 1988 la cosiddetta \"Stazione di lavoro\" (\"SDL\"), combinazione di punto fuoco in acciaio inox, lavello e piano di lavoro, con alcuni elementi tipici delle cucine professionali che riceve diversi premi di design.\nAnni novanta.\n \nNel 1992 Bulthaup presenta \"System 25\", con frontali e superfici differenti e con griglia tridimensionale di montaggio di 25x25x25 mm (misura dalla quale deriva il suo nome), per dare la possibilit\u00e0 di una progettazione flessibile.\nLa cappa aspirante Bulthaup, ispirata per forme e funzioni alle cucine professionali, ha ricevuto diversi riconoscimenti. Alla serie si aggiungono anche gli elementi dei sistemi di seduta \"Korpus\" e \"Duktus\".\nNel 1997 \u00e8 presentato il sistema mobile \"System 20\", in cui sono previsti box su rotelle ed elementi indipendenti liberamente posizionabili nello spazio..\nDal 2000 in poi.\nNel 2002 Gerd Bulthaup si ritira dall'attivit\u00e0 nella direzione aziendale, e l'azienda \u00e8 stata affidata ad amministratori esterni.\nNel 2004 la rivista tedesca specializzata in materia di diritto del consumatore \"\u00d6ko-Test\" conduce delle ricerche sui materiali e gli adesivi utilizzati dall'azienda per la produzione dei propri mobili, testandone il grado di innocuit\u00e0 per la salute. Il test sortisce esito positivo, con giudizio \"soddisfacente\", che Bulthaup si vede assegnare insieme a Poggenpohl.\nDal 2010 \u00e8 ritornato a guidare l'azienda un membro della famiglia del fondatore, Marc O. Eckert.\nNel mese di marzo dello stesso anno, l'azienda ha richiesto per 114 dei suoi oltre 550 collaboratori programmi di riqualificazione e reinserimento professionale o il licenziamento anche a breve termine. Dopo un ciclo e mezzo di lavoro a orario ridotto, i collaboratori devono abbandonare l'azienda a seguito di un periodo di riqualificazione professionale e di assistenza di nove mesi, percependo tuttavia fino a quel momento ancora l'ottanta per cento di quello che era il loro stipendio netto.\nAttualit\u00e0.\nNel 2014 Bulthaup offre tre linee di prodotti: \"b1\" (ante e cassetti privi di maniglie, con prezzo base basso e gamma di varianti ridotte). La serie b1 non \u00e8 prodotta nella casa madre di Aich/Bodenkirchen. Per mere ragioni di capacit\u00e0 produttiva, essa viene realizzata presso gli stabilimenti di un produttore di mobili della Germania meridionale di cui non \u00e8 stato reso pubblico il nome), \"b2\" (evoluzione della \"cucina laboratorio\" di Otl Aicher basata su colonne) e \"b3\" (basata su una parete multifunzione e sistema di arredo estendibile a tutta la casa).\nVengono inoltre prodotti tavoli, panche, cappe aspiranti, rubinetteria, lampadari e accessori per la cucina di casa.\nLa rete di vendita \u00e8 costituita da concessionari con showroom monomarca e comprende circa 500 rivenditori (partner indipendenti). Bulthaup dispone di societ\u00e0 affiliate in Gran Bretagna, Francia, Italia, Spagna, Paesi Bassi, Svizzera, Hong Kong e Stati Uniti."}
{"id": "5224943", "revid": "481666", "url": "https://it.wikipedia.org/wiki?curid=5224943", "title": "Henry Stanley (attore)", "text": ""}
{"id": "5224944", "revid": "37401", "url": "https://it.wikipedia.org/wiki?curid=5224944", "title": "Amara (popolo)", "text": ""}
{"id": "5224948", "revid": "567822", "url": "https://it.wikipedia.org/wiki?curid=5224948", "title": "Lee Soo Young", "text": ""}
{"id": "5224950", "revid": "287204", "url": "https://it.wikipedia.org/wiki?curid=5224950", "title": "The Beautiful Struggle", "text": "The Beautiful Struggle \u00e8 il secondo album in studio da solista del rapper statunitense Talib Kweli, pubblicato nel 2004."}
{"id": "5224971", "revid": "1086846", "url": "https://it.wikipedia.org/wiki?curid=5224971", "title": "Associazione Calcio Mantova 1945-1946", "text": "Questa pagina raccoglie le informazioni riguardanti l'Associazione Calcio Mantova nelle competizioni ufficiali della stagione 1945-1946.\nStagione.\nAppena finita la guerra il campionato di calcio riprende, il Mantova disputa il girone B del campionato Alta Italia misto B-C e con 16 punti si piazza in decima posizione."}
{"id": "5224973", "revid": "62748", "url": "https://it.wikipedia.org/wiki?curid=5224973", "title": "Great Limpopo Transfrontier Park", "text": ""}
{"id": "5225005", "revid": "1728", "url": "https://it.wikipedia.org/wiki?curid=5225005", "title": "Museo Borgiano", "text": ""}
{"id": "5225009", "revid": "339392", "url": "https://it.wikipedia.org/wiki?curid=5225009", "title": "Pok\u00e9mon il Film - Mewtwo colpisce ancora", "text": ""}
{"id": "5225012", "revid": "287204", "url": "https://it.wikipedia.org/wiki?curid=5225012", "title": "Mining League", "text": "La Mining League era una lega calcistica che veniva disputata dalle squadre della Cornovaglia, Inghilterra, UK, ed aveva tre divisioni. La First Division era al livello 13 della piramide calcistica inglese, ed i vincitori venivano promossi nella Cornwall Combination.\nLa lega si fuse con la Falmouth &amp; Helston League al termine della stagione 2010-2011. Le due leghe in precedenza, avevano tre divisioni con 45 squadre. La nuova Trelawny League venne inaugurata a partire dalla stagione 2011-2012. Nel 2010 la Falmouth &amp; Helston League ha celebrato il suo 50\u00ba anniversario.\nEventi.\nLa lega \u00e8 salita alla ribalta delle cronache nazionali a causa del Madron, squadra promossa dalla Division One, che ha subito 227 goal in 11 partite, incluso un 55-0 contro l'llogan RBL riserve. Il Madron fin\u00ec la stagione con 0 punti e con una differenza reti di -395.\nAlbo d'oro.\nDi seguito sono elencati i vincitori delle ultime due stagioni:\nDivision One.\n2009-2010: Illogan riserve\n2010-2011: Illogan riserve\nDivision Two.\n2009-2010: Madron\n2010-2011: Carbis Bay United\nDivision Three.\n2009-2010: Praze-an-Beeble\n2010-2011: Hayle IV"}
{"id": "5225016", "revid": "638792", "url": "https://it.wikipedia.org/wiki?curid=5225016", "title": "Eardrum", "text": "Eardrum \u00e8 il terzo album in studio da solista del rapper statunitense Talib Kweli, pubblicato nel 2007.\nTracce.\nBonus tracks"}
{"id": "5225020", "revid": "29478", "url": "https://it.wikipedia.org/wiki?curid=5225020", "title": "Sylvia Telles", "text": "Biografia.\nLa cantante nacque a Rio de Janeiro da Paulo Telles e Maria D'Atri, figlia del giornalista ed editore italiano Alessandro D'Atri. Da giovane sognava di diventare una ballerina classica, e per intraprendere questa strada segu\u00ec le lezioni di danza di Madeleine Rosay, che faceva parte del Corpo di Ballo del Teatro Comunale della citt\u00e0 carioca. Poco pi\u00f9 tardi inizi\u00f2 anche a suonare il pianoforte e scopr\u00ec le proprie doti canore, esibendosi privatamente con l\u2019accompagnamento della chitarra di Garoto.\nDa adolescente, studentessa del Col\u00e9gio Sacr\u00e9-Coeur de Marie, abitava con il fratello M\u00e1rio nella casa dei genitori situata nel rione Botafogo. L\u2019abitazione era divenuta un centro in cui si ritrovavano i gruppi canori che a quell\u2019epoca fiorivano a Rio, e cos\u00ec Sylvinha ebbe l\u2019opportunit\u00e0 di venire a contatto con alcuni fra gli artisti pi\u00f9 importanti della scena musicale. Tra gli altri conobbe Jo\u00e3o Gilberto, non ancora famoso, e nel 1951 intraprese con lui una breve e travolgente relazione.\nBen presto si accorse che la sua vera vocazione era il canto. Si present\u00f2 nel 1952 al programma radiofonico di Ary Barroso \"Calouros em desfile\", e in seguito accett\u00f2 l\u2019offerta dell\u2019emittente televisiva Tupi nel programma \"O circo do Carequinha\". A quell\u2019epoca faceva gi\u00e0 parte di un giro di musicisti in erba che comprendeva fra gli altri Candinho e Carlinhos Lyra e che andava spesso a sentire le esibizioni di Johnny Alf; in quelle occasioni la Telles ebbe modo di fare la conoscenza fra i tanti di Tom Jobim, L\u00facio Alves, Jo\u00e3o Donato, Baden Powell e Dolores Duran. Nel 1955 partecip\u00f2 allo spettacolo al Teatro Follies di Copacabana intitolato \"Gente bem e champanhota\", nel quale trionf\u00f2 con il brano \"Amendoim torradinho\" cantato in coppia con il futuro marito Candinho; il successo li proiett\u00f2 in \"M\u00fasica e romance\", programma televisivo del 1956 del quale divennero i conduttori e accolsero nel loro salotto diversi musicisti dell\u2019epoca: fra di essi Billy Blanco, Johnny Alf, Tom Jobim e Newton Mendon\u00e7a. Lo stesso anno la vide protagonista del 78 giri \"Foi a noite\", composto da Jobim e Mendon\u00e7a, e sull\u2019altro lato \"Menina\" dell\u2019emergente Carlos Lyra.\nL'artista brasiliana incise il primo album nel 1957, \"Car\u00edcia\", con gli arrangiamenti di L\u00e9o Peracchi e che conteneva brani scritti da Jobim, Tito Madi e Garoto, fra gli altri. In quell'anno partor\u00ec la sua unica figlia, Cl\u00e1udia Telles, che sarebbe divenuta anch'essa una cantante famosa. Nel 1958 la Telles \u2013 che nel frattempo aveva cominciato a frequentare la casa di Nara Le\u00e3o, nella quale si riunivano gli esponenti del nascente movimento musicale della bossa nova \u2013 partecip\u00f2 al I Festival de Samba Session. Questo evento, nel quale fu coniato ufficialmente il termine \u201cbossa nova\u201d, vide la presenza dei nomi emergenti appartenenti alla nuova corrente musicale.\nIl 1961 \u00e8 l'anno del suo tour negli Stati Uniti con il suo nuovo manager, Aloysio de Oliveira, e in terra nordamericana incise l'album \"Sylvia Telles USA\". Due anni dopo la cantante divorzi\u00f2 dal primo marito Candinho e si un\u00ec in seconde nozze con il proprio manager. Il matrimonio fu tempestoso e i due si separarono dopo appena un anno. Fece parte della schiera di musicisti che si esibirono a San Paolo nello spettacolo \"O rem\u00e9dio \u00e9 Bossa\", considerato l'ultimo grande show del periodo d'oro della bossa nova, a cui segu\u00ec un serio incidente stradale che costrinse la Telles a lunghe permanenze in ospedale che si protrassero per parecchi mesi.\nNel 1966, la cantante torn\u00f2 a esibirsi, e la sua ultima apparizione ebbe luogo in Germania, a fianco di Edu Lobo. La morte la colse prematuramente: Sylvia Telles viaggiava in un'auto che aveva alla guida la sua nuova fiamma, Horacio de Carvalho. Per un colpo di sonno dell'autista la macchina si schiant\u00f2 ed entrambi persero la vita. La Telles aveva trentadue anni."}
{"id": "5225021", "revid": "287204", "url": "https://it.wikipedia.org/wiki?curid=5225021", "title": "Gutter Rainbows", "text": "Gutter Rainbows \u00e8 il quarto album in studio da solista del rapper statunitense Talib Kweli, pubblicato nel 2011."}
{"id": "5225032", "revid": "188116", "url": "https://it.wikipedia.org/wiki?curid=5225032", "title": "Fusil Automatique L\u00e9ger", "text": ""}
{"id": "5225034", "revid": "278406", "url": "https://it.wikipedia.org/wiki?curid=5225034", "title": "Nazionale di roller derby del Giappone", "text": "La nazionale di roller derby del Giappone \u00e8 la selezione maggiore femminile di roller derby, il cui nickname \u00e8 Team Japan, che rappresenta il Giappone nelle varie competizioni ufficiali o amichevoli riservate a squadre nazionali. Ha debuttato in incontri ufficiali nel campionato mondiale di roller derby 2014 di Dallas classificandosi ventinovesima.\nConfronti con le altre Nazionali.\nQuesti sono i saldi delle Indie Occidentali Britanniche nei confronti delle Nazionali incontrate."}
{"id": "5225035", "revid": "71433", "url": "https://it.wikipedia.org/wiki?curid=5225035", "title": "Come ammazzare il capo... e vivere felici 2", "text": ""}
{"id": "5225037", "revid": "228587", "url": "https://it.wikipedia.org/wiki?curid=5225037", "title": "Prisoner of Conscious", "text": "Prisoner of Conscious \u00e8 il quinto album in studio da solista del rapper statunitense Talib Kweli, pubblicato nel 2013."}
{"id": "5225038", "revid": "228587", "url": "https://it.wikipedia.org/wiki?curid=5225038", "title": "Gravitas (Talib Kweli)", "text": "Gravitas \u00e8 il sesto album in studio da solista del rapper statunitense Talib Kweli, pubblicato nel dicembre 2013."}
{"id": "5225043", "revid": "1982", "url": "https://it.wikipedia.org/wiki?curid=5225043", "title": "Begugne", "text": ""}
{"id": "5225044", "revid": "122246", "url": "https://it.wikipedia.org/wiki?curid=5225044", "title": "Trentino Rosa", "text": "La Trentino Rosa \u00e8 una societ\u00e0 pallavolistica femminile italiana con sede a Trento: milita nel campionato di Serie A1.\nStoria.\nLa Trentino Rosa viene fondata nel 2008 e ammessa a partecipare alla Serie B1 2008-09; dalla stagione successiva, il club stringe una collaborazione con la societ\u00e0 della Trentino Volley: nella stagione 2009-10 sfiora la promozione in Serie A2, venendo sconfitta nella serie finale dei play-off dal Time Volley Matera, ma centra l'obiettivo nell'annata seguente con la chiusura al primo posto del proprio girone al termine della \"regular season\". La fine della collaborazione con la squadra maschile, accompagnata da problemi di natura economica, costringono la Trentino Rosa a rinunciare alla partecipazione del campionato cadetto, cedendo il titolo sportivo al , ma anche a sospendere tutte le attivit\u00e0.\nLa societ\u00e0 viene rifondata nel 2012, ripartendo sempre dalla Serie B1: conclusa la prima annata al quarto posto, centra una nuova promozione al termine del campionato 2013-14, con la vittoria dei play-off.\nNella stagione 2014-15 esordisce in Serie A2, sfiorando nella stagione successiva la promozione in Serie A1, venendo sconfitta nella serie finale dei play-off promozione dalla . Nella stagione 2019-20 conquista la Coppa Italia di Serie A2.\nNell'annata 2020-21 la Trentino Rosa viene ripescata in Serie A1, debuttando nella massima divisione italiana: nella stessa annata si qualifica per la prima alla Coppa Italia, uscendo ai quarti di finale, e ai play-off scudetto, eliminata agli ottavi di finale."}
{"id": "5225046", "revid": "767487", "url": "https://it.wikipedia.org/wiki?curid=5225046", "title": "Il mare e l'amore", "text": " \u00e8 un film del 2002 diretto da Kei Kumai, basato su due racconti di Sh\u016bgor\u014d Yamamoto e su una sceneggiatura di Akira Kurosawa terminata nel 1993.\nTrama.\nGiappone, XIX secolo. O-Shin \u00e8 una giovane prostituta di un okabasho (un quartiere a luci rosse), una sera il samurai Fusanosuke entra nella casa di tolleranza chiedendo di potersi rifugiare perch\u00e9 in fuga per aver ferito un altro samurai. O-Shin, dopo averlo accolto e nascosto, s'innamora di lui e, credendo di sposarlo per poter riconquistare la purezza, decide di lasciare i suoi clienti alle altre prostitute della casa. Qualche tempo dopo Fusanosuke ritorna da O-Shin, le rivela che si \u00e8 riconciliato con la sua famiglia e che \u00e8 in procinto di sposarsi con la sua fidanzata, questa notizia manda nello sconforto la ragazza.\nTempo dopo O-Shin s'invaghisce nuovamente di un altro uomo, il girovago Ry\u00f4suke. Intanto Kikuno, una prostituta pi\u00f9 anziana, riceve una proposta di matrimonio, ma lei \u00e8 in una complicata situazione con un cliente che la maltratta. Un giorno una tempesta colpisce la cittadina, il livello dell'acqua sale molto rapidamente. Il cliente di Kikuno tenta di derubare le prostitute ma viene ucciso da Ry\u00f4suke, il quale poi fugge via. O-Shin e Kikuno, per salvarsi dall'inondazione, si appostano sul tetto della casa fino a quando giunge Ry\u00f4suke a bordo di una piccola imbarcazione."}
{"id": "5225048", "revid": "599013", "url": "https://it.wikipedia.org/wiki?curid=5225048", "title": "Vladimir U\u0161akov", "text": ""}
{"id": "5225053", "revid": "599013", "url": "https://it.wikipedia.org/wiki?curid=5225053", "title": "Ivica Majstorovi\u0107", "text": ""}
{"id": "5225057", "revid": "35804", "url": "https://it.wikipedia.org/wiki?curid=5225057", "title": "Ciambellano (titolo)", "text": ""}
{"id": "5225060", "revid": "767487", "url": "https://it.wikipedia.org/wiki?curid=5225060", "title": "Camerlengo", "text": ""}
{"id": "5225062", "revid": "599013", "url": "https://it.wikipedia.org/wiki?curid=5225062", "title": "A Woman in the Case", "text": ""}
{"id": "5225073", "revid": "767487", "url": "https://it.wikipedia.org/wiki?curid=5225073", "title": "Curren$y", "text": "Biografia.\nOriginario di New Orleans (Louisiana), inizia la sua carriera nel 2002 con la No Limit Records diventando membro dei 504 Boyz. Collabora con Master P nell'album \"Good Side, Bad Side\" (2004).\nNel 2004 ha firmato un contratto con la Cash Money Records e con la Young Money Entertainment. Collabora con Lil Wayne in \"Tha Carter II\".\nNel 2009 pubblica i suoi primi due album discografici. Collabora con Wiz Khalifa in \"Deal or No Deal\" (2009) e, nel 2011, in \"Rolling Papers\".\nNel luglio 2010 esce il suo terzo disco \"Pilot Talk\", a cui partecipano tra gli altri Snoop Dogg, Mos Def e altri. Nel novembre dello stesso anno (il quarto album in due anni) esce \"Pilot Talk II\", prodotto come il precedente da Ski Beatz.\nNel febbraio 2011 annuncia il suo legame alla Warner Bros. Records attraverso la Jet Life Recordings. Nell'aprile seguente esce \"Weekend at Burnie's\", il suo quinto album.\nNel giugno 2012 \u00e8 la volta di \"The Stoned Immaculate\", album che raggiunge la posizione numero 8 della Billboard 200. Nel 2013 produce \"Live in Concert\", un EP in collaborazione con Wiz Khalifa, rapper con cui collabora nuovamente nell'album del 2014 \"Blacc Hollywood\"."}
{"id": "5225077", "revid": "965985", "url": "https://it.wikipedia.org/wiki?curid=5225077", "title": "Currensy", "text": ""}
{"id": "5225079", "revid": "287204", "url": "https://it.wikipedia.org/wiki?curid=5225079", "title": "Girandola (giocattolo)", "text": "La girandola \u00e8 un semplice giocattolo da bambini realizzato da una ruota in carta o plastica pensata per incanalare l'aria e roteare su un perno attaccato ad un bastoncino. \u00c8 sufficiente soffiarci per farla girare o orientarla ad un debole vento.\nGirandole pi\u00f9 complesse sono in grado, ruotando su un asse, di orientarsi in autonomia al vento. Altri modelli, tramite la rotazione della girandola, come fosse la pala di un mulino, possono trasmettere movimento per far compiere semplici azioni come ad esempio far muovere delle ali ad una \"girandola uccello\" .\nQuando \u00e8 nata la girandola e chi l'ha \"inventata\"? \nNel Dubai Museum, Emirati Arabi Uniti, si possono ammirare su pietra Girandole, gonfiate dal vento che fanno bella mostra di s\u00e9.\nPrincipio di funzionamento.\nCome ogni corpo, anche la girandola ha il suo baricentro G, che identifica il punto in cui si pu\u00f2 pensare concentrata tutta la massa del corpo (ovvero della girandola). Se, poi, il corpo \u00e8 simmetrico (come in questo caso), il baricentro coincide con il centro di simmetria del corpo stesso, ovvero con il centro della girandola (che \u201ccoincide\u201d con il perno della girandola). Il perno della girandola impedir\u00e0 il movimento di traslazione (della girandola) e di rotazione secondo piani non complanari alla girandola stessa.\nSe sulla girandola non agisce alcuna forza o agiscono forze solo secondo l\u2019asse della girandola, la girandola rimane ferma. Se, per\u00f2, sulla girandola agiscono forze (es. vento) secondo una direzione obliqua rispetto all\u2019asse della girandola, la girandola incomincer\u00e0 a ruotare. \nPerch\u00e9 la girandola incomincia a ruotare? Ci\u00f2 avviene poich\u00e9 sulla singola ala della girandola agir\u00e0 una forza complessiva formula_1, che pu\u00f2 essere pensata applicata nel baricentro dell\u2019ala stessa ed applicata ad una distanza b dal baricentro (=perno) della girandola. La singola ala della girandola, pertanto, sar\u00e0 soggetta al momento di una forza formula_2, pari al prodotto tra la forza formula_1 ed il braccio b: formula_2= formula_1* b che si misurer\u00e0 in N*m \nLa stessa cosa avverr\u00e0 per tutte le ali della girandola che, se perfettamente simmetrica, ruoter\u00e0 con velocit\u00e0 di rotazionale proporzionale alla risultante delle forze applicate come descritte precedentemente. Ovviamente il moto di rotazione continuer\u00e0 secondo queste modalit\u00e0 fino a quanto non varieranno le \u201ccondizioni al contorno\u201d."}
{"id": "5225082", "revid": "599013", "url": "https://it.wikipedia.org/wiki?curid=5225082", "title": "Within an Inch of His Life", "text": ""}
{"id": "5225088", "revid": "1598666", "url": "https://it.wikipedia.org/wiki?curid=5225088", "title": "Boi-1da", "text": "Con 13 candidature e una vittoria ai Grammy Awards, ha prodotto gran parte della discografia del rapper Drake. Ha prodotto e co-prodotto singoli di successo come \"Not Afraid\" di Eminem, \"Work\" di Rihanna, \"Best I Ever Had\" e \"God's Plan\" di Drake e \"No Limit\" di G-Eazy.\nBiografia.\nNato in Giamaica, Matthew si \u00e8 trasferito assieme alla famiglia in Canada all'et\u00e0 di tre anni, precisamente a North York e Scarborough, distretti di Toronto. \u00c8 anche cresciuto ad Ajax (in Ontario) dove ha frequentato la Pickering High School.\nAll'et\u00e0 di otto anni, sua madre gli compr\u00f2 una tastiera Casio e all'et\u00e0 di 15 anni un amico gli introdusse il programma FL Studio (ex Fruity Loops). Senza alcuna formazione musicale, inizi\u00f2 a utilizzare il programma di beat-making. Pochi anni dopo, vinse tre campionati consecutivi della \"Battle of the Beatmakers\" grazie al risultato conseguito, gli venne assegnato un posto nella giuria del concorso.\nCarriera.\nGli inizi.\nIl suo primo lavoro di produzione \u00e8 stato all'et\u00e0 di 18 anni, quando ha lavorato su due tracce del mixtape \"Room for Improvement\" di Drake.\nLa sua attivit\u00e0 discografica \u00e8 cominciata nel 2006. Nel corso della sua carriera si \u00e8 dedicato soprattutto al mondo dell'hip hop. I primi lavori sono stati effettuati per il connazionale Drake, col quale ha raggiunto il successo.\nLe produzioni.\nNel corso della sua carriera ha collaborato anche con Kardinal Offishall, Birdman, Lil Wayne, Rick Ross, Eminem, Big Boi, Soulja Boy, Keri Hilson, Big Sean, DJ Khaled, Game, Down with Webster, Tyga, Lecrae, Crooked I, Chris Brown, Nas, Busta Rhymes, Trey Songz, Talib Kweli, T-Pain, DJ Drama, Nicki Minaj, French Montana, JoJo, Cardi B e molti altri.\nTra il 2016 e il 2017 ha prodotto molte canzoni tra cui \"Work\" di Rihanna, \"Controlla\" di Drake, \"Real Friends\" di Kanye West, \"Regret In Your Tears\" di Nicki Minaj, \"No Limit\" di G-Eazy in collaborazione con ASAP Rocky e Cardi B.\nNel 2018 ha prodotto anche la hit \"God's Plan\" oltre a \"Tati\" di 6ix9ine e \"Lucky You\" di Eminem. \nNel 2019 ha contribuito all'album di Juice Wrld, \"Death Race for Love\" producendo due brani contenuti in esso. Sempre quell'anno ha prodotto \"I'm Single\" di Jake Paul, \"Isis\" di Joyner Lucas e Logic, \"No Guidance\" di Chris Brown con la partecipazione di Drake, \"1000 Nights\" di Ed Sheeran featuring Meek Mill e A Boogie wit da Hoodie. Nel 2020 ha prodotto \"Tyler Herro\" di Jack Harlow tra le altre canzoni. \nSamuels oltre a comporre beat e produrre brani, ha co-scritto gran parte delle canzoni che ha prodotto. Nel caso del singolo \"Look Back at It\" di A Boogie wit da Hoodie o di \"Play the Guitar\" di B.o.B. non \u00e8 lui il produttore ma ha contribuito alla scrittura del testo.\nStile musicale.\nBoi-1da \u00e8 noto per il suo caratteristico sound dancehall, sottogenere che ascolta da quando era piccolo grazie all'influenza del padre. Incorpora spesso strumentazione dal vivo e un effetto sonoro di tromba ad aria nei suoi ritmi, come solito nella dancehall e nel reggae, e spesso incorpora campioni nelle sue produzioni. Boi-1da si \u00e8 espresso contrario alle canzoni che imitano la dancehall, criticando il collega musicista Tory Lanez per averlo fatto nel suo singolo del 2016 \"Luv\".\nAttualmente per le sue produzioni usa \"FL Studio 12\", mentre in precedenza utilizzava Fruity Loops 3.56, 7 XL e 9.\nSamuels ha affermato di essere stato musicalmente influenzato da produttori come Dr. Dre, Swizz Beatz, Timbaland e i The Neptunes.\nPremi e riconoscimenti.\nASCAP Pop Music Awards\nGrammy Awards\nBoi-1da ad oggi conta 14 nomination ai Grammy Awards di cui una vinta."}
{"id": "5225091", "revid": "466539", "url": "https://it.wikipedia.org/wiki?curid=5225091", "title": "Tomaso de Vergottini", "text": " \nBiografia.\nNato il 30 dicembre del 1933 a Parenzo, nell'allora Istria italiana, figlio del podest\u00e0 Antonio, lasci\u00f2 Parenzo nell'ottobre 1943 con la madre e il fratello in seguito all'uccisione del padre e concluse gli studi prima a Udine e poi a Roma, laureandosi in giurisprudenza nel 1957 e cominciando la carriera diplomatica nel 1962. Lavor\u00f2 nei consolati di Innsbruck, Norimberga, Tel Aviv e dal 30 dicembre del 1973 resse l'ambasciata di Santiago del Cile. Giunto in Cile dopo il golpe di Augusto Pinochet, insieme al funzionario della Farnesina Emilio Barbarani, continu\u00f2 l'opera di salvataggio dei rifugiati in ambasciata avviata dal suo predecessore Piero De Masi, che aveva lasciato Santiago il 26 gennaio 1974. De Vergottini rimase in Cile fino al 21 febbraio de1984.\nIn seguito divenne ambasciatore a Montevideo in Uruguay e rimase nello stato sudamericano fino al 1988 per passare a Santo Domingo nella Repubblica Dominicana, dove concluse la carriera diplomatica. Torn\u00f2 a Montevideo dove visse fino alla sua scomparsa nel 2008. Dopo la caduta di Pinochet \u00e8 stato nominato nel 1990 Gran Croce dell'Ordine di Bernardo O'Higgins, la pi\u00f9 alta onorificenza cilena; venne anche nominato Grande Ufficiale dell'Ordine al merito della Repubblica italiana e venne decorato con l'onorificenza dominicana dell'Ordine al merito di Duarte, Sanchez e Mella. Nel 1991 pubblic\u00f2 in Cile il libro autobiografico sui primi anni da ambasciatore in Cile sotto Pinochet; il libro \u00e8 stato tradotto in italiano nel 2000."}
{"id": "5225093", "revid": "110157", "url": "https://it.wikipedia.org/wiki?curid=5225093", "title": "South African National Space Agency", "text": "La South African National Space Agency (SANSA) \u00e8 l'ente spaziale pubblico del Sudafrica ed \u00e8 responsabile della promozione e dello sviluppo della ricerca spaziale e aeronautica; inoltre incentiva la cooperazione nelle attivit\u00e0 spaziali e la ricerca scientifica correlata allo spazio, si prefigge di promuovere l'ingegneria e l'uso pacifico dello spazio esterno e supporta la creazione di un ambiente favorevole allo sviluppo industriale delle tecnologie spaziali in Sudafrica.\nLa SANSA \u00e8 stata istituita il 9 dicembre 2010 e ha sede a Pretoria.\nI principali obiettivi della SANSA sono l'utilizzo dei dati ottenuti dai satelliti tramite telerilevamento e altri progetti per fornire valutazioni su inondazioni, incendi, gestione delle risorse e fenomeni ambientali in Sudafrica e nel resto del continente africano.\nStoria.\nLa SANSA \u00e8 stata istituita con un atto parlamentare avallato dal presidente Kgalema Motlanthe nel 2009. L'agenzia \u00e8 stata creata con lo scopo di consolidare la ricerca spaziale in Sudafrica e per assumere un ruolo di centro regionale per la ricerca spaziale in Africa.\nTra gli anni 50 e 70 le missioni lunari e interplanetarie della NASA hanno utilizzato una stazione di tracciamento a Hartebeesthoek, presso la quale arrivarono le prime immagini di Marte dalla sonda Mariner 4 durante il primo sorvolo ravvicinato del pianeta. Altre installazioni sudafricane collaborano al tracciamento dei satelliti per determinare gli effetti degli strati pi\u00f9 alti dell'atmosfera sulle loro orbite.\nNegli anni 80 \u00e8 cominciata la progettazione di un lanciatore e di un satellite, ma essa fu interrotta dopo il 1994. Nel 1999 il Sudafrica ha lanciato il suo primo satellite, SUNSAT, dalla Vandenberg Air Force Base, negli Stati Uniti. Il secondo satellite, SumbandilaSat, \u00e8 stato lanciato dal cosmodromo di Bajkonur, nel Kazakistan, nel 2009.\nLa missione della SANSA \u00e8 quella di utilizzare la tecnologia e le scienze spaziali per:"}
{"id": "5225095", "revid": "59976", "url": "https://it.wikipedia.org/wiki?curid=5225095", "title": "SANSA", "text": ""}
{"id": "5225096", "revid": "300067", "url": "https://it.wikipedia.org/wiki?curid=5225096", "title": "Sheboygan Redskins", "text": ""}
{"id": "5225122", "revid": "121951395", "url": "https://it.wikipedia.org/wiki?curid=5225122", "title": "Federico Varese", "text": "Biografia.\nNipote del critico letterario Claudio Varese, dopo aver conseguito il Baccellierato Internazionale presso il Lester B. Pearson College in Canada, si \u00e8 laureato in Scienze politiche presso l'Universit\u00e0 di Bologna. Ha ottenuto un Master of Philosophy (M.Phil.) in teoria politica all'Universit\u00e0 di Cambridge (King's College) e un dottorato in sociologia dall'Universit\u00e0 di Oxford. Ha insegnato all'Universit\u00e0 di Yale e al Williams College. Dal 2006 \u00e8 Professor of Criminology e direttore dell'Extra-Legal Governance Institute all'Universit\u00e0 di Oxford. \u00c8 anche Senior Research Fellow del Nuffield College di Oxford. Dal 2006 al 2011 \u00e8 stato direttore della rivista scientifica \"Global Crime\". Da ottobre 2021 \u00e8 Direttore del Dipartimento di Sociologia dell'Universit\u00e0 di Oxford . \nI principali interessi scientifici di Varese sono il crimine organizzato, la corruzione e l'analisi delle reti sociali. Il suo ultimo libro ha ispirato in parte il romanzo \"Il nostro traditore tipo\" di John le Carr\u00e9, dedicato al riciclaggio internazionale del denaro sporco.\nOpere.\nVarese \u00e8 autore di numerosi articoli scientifici e collabora ad alcuni quotidiani. \u00c8 stato editorialista de \"La Stampa\" di Torino dal 2011 al 2018. Oggi scrive per \"La Repubblica\". Ha scritto anche per \"Lo Straniero\", \"Narcomafie\", \"The Times Literary Supplement\", \"The Times\", \"The New York Times\", \"London Review of Books\", e \"Dissent\".\nFra i trattati in volume:"}
{"id": "5225130", "revid": "1318658", "url": "https://it.wikipedia.org/wiki?curid=5225130", "title": "Georgij Butmi de Kacman", "text": "Biografia.\nButmi de Katzman fu uno degli ideologi dell'Unione del popolo russo (un'organizzazione antisemita), socio del giornale nazionalista \"La bandiera russa\" (1906).\nDal 1912 al 1913 fu uno di un'organizzazione monarchica nazionalista ortodossa. \u00c8 stato, a quanto pare, uno dei redattori del pamphlet dei Protocolli dei Savi di Sion nelle sue versioni del 1906 e 1907, subito dopo le edizioni di Pavel Krushevan 1903 e Sergej Aleksandrovi\u010d Nilus 1905, pi\u00f9 estese della prima versione in assoluto ad opera di Pavel Aleksandrovich Krushevan, nel 1903."}
{"id": "5225133", "revid": "478814", "url": "https://it.wikipedia.org/wiki?curid=5225133", "title": "Tragicommedie", "text": ""}
{"id": "5225142", "revid": "2519", "url": "https://it.wikipedia.org/wiki?curid=5225142", "title": "Jacob Emanuel Gaisser", "text": "Biografia.\nFrequent\u00f2 inizialmente la scuola d'arte di Johann Geyer e successivamente entr\u00f2 all'Accademia di Belle Arti di Monaco seguendo gli insegnamenti di Clemens Zimmermann e Julius Schnorr von Carolsfeld. \nDopo gli studi si stabil\u00ec definitivamente a Monaco di Baviera, dove espose dal 1867 le sue opere all'interno dell'Unione Art.\nI suoi dipinti, solitamente di misura contenuta e sempre di ottima fattura, suscitarono ben presto, per l'elegante disegno, la grazia e la ricercatezza nell'abbinamento dei colori, l'interesse dei collezionisti e dei mercanti e, successivamente, anche delle edizioni d'arte, il che contribu\u00ec ad estendere la notoriet\u00e0 del pittore al di l\u00e0 dei confini nazionali.\nI suoi soggetti preferiti, spesso in costumi del XVII secolo e del rococ\u00f2, furono scene di cavalieri e dame che brindano allegramente in locande e cantine, moschettieri che giocano a carte ed a scacchi, soldatesche ed acquartieramenti militari in castelli e monasteri.\nAvvi\u00f2 alla pittura anche il figlio Max, che ne segu\u00ec le orme e acquist\u00f2 notoriet\u00e0 dipingendo analoghi soggetti.\nGaisser mor\u00ec, dopo una lunga malattia, il 21 gennaio 1989.\nMusei.\nLe sue opere sono nei musei di Magonza, Monaco di Baviera, Rostock, Chemnitz."}
{"id": "5225154", "revid": "599013", "url": "https://it.wikipedia.org/wiki?curid=5225154", "title": "Barna\u00fal", "text": ""}
{"id": "5225157", "revid": "1543377", "url": "https://it.wikipedia.org/wiki?curid=5225157", "title": "Sportivnyj Klub Vodnogo Polo Astana", "text": "Lo Sportivnyj Klub Vodnogo Polo Astana \u00e8 un club di pallanuoto kazako, con sede nella citt\u00e0 di Almaty. Esso \u00e8 conosciuto brevemente con il nome di Astana ed \u00e8 una delle sezioni del Club Polisportivo Presidenziale Astana.\nStoria.\nLa societ\u00e0 ha una storia estremamente recente, essendo stata fondata nel 2010. Si \u00e8 iscritta subito al campionato nazionale russo e il suo miglior risultato ad oggi \u00e8 il 4\u00ba posto ottenuto proprio alla sua prima partecipazione nella stagione 2010-11, poi ripetuto nel 2014-15."}
{"id": "5225163", "revid": "1627355", "url": "https://it.wikipedia.org/wiki?curid=5225163", "title": "Curva della funzione cardiaca", "text": "La curva della funzione cardiaca \u00e8 un grafico che mostra la relazione tra le variazioni di precarico e le variazioni conseguenti dell'output cardiaco, determinato da postcarico, gittata cardiaca, volume sistolico e frequenza cardiaca. Tale relazione tra output cardiaco e precarico \u00e8 descritto dalla legge del cuore di Frank-Starling.\nLa sovrapposizione della curva di funzione cardiaca a quella della curva del ritorno venoso \u00e8 utilizzata come modello emodinamico.\nAspetto della curva.\nEssa mostra una curva ripida a pressioni relativamente basse di riempimento e quindi un plateau, in cui un ulteriore allungamento non \u00e8 possibile e cos\u00ec ulteriori aumenti della pressione avranno uno scarso effetto sulla gittata. Le pressioni che si trovano nella posizione ripida della curva stanno all'interno del range di normalit\u00e0 della curva di pressione atriale destra: questo intervallo \u00e8 circa -1 e +2 mmHg. Pressioni superiori normalmente si riscontrano solo in certe malattie, come l'insufficienza cardiaca, in cui il cuore non riesce a pompare avanti tutto il sangue e cos\u00ec la pressione si accumula nell'atrio destro e nelle grandi vene.\nAlle basse pressioni fisiologiche dell'atrio destro tale grafico costituisce la dimostrazione della legge di Frank-Starling: pi\u00f9 sangue sar\u00e0 entrato pi\u00f9 ne sar\u00e0 eiettato, garantendo l'equilibrio tra il precarico (ritorno venoso) e la gittata cardiaca.\nCambiamenti nella curva di funzione cardiaca.\nNel cuore umano tuttavia, fattori estrinseci come un aumento dell'attivit\u00e0 dei sistema simpatico, e una diminuzione del tono vagale portano ad un aumento della frequenza cardiaca e della contrattilit\u00e0 miocardica, ci\u00f2 altera la curva di funzione cardiaca, spostandola verso l'alto, permettendo al cuore di far fronte alla gittata cardiaca relativamente alla bassa pressione atriale destra. Otteniamo ci\u00f2 che \u00e8 nota come una famiglia di curve di funzione cardiaca, cos\u00ec se la frequenza cardiaca aumenta prima di raggiungere il plateau, la pressione atriale destra deve aumentare per allungare al massimo le fibre e ottenere l'effetto di Frank-Starling.\nIn vivo l'effetto simpatico all'interno del miocardio \u00e8 probabilmente pi\u00f9 evidente nel nodo senoatriale sino alle fibre del Purkinje, mentre il parasimpatico \u00e8 probabilmente meglio descritta da influenza del nervo vago e dei gangli spinali."}
{"id": "5225169", "revid": "767487", "url": "https://it.wikipedia.org/wiki?curid=5225169", "title": "Icon for Hire", "text": " Gli Icon for Hire sono un gruppo alternative rock statunitense, formatosi nel 2007 a Decatur, Illinois.\nStoria.\nPrimi anni (2007\u20132009).\nIl gruppo venne fondato da Ariel Bloomer e da Shawn Jump. Jump reclut\u00f2 alla batteria Adam Kronshagen, un suo vecchio amico con cui teneva delle jam session. Al gruppo si un\u00ec Joshua Davis nel novembre dello stesso anno. il gruppo scelse il proprio nome come un commento satirico sullo stato dell'industria musicale.\nIl gruppo cominci\u00f2 a suonare in club locali, davanti a familiari ed amici. Nei due anni successivi, il gruppo suon\u00f2 in vari locali del Midwest e pubblic\u00f2 due EP: \"Icon for Hire EP\" nel 2008 e \"The Grey EP\" nel 2009. Nel 2009, Davis lasci\u00f2 il gruppo.\nTooth &amp; Nail and \"Scripted\" (2009\u20132011).\nAlla fine del 2009, il gruppo venne contattato dalla Tooth &amp; Nail Records tramite Myspace. L'etichetta invi\u00f2 un rappresentante a un concerto del gruppo e nel 2010 ci fu la firma di un contratto con la casa discografica. Il gruppo entr\u00f2 in studio con i produttori Rob Hawkins e Aaron Sprinkle alla fine del 2010.\nIl 23 agosto successivo venne pubblicato \"Scripted\", che ottenne un ottimo responso, raggiungendo parte alta di molte classifiche della rivista Billboard: numero 7 nella Hard Rock Album, numero 5 nella Christian Albums, numero 16 nell'Alternative Albums, numero 22 nella Rock Albums e numero 95 nella Billboard 200. Nella prima settimana di lancio, l'album vendette pi\u00f9 di copie, stabilendo il record di vendite nella prima settimana di un album di debutto della Tooth &amp; Nail. Il gruppo ottenne un buon successo con il singolo \"Make a Move\", che raggiunse la 13\u00aa posizione nella Billboard Christian Rock Singles Chart.\nNel 2011, Josh Kincheloe entr\u00f2 a far parte del gruppo come bassista.\n\"Icon for Hire\" (2011\u2013presente).\nNel dicembre 2011, Ariel afferm\u00f2 che, nonostante il gruppo si fosse concentrato sul tour piuttosto che scrivere nuova musica, sentiva che il gruppo avrebbe composto delle demo di l\u00ec a poco. In varie interviste, rivel\u00f2 che il gruppo stava preparando del materiale per un secondo album e che l'intenzione era di creare un album pi\u00f9 aggressivo, con pi\u00f9 bubblegum pop e, possibilmente, elementi hip hop. Il 15 agosto 2013 venne pubblicato il singolo \"Cynics and Critics\", accompagnato da un lyric video, che preannunciava l'uscita del secondo album, \"Icon for Hire\", pubblicato il 15 ottobre 2013. L'album ricevette ottime critiche e raggiunse la 66\u00aa posizione nella Billboard 200.\nStile e influenze.\nIl sound del gruppo combina pop punk e elementi alternative metal con archi e musica elettronica. Jamie Maxwell di Cross Rhythms li ha descritti come un gruppo punk, ma nota che \u00abl'evidente influenza elettronica in alcuni dei loro brani \u00e8 una chiara allusione ai Linkin Park e alle altre forme del nu metal\u00bb. Nel descrivere il sound del gruppo, la cantante Ariel ha affermato che il gruppo \u00e8 \u00abprima di tutto solo un gruppo rock. \u00c8 l\u00ec che si trovano le nostre radici e i nostri cuori. Ma alcuni anni fa abbiamo iniziato a utilizzare synths e programmatori. Ci \u00e8 piaciuta la combinazione dei riff brutali con la divertente dolcezza della produzione pop sparsa sopra\u00bb.\nLe influenze citate dal gruppo includono gruppi come Linkin Park, Breaking Benjamin, Pantera, M\u00f6tley Cr\u00fce e Rage Against the Machine, assieme a gruppi pi\u00f9 orientati verso il pop e l'hip hop, tra cui Skrillex, The Black Eyed Peas, Dessa e Lady Gaga.\nConfronto con altri gruppi female fronted.\nIl sound del gruppo \u00e8 stato spesso paragonato ad altri gruppi con una cantante donna, in particolar modo con i Paramore. Nathaniel Schexnayder di Jesus Freak Hideout descrisse l'album di debutto del gruppo, \"Scripted\", come generico, affermando che il gruppo \u00abprende in prestito elementi da altri gruppi female fronted, come Flyleaf, Fireflight e Paramore in modo allarmante\u00bb. Ariel, riguardo a questi confronti, ha affermato che \u00abla combinazione di programmazione e pop, miscelato al sound rock commerciale\u00bb \u00e8 un elemento distintivo. \u00abNon abbiamo mai visto nessuno venire ai nostri concerti e confrontarci con altri gruppi\u00bb denotando come questa comparazione sia ingiusta e discriminatoria: \u00abMi distrugge come in molte altre realt\u00e0 sei altamente riconosciuto per le tue capacit\u00e0 ed educazione, ma nella musica, se sei una ragazza devi portare qualcosa di completamente differente in banco per avere un'opportunit\u00e0. Credo sia un po' sessista\u00bb.\nAffiliazione religiosa.\nCome molti artisti della Toth &amp; Nail records, anche gli Icon for Hire hanno una relazione complicata con il market della musica cristiana. Il gruppo non viene categorizzato come un gruppo cristiano, ma hanno testi puliti e positivi. Ariel ha affermato che non fanno musica per i cristiani ma per \u00absalvare il mondo\u00bb e cercano di discostarsi dall'identificarsi come parte dell'industria musicale cristiana, per evitare di allontanare i non cristiani dal loro messaggio. Nonostante questo, molti critici hanno identificato il gruppo come parte della scena musicale cristiana e hanno notato riferimenti alla fede cristiana nei testi. David Jeffries indic\u00f2 che \u00abgli ideali cristiani sono la forza trainante\u00bb dei testi in \"Scripted\", nonostante fosse consapevole che \u00absi pu\u00f2 guardare a questo album come una ribellione secolare contro i finti gruppi di scena e pu\u00f2 comunque emozionare l'atteggiamento del gruppo e il loro scopo\u00bb."}
{"id": "5225173", "revid": "287204", "url": "https://it.wikipedia.org/wiki?curid=5225173", "title": "Yahoo! Games", "text": "Yahoo! Games era un sito web di propriet\u00e0 di Yahoo! che permetteva agli utenti di Yahoo! di giocare con altri utenti o da soli. La maggior parte dei giochi sono stati chiusi il 31 marzo 2014. Yahoo ha annunciato che \"cambiamenti di sostegno alle tecnologie e maggiori requisiti di sicurezza per le nostre pagine web di Yahoo, hanno reso impossibile mantenere i giochi in esecuzione in modo sicuro\". Yahoo! ha poi annunciato che la sezione giochi sarebbe stata chiusa completamente il 13 maggio 2016.\nCaratteristiche.\nI giochi erano realizzati per lo pi\u00f9 utilizzando dei plugin per browser web (applet Java oppure Flash, ma c'erano anche giochi che richiedevano di essere installati. Molti dei giochi che richiedevano l'installazione contenevano all'interno TryMedia Adware (secondo McAfee SiteAdvisor). Yahoo Games includeva anche Yahoo Video Games che forniva notizie, anteprime e recensioni dei giochi disponibili o in arrivo - e in base ai giochi su richiesta di Yahoo! - forniva demo gratis e anche download gratuiti di giochi completi a pagamento per PC.\nIl sito disponeva anche di una funzione chiamata \"All Star\" per gli utenti, in cui un utente pu\u00f2 pagare per ottenere un username \"All Star\". Gli utenti \"All Star\" avevano privilegi particolari sul sito: potevano ad esempio disabilitare gli annunci pop-up.\nYahoo Games nasceva dall'acquisizione da parte di Yahoo! del sito ClassicGames.com (creato dall'imprenditore Joel Comm e dal programmatore Eron Jokipii) nel 1997. La sezione Yahoo Video Games era prima conosciuta come Games Domain, da quando Yahoo! ha acquisito il sito nel 2003. A partire da aprile 2011, Yahoo Games deteneva oltre 1.400 giochi, la maggior parte dei quali sono stati sviluppati esternamente.\nGiochi.\nGiochi da tavolo.\nGiocabile online (PO), Scaricabile (D), Mobile (M), Abilit\u00e0 (S)\nFino a marzo 2014, Yahoo Games includeva un server dedicato agli scacchi. Nel suo libro, \"The Chess Player's Bible: Illustrated Strategies for Staying Ahead of the Game\", (2004), James Eade ha consigliato Yahoo Chess come il migliore gioco di scacchi su Internet, scrivendo che \"l'azione vi si trova in tutti i tempi\".\nGiochi di carte.\nGiocabile online (PO), Scaricabile (D), Mobile (M), Abilit\u00e0 (S)\nAltri giochi.\nGiocabile online (PO), Scaricabile (D), Mobile (M), Abilit\u00e0 (S)"}
{"id": "5225194", "revid": "767487", "url": "https://it.wikipedia.org/wiki?curid=5225194", "title": "Walesa - L'uomo della speranza", "text": "Walesa - L'uomo della speranza (\"Wa\u0142\u0119sa. Cz\u0142owiek z nadziei\") \u00e8 un film del 2013 diretto da Andrzej Wajda."}
{"id": "5225196", "revid": "767487", "url": "https://it.wikipedia.org/wiki?curid=5225196", "title": "Cornelius Lucas", "text": " Al college gioc\u00f2 a football alla Kansas State University.\nCarriera professionistica.\nDetroit Lions.\nDopo non essere stato scelto nel Draft NFL 2014, Lucas firm\u00f2 coi Detroit Lions. Debutt\u00f2 come professionista subentrando nella sconfitta della settimana 2 contro i Carolina Panthers. Fu svincolato il 3 settembre 2017.\nLos Angeles Rams.\nIl 12 settembre 2017 Lucas firm\u00f2 con i Los Angeles Rams.\nChicago Bears.\nIl 23 gennaio 2019, Lucas firm\u00f2 con i Chicago Bears."}
{"id": "5225197", "revid": "767487", "url": "https://it.wikipedia.org/wiki?curid=5225197", "title": "Tatarak", "text": "Tatarak \u00e8 un film del 2009 diretto da Andrzej Wajda."}
{"id": "5225199", "revid": "767487", "url": "https://it.wikipedia.org/wiki?curid=5225199", "title": "Called Back (film 1914 Otto)", "text": "Called Back \u00e8 un cortometraggio muto del 1914, diretto da Henry Otto.\nProduzione.\nIl film fu prodotto dalla Balboa Amusement Producing Company. Venne girato a Long Beach, cittadina californiana dove la casa di produzione aveva la sua sede.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi nel maggio 1914."}
{"id": "5225202", "revid": "767487", "url": "https://it.wikipedia.org/wiki?curid=5225202", "title": "Pan Tadeusz (film 1999)", "text": "Pan Tadeusz \u00e8 un film del 1999 diretto da Andrzej Wajda."}
{"id": "5225208", "revid": "536103", "url": "https://it.wikipedia.org/wiki?curid=5225208", "title": "Aldo Ricci", "text": "Biografia.\nInfanzia e formazione.\nRicci \u00e8 nato a Firenze il 26 agosto 1943 da Pier Nicola, funzionario di una multinazionale farmaceutica con sede a Verona, e da Diana Baylon, artista fiorentina. In seguito alla separazione dei suoi genitori viene educato dalla nonna paterna, con una educazione improntata su valori antifascisti e \"liberal\". Si avvicina agli scritti di Sigmund Freud, Henry Miller, Jean Genet e soprattutto Louis-Ferdinand C\u00e9line, anche in risposta all'autoritarismo paterno. In terza media un basso voto in condotta gli comporta l'espulsione per un anno da tutte le scuole della repubblica italiana.\nA 17 anni si trasferisce a Firenze, in casa della madre e del suo compagno Giuseppe Baylon. In seguito si iscrive alla facolt\u00e0 di agraria dell'Universit\u00e0 degli studi di Firenze. All'inizio del secondo anno accademico, alla fine del 1965, si trasferisce a Trento, dove si iscrive all'universit\u00e0 presso il corso di laurea in sociologia e dove ha continuato a praticare il suo sport preferito, il paracadutismo.\nMovimento Studentesco Antiautoritario Trentino.\nRicci \u00e8 entrato a far parte del Movimento Studentesco ed \u00e8 stato particolarmente attivo durante l'esperimento dell'\"Universit\u00e0 Critica\": il suo contro-corso \"Psicanalisi e societ\u00e0 repressiva\" ha attirato in facolt\u00e0 Elvio Facchinelli, Franco Basaglia e Franco Fornari, e proprio quest'ultimo riconoscer\u00e0 il contributo del contro-corso di Ricci all'ingresso della psicanalisi come materia d'insegnamento nell'Universit\u00e0 italiana.\nRicci si \u00e8 laureato nel 1970 con una tesi sulle \"istituzioni totali\", consistente in una ricerca sociologica e fotografica sulle carceri italiane. Successivamente, con la collaborazione dell'ex detenuto Giulio Salierno, ha pubblicato \"Il carcere in Italia\", best seller Einaudi 1971, poi adottato come libro di testo in molti atenei italiani.\nAttivit\u00e0 multimediale.\nDopo una breve esperienza nel mondo del cinema, dove \u00e8 stato anche assistente alla regia di Mauro Bolognini, la Fondazione Agnelli ha finanziato una sua ricerca sociologica e fotografica sull'\"innovazione tecnotronica\" negli Stati Uniti d'America . Ricci ha rassegnato le dimissioni a met\u00e0 della ricerca, dopo aver previsto la frammentazione della videosfera, con il passaggio dal mono canale a centinaia di canali radio-televisivi, che negli anni seguenti avrebbe effettivamente trasformato il panorama radiotelevisivo italiano.\nA Milano San Felice, con altri due ex studenti di sociologia, ha avviato lo studio di progettazione e produzione di processi audiovisivi \"Intermedia 43\", con il quale ha realizzato la prima ricerca sociologica audiovisiva e il primo esperimento di televisione via cavo italiana, a Milano Due.\nNel 1976 Ricci ha partecipato all'\"Operazione Arcevia\", un progetto interdisciplinare e multimediale di riqualificazione della zona che ha coinvolto numerosi artisti di elevato livello in svariati settori (architettura, scultura, pittura, musica, regia), al quale ha contribuito con quattro progetti in multivision di arte ambientale. Il progetto \u00e8 stato poi presentato alla Biennale di Venezia nel settembre dello stesso anno.\nTrasferimento in Brasile.\nNel 1979, dopo aver rinunciato a una cattedra in sociologia, si trasferisce in Brasile, dove lavora come freelance collaborando a diverse pubblicazioni, tra le quali \"Panorama\", \"Prima comunicazione\", \"Frigidaire\", \"Chorus\", \"Quotidiani associati\" e \"Tic\" \"Rai - Radio Televisione Italiana\". Tra i suoi impegni pi\u00f9 significativi in terra brasiliana vi \u00e8 la collaborazione al \"Progetto Apoena - contro/spedizione per la decolonizzazione dell'Amazzonia\".\nCon Mauro Rostagno ha avviato il progetto \"My Way\", per la pubblicazione in edicola del pensiero di Bhagwan Shree Rajneesh.\nNel 1980 con le edizioni Gammalibri pubblica \"Fuori dai denti\", testo scritto nel 1968 a due mani da Renato Curcio e Mauro Rostagno quando erano studenti presso la facolt\u00e0 di sociologia dell'universit\u00e0 di Treno, con la prefazione di Giorgio Bocca e di cu i Ricci scrive una postfazione .\nRicci ha preso posizione contro la \"sacralizzazione\" del movimento del '68, riassunta nella pubblicazione di \"Contro il '68\", che riprende e completa le sue riflessioni esposte nella precedente pubblicazione \"I Giovani non sono Piante\".\nMorte di Rostagno e ritorno in Italia.\nIl 26 settembre 1988, mentre si trovava a Rio, Ricci ha ricevuto la notizia dell'omicidio dell'amico Mauro Rostagno. \u00c8 dunque tornato a Trapani, e il titolare di RTC lo ha invitato a prendere il posto dell'amico assassinato. Ricci ha accettato l'incarico e ha svolto una propria inchiesta sul delitto, soggiornando a Saman, comunit\u00e0 di recupero per tossicodipendenti co-fondata da Rostagno. Nel 1988 ha completato \"Il Tonto\", un romanzo-saggio sui retroscena del delitto Rostagno. A causa dei rifiuti opposti da numerose case editrici, il libro non \u00e8 stato per\u00f2 pubblicato fino al 2001, distribuito con difficolt\u00e0 e ritirato poco dopo a seguito del fallimento dell'editore. Il libro \u00e8 stato poi revisionato, eliminando la parte saggistica e con l'aggiunta di una prefazione di Marco Travaglio, ed \u00e8 stato presentato nel 2006 al Salone internazionale del libro di Torino con il titolo \"Brasile d'Inferno\".\nNel 1993 ha pubblicato \"Maria Vittoria\", un table book interdisciplinare e multimediale sull'attivit\u00e0 artistica della \"couturi\u00e8re\" Maria Vittoria Maresca. Tra il 1996 e il 1997 ha tenuto un corso di linguaggi multimediali presso la facolt\u00e0 di scienze politiche dell'Universit\u00e0 degli Studi di Firenze e successivamente ha tenuto un corso di comunicazione presso la \"Summer School\" di Acetona.\nIn quanto collezionista e curatore dell'archivio Diana Baylon, Ricci ha pubblicato il catalogo \"Baylon - Diana Baylon artista per il design\", per l'omonima mostra presso il Museo Internazionale delle Arti Applicate Oggi, in occasione del \"TorinoWorld Design Capital\" del 2008."}
{"id": "5225215", "revid": "470844", "url": "https://it.wikipedia.org/wiki?curid=5225215", "title": "Bulgari bessarabi", "text": "I bulgari bessarabi (in bulgaro: \"\u0431\u0435\u0441\u0430\u0440\u0430\u0431\u0441\u043a\u0438 \u0431\u044a\u043b\u0433\u0430\u0440\u0438\", in romeno: \"bulgari basarabeni\") sono una minoranza etnica e una minoranza linguistica della regione storica di Bessarabia, oggi divisa tra Ucraina (regione di Odessa) e Moldavia.\nStoria.\nI bulgari s'insediarono in Bessarabia tra la fine del XVIII e la prima met\u00e0 del XIX secolo. Nonostante ne sia stata attestata la presenza gi\u00e0 nel 1769, \u00e8 con i conflitti russo turchi del 1806-12 e 1828-29 che arriveranno in Bessarabia la maggioranza dei coloni bulgari. Nel corso delle due guerre infatti, molti bulgari avevano parteggiato per i russi, affini per lingua, tradizioni e religione rendendosi cos\u00ec invisi agli occhi delle autorit\u00e0 ottomane. Dalla parte orientale della Bulgaria inizi\u00f2 cos\u00ec una migrazione verso le terre della Bessarabia, rimaste semidisabitate dopo che i russi, che avevano conquistato questa regione nel 1812, ne avevano scacciato le popolazioni nogai che precedentemente le abitavano. Una volta insediatisi, i bulgari fondarono le loro citt\u00e0, come Bolhrad e Taraclia, all'interno delle quali realizzarono scuole e chiese bulgare. Nel 1856, con la firma del trattato di Parigi, l'unit\u00e0 territoriale della Bessarabia sud-occidentale venne spezzata: una parte dei villaggi bulgari rimase sotto l'autorit\u00e0 russa, mentre l'altra fin\u00ec sotto la giurisdizione del Principato di Moldavia. Nel 1878 tutta la Bessarabia torn\u00f2 sotto l'autorit\u00e0 russa e le politiche di russificazione nei confronti delle minoranze, ivi compresa quella bulgara, si fecero molto pi\u00f9 pesanti ed incisive. Nello stesso periodo gli intellettuali della comunit\u00e0 fecero ritorno nel Principato di Bulgaria che proprio in quell'anno aveva ottenuto l'indipendenza e stava costruendo le sue strutture statali. Tra il 1918 ed il 1940 la Bessarabia fu annessa al Regno di Romania che cerc\u00f2 di attuare una serie di politiche di rumenizzazione delle minoranze etniche. Dalla fine degli anni ottanta i bulgari bessarabi hanno ristabilito intensi collegamenti culturali con la Bulgaria, beneficiando di cooperazioni bilaterali in particolare tra quest'ultima e la Moldavia.\nNon sono per\u00f2 mancate polemiche e scontri tra i bulgari e i governi nazionali di Ucraina e Moldavia, specie in quest'ultima. Nel gennaio 1999 i bulgari di Taraclia, dove risiede circa la met\u00e0 dei bulgari moldavi, vot\u00f2 in un referendum istituito per protestare contro le proposte di modifica di confini amministrativi. I cambiamenti avrebbero abolito il distretto (in russo \"rajon\") di Taraclia, istituito in epoca sovietica, unendolo alla vicina contea di Cahul, per trasformare la popolazione bulgara da maggioranza locale assoluta (75%) a ristretta minoranza (16%). Il maggiore timore dei bulgari moldavi era di perdere i sussidi statali per i corsi di lingua bulgara, in seguito alla perdita del loro \"status\" di maggioranza locale. Il referendum, ritenuto illegale dalle autorit\u00e0 moldave, ottenne un plebiscito con il 92% dei voti contrari al cambiamento dei confini, segno che anche i moldavi etnici avevano sostenuto i loro connazionali di etnia bulgara.&lt;br&gt;\nTensioni e potenziali scontri furono evitati grazie alla mediazione della Bulgaria e dell'Ucraina (tramite i rappresentanti della propria minoranza bulgara), grazie alla quale il 22 ottobre 1999 il Parlamento moldavo, pur con forti tensioni tra partiti, vot\u00f2 per il mantenimento del distretto di Taraclia nei suoi confini storici. Il distretto di Taraclia non gode di nessuno statuto speciale, pur costituendo di fatto una regione a maggioranza bulgara in Moldavia.\nLocalizzazione e numero.\nUcraina.\nIl censimento ucraino del 2001 ha contato un totale di 204.600 bulgari in Ucraina. Essi si dividono in oltre 129.000 nel Budjak (appartenente alla regione di Odessa, nella parte meridionale del Paese), e 75.000 altrove, per lo pi\u00f9 in altre parti del sud dell'Ucraina, nelle regioni adiacenti a quella di Odessa.&lt;br&gt;I bulgari rappresentano la maggioranza del Distretto di Bolhrad (45.600 su 75.000 abitanti), pur essendo ampiamente rappresentati anche negli altri distretti. I bulgari rappresentano il 4% degli abitanti di Bilhorod-Dnestrovsky il che li rende la terza pi\u00f9 grande etnia della citt\u00e0.\nMoldavia.\nSecondo le pi\u00f9 recenti rilevazioni (2008), i bulgari bessarabi della moldavia sono 65.662, circa il 2% della popolazione moldava (esclusa la regione di Transnistria. Sono concentrati soprattutto nelle regioni meridionali, in particolare nel distretto di Taraclia.&lt;br&gt; Secondo il censimento del 2004, in Transnistria risiedono 13.679 Bulgari, quasi il 6% della popolazione totale.\nI Bulgari della Bessarabia rappresentano la maggioranza assoluta nella citt\u00e0 di Taraclia (78% della popolazione cittadina) e in altri otto comuni moldavi:\nLingua.\nIn Ucraina, il 64% dei bulgari etnici (130.944) parla il bulgaro come lingua madre, mentre il 30,3% (61.994) parla il russo come prima lingua. Il restante si divide tra madrelingue ucraini (5%) e altre lingue (0,5%).\nIn Moldavia, il 79% dei bulgari etnici (51.873) ha dichiarato il bulgaro propria lingua madre, e il 68% (44.650) ha dichiarato il russo come seconda lingua.\nPur con le dovute cautele (i dati si riferiscono al 2001 per l'Ucraina e al 2008 per la Moldavia), si pu\u00f2 affermare che tra i Bulgari della Bessarabia si trovano 182.817 bulgarofoni madrelingua. Il bulgaro \u00e8 quindi la lingua madre della maggioranza dei bulgari etnici bessarabi pari al 67,6% del totale. La percentuale \u00e8 maggiore se si considera chi parla bulgaro come lingua non materna."}
{"id": "5225232", "revid": "363629", "url": "https://it.wikipedia.org/wiki?curid=5225232", "title": "Georgy Butmi de Katzman", "text": ""}
{"id": "5225243", "revid": "767487", "url": "https://it.wikipedia.org/wiki?curid=5225243", "title": "Panna Nikt", "text": "Panna Nikt \u00e8 un film del 1996 diretto da Andrzej Wajda."}
{"id": "5225245", "revid": "767487", "url": "https://it.wikipedia.org/wiki?curid=5225245", "title": "La settimana santa", "text": "La settimana santa (\"Wielki tydzie\u0144\") \u00e8 un film del 1995 diretto da Andrzej Wajda."}
{"id": "5225246", "revid": "188402", "url": "https://it.wikipedia.org/wiki?curid=5225246", "title": "4 Your Love (album Moony)", "text": ""}
{"id": "5225247", "revid": "287204", "url": "https://it.wikipedia.org/wiki?curid=5225247", "title": "Portland Trail Blazers 2014-2015", "text": "La stagione 2014-15 dei Portland Trail Blazers fu la 45\u00aa nella NBA per la franchigia.\nI Portland Trail Blazers vinsero la \"Northwest Division\" della \"Western Conference\" con un record di 51-31. Nei play-off persero al primo turno con i Memphis Grizzlies (4-1).\nScelta draft.\nPortland per la prima volta dal 1999 non ha alcuna scelta al draft NBA."}
{"id": "5225251", "revid": "767487", "url": "https://it.wikipedia.org/wiki?curid=5225251", "title": "Nastasja", "text": "Nastasja (\"Nastazja\") \u00e8 un film del 1994 diretto da Andrzej Wajda."}
{"id": "5225252", "revid": "938", "url": "https://it.wikipedia.org/wiki?curid=5225252", "title": "Robert Sidney Foster", "text": "Carriera.\nEntr\u00f2 nel servizio amministrativo nel 1936 in Rhodesia del Nord. Rimase l\u00ec e in Nyasaland (oggi Malawi) fino al 1964, prima come cadetto fino al 1938, e poi come ufficiale distrettuale fino al 1940. Fu Maggiore Provinciale (1957-1960) prima di servire come Segretario al Ministero degli Affari Nativi (1960-1961), quando divenne segretario capo di Nyasaland, carica che ha ricoperto fino al 1963. \u00c8 stato vice governatore della Nyasaland (1963-1964).\nNel 1964 lasci\u00f2 l'Africa per le isole del Pacifico a divenne alto commissario del Pacifico occidentale. In questa veste, ha avuto la responsabilit\u00e0 generale per le colonie britanniche e protettorati nella regione, vale a dire le Isole Salomone, le Isole Gilbert ed Ellice (ora Kiribati e Tuvalu). Rimase Alto Commissario fino al dicembre 1968, quando divenne Governatore delle Figi. Quando Figi divenne indipendente il 10 ottobre 1970, ha assunto la nuova carica di governatore generale. Il suo ruolo non cambi\u00f2 molto. Si ritir\u00f2 il 13 gennaio 1973.\nMorte.\nFoster spos\u00f2 Madge Walker nel 1947. Mor\u00ec il 12 ottobre 2005."}
{"id": "5225254", "revid": "767487", "url": "https://it.wikipedia.org/wiki?curid=5225254", "title": "L'anello con l'aquila coronata", "text": "L'anello con l'aquila coronata (\"Pier\u015bcionek z or\u0142em w koronie\") \u00e8 un film del 1992 diretto da Andrzej Wajda."}
{"id": "5225271", "revid": "287204", "url": "https://it.wikipedia.org/wiki?curid=5225271", "title": "Death Letter", "text": "Death Letter, anche conosciuta come Death Letter Blues, \u00e8 un singolo del musicista delta blues Son House.\nCover.\nIl brano \u00e8 stato soggetto di molte cover tra le quali quella dei The White Stripes, inserita nell'album De Stijl e cantata ai Grammy Awards del 2004."}
{"id": "5225276", "revid": "729019", "url": "https://it.wikipedia.org/wiki?curid=5225276", "title": "Cesare Colizza", "text": "Fu militante attivo nel movimento repubblicano e combattente garibaldino, insieme al fratello Ugo. Mor\u00ec mentre combatteva come volontario nell'esercito serbo contro l'Austria-Ungheria, nelle prime settimane della prima guerra mondiale.\nBiografia.\nI primi anni e la formazione politica.\nDi famiglia benestante e conosciuta, si arruola volontario nel Regio esercito italiano nel 1903, un anno prima della chiamata alla leva militare della sua classe, viene assegnato al 13\u00ba reggimento artiglieria. Non supera la prova per diventare caporale, e viene congedato nel 1905. \nInizia una serie di viaggi: prima nella cittadina portuale di Paterson, nel New Jersey (1906), poi di nuovo in Nord America via Parigi (1910), quindi a New York nel 1911 e nel 1913.\nDi fede politica repubblicana, seguace del pensiero di Max Stirner, viene iniziato alla massoneria nel 1908 presso la loggia \"Concordia\" di Monte Compatri, obbediente al Grande Oriente d'Italia. Il 15 febbraio 1912 gli viene attribuita la qualifica di Compagno ed il 21 febbraio 1912 quella di Maestro.\nNello stesso anno 1912 parte con la legione garibaldina comandata da Ricciotti Garibaldi per la prima guerra balcanica, in sostegno della Grecia contro l'Impero ottomano. Combatte nella battaglia di Drisko il 9, 10 ed 11 dicembre 1912, e viene promosso al grado di capitano della legione garibaldina alla fine di quel mese.\nDue anni dopo, quando l'Austria-Ungheria invase la Serbia in conseguenza dell'attentato all'arciduca Francesco Ferdinando d'Asburgo-Este (28 giugno 1914), part\u00ec di nuovo con un pugno di garibaldini per difendere la giovane nazione slava dall'aggressione del potente impero asburgico. Sono sette volontari: Vincenzo Bucca, Cesare Colizza, il fratello maggiore Ugo, Francesco Conforti, Mario Corvisieri, Nicola Goretti ed Arturo Reali. Tre di loro provenivano da Marino, oltre a Cesare Colizza, il fratello Ugo ed il ventiquattrenne Arturo Reali. Cesare Colizza era il capo della comitiva.\nIl gruppo di garibaldini part\u00ec il 31 luglio 1914 da Bari ed arriv\u00f2 in Grecia, al porto del Pireo, il 3 agosto. Il 4 erano ad Atene: si presentarono alle autorit\u00e0 serbe, che fornirono loro un lasciapassare; rifiutarono anche il denaro che gli veniva offerto. Spiegheranno pi\u00f9 tardi al colonnello Ceda A. Popovich che loro vogliono combattere solo per ideale: \"\"i garibaldini consideravano loro dovere combattere al fianco del pi\u00f9 debole, la cui libert\u00e0 \u00e8 posta in pericolo\" [...]\".\nNonostante lo stesso Ricciotti Garibaldi sconsigli loro di proseguire, arrivano in Serbia il 10 agosto e si arruolano come soldati semplici nella bande di volontari dell'esercito serbo.\nSchierati sul fronte montenegrino, affrontarono gli austro-ungarici il 20 agosto 1914 sulle alture vicino Visegr\u00e1d, al confine con la Bosnia, nell'ambito della battaglia del Monte Zer, in una localit\u00e0 chiamata Babina Gora. In particolare il gruppo italiano tent\u00f2 un'avanzata approfittando di un momento di disorganizzazione dell'esercito asburgico, ma i sette restarono isolati in mezzo alle linee nemiche; nello scontro per disimpegnarsi dall'accerchiamento morirono Francesco Conforti, Vincenzo Bucca, Mario Corvisieri e Nicola Goretti, oltre a Cesare Colizza, che venne colpito mentre \"eretto in tutta la persona grida: Viva l'Italia!\". Ferito a morte, Cesare ordin\u00f2 al fratello Ugo e all'altro marinese, Arturo Reali, di lasciarlo l\u00ec e ritirarsi dietro le linee serbe. Pare che le sue ultime parole prima di morire siano state: \"Abbasso l'Austria\".\nIl suo cadavere, sepolto sul campo di battaglia, non \u00e8 stato pi\u00f9 ritrovato. \u00c8 ricordato tra i caduti su una lapide nel cimitero militare italiano di Belgrado.\nOnoranze e commemorazioni postume.\n\u00c8 stato insignito della Medaglia d'oro al valor militare nel 1917 da parte del governo serbo e della Croce al merito di guerra alla memoria nel 1938 da parte del governo italiano.\nA Marino a Cesare Colizza \u00e8 stata intitolata una strada nel quartiere Borgo Garibaldi (strada in cui lui abitava), e gli sono stati intitolati una lapide sulla parete dell'ex-Palazzo comunale in piazza Giacomo Matteotti (apposta il 29 luglio 1922); il cinema, finch\u00e9 \u00e8 stato aperto; e nel periodo fascista era a lui intitolato anche il locale Fascio di combattimento.\nNell'ambito delle ricorrenze per il centenario della prima guerra mondiale, a partire dal 2015, si sono moltiplicati gli studi e le commemorazioni dei sette \"eroi in camicia rossa\", soprattutto a cura dell'Associazione Nazionale Partigiani d'Italia. Il regista italo-serbo Nicola Lorencin ha realizzato un film documentario \"Sette della Drina, i sette morituri\", prodotto dalla Zastava Film con il sostegno del Governo serbo. "}
{"id": "5225278", "revid": "93556", "url": "https://it.wikipedia.org/wiki?curid=5225278", "title": "Detroit Pistons 2014-2015", "text": "La stagione 2014-15 dei Detroit Pistons fu la 66\u00aa nella NBA per la franchigia.\nI Detroit Pistons arrivarono quinti nella \"Central Division\" della \"Eastern Conference\" con un record di 30-52, non qualificandosi per i play-off."}
{"id": "5225280", "revid": "767487", "url": "https://it.wikipedia.org/wiki?curid=5225280", "title": "Abu al-Qasim Muhammad ibn Abbad", "text": "Appartenente alla famiglia araba degli Abbadidi, Muhammad fu un \"q\u0101\u1e0d\u012b\" (giudice) di Siviglia nei turbolenti anni della disgregazione del Califfato di Cordova. Divenne molto popolare fra la popolazione di Siviglia perch\u00e9 organizz\u00f2 la resistenza contro i mercenari berberi che, approfittando della frammentazione del Califfato di Cordova, iniziarono a darsi al saccheggio.\nNel 1023 venne nominato governatore di Siviglia dal califfo Ya\u1e25y\u0101 b. \u02bfAl\u012b, ma si rifiut\u00f2 di riconoscere califfi i successori di Ya\u1e25y\u0101, proclamandosi re indipendente della regione di Siviglia, governando con il titolo di \"\u1e25\u0101jib\" (ciambellano, Maestro di Palazzo), riconoscendo come califfo un impostore che si fingeva Hisham II ibn al-Hakam, che in realt\u00e0 era morto nel 1013. &lt;br&gt;\nAlla sua morte nel 1042, lasci\u00f2 un regno che, pur essendo ancora debole rispetto all'oramai decadente Califfato di Cordova, era pi\u00f9 forte rispetto agli altri regni (\"Ta\u02beifa\") di al-Andalus. Divenne un nemico di prim'ordine dei governanti Berberi come gli Ziridi della Ta'ifa di Granada e gli Aftasidi della Ta'ifa di Badajoz.\nMor\u00ec nel 1042 e gli succedette al trono il figlio Abbad II al-Mu'tadid."}
{"id": "5225281", "revid": "767487", "url": "https://it.wikipedia.org/wiki?curid=5225281", "title": "Per qualche panino in pi\u00f9", "text": "Per qualche panino in pi\u00f9 (\"Posse Cat\") \u00e8 un film del 1954 diretto da William Hanna e Joseph Barbera. \u00c8 l'ottantunesimo cortometraggio animato della serie \"Tom &amp; Jerry\". Distribuito negli USA il 30 gennaio del 1954, \u00e8 stato originariamente riconosciuto dal pubblico come sequel del corto di ambientazione western \"Texas Tom\", malgrado non avesse finora vinto un Academy Awards. Il titolo italiano dell'episodio, distribuito in Italia negli anni '80, si rif\u00e0 al film del 1965 \"Per qualche dollaro in pi\u00f9\".\nTrama.\nNel Far West Jerry ruba delle salsicce che Shack, il proprietario di Tom, ha appena cucinato, cos\u00ec l'uomo ordina a Tom di cacciare Jerry dal ranch, altrimenti non gli dar\u00e0 niente da mangiare. Il gatto cerca quindi di scacciare Jerry in ogni modo, ma quest'ultimo lo fa fallire, provocando l'ira di Shack. A un certo punto Jerry presenta un trattato di pace a Tom, secondo il quale quest'ultimo avrebbe fatto finta di cacciarlo dal ranch sparandogli dietro, ma che in seguito avrebbe diviso la ricompensa ottenuta da Shack con Jerry. Seguendo il suo piano, Tom viene ricompensato con una coscia di pollo e del pur\u00e8 di patate, ma non appena \u00e8 sul punto di mangiare si rifiuta di dare met\u00e0 del cibo a Jerry. Il topo lo punisce buttandogli il piatto in faccia e Tom decide di vendicarsi inseguendolo con un ferro rovente, con il quale finisce per\u00f2 per bruciare il fondoschiena di Shack. Quest'ultimo inferocito allontana Tom a forza di spari, mentre Jerry osserva la scena divertito mangiando una coscia di pollo.\nEdizione italiana.\nNell'edizione italiana Roberto Del Giudice traduce il foglio quando Tom lo legge, nel foglio si legge: \"In cambio della collaborazione con Jerry, io accetto di condividere con lui, tutti i miei pasti al 50%, firmato, Tom il gatto\", ma nell'edizione originale rimane muto. Per quanto a Franco Latini non doppia Tom, ma il cuoco Shack."}
{"id": "5225284", "revid": "990063", "url": "https://it.wikipedia.org/wiki?curid=5225284", "title": "Segmento ST", "text": "Il segmento ST unisce, nell'elettrocardiogramma, il complesso QRS e l'onda T e ha una durata da 80 a 120\u00a0ms.\nHa inizio nel punto J (incrocio tra il complesso QRS e il segmento ST) e termina all'inizio dell'onda T. Tuttavia, poich\u00e9 \u00e8 generalmente difficile determinare esattamente dove il segmento ST finisce e inizia l'onda T, il rapporto tra il segmento ST e l'onda T dovrebbe essere esaminato in contemporanea. La tipica durata del segmento ST \u00e8 solitamente intorno a 0,08\u00a0s (80\u00a0ms): in genere \u00e8 all'isoelettrica, cio\u00e8 a livello con l'intervallo PR e l'intervallo QT.\nIl segmento ST rappresenta il periodo in cui i ventricoli sono depolarizzati.\nMonitoraggio fetale.\nNell'elettrocardiografia fetale l'analisi del tratto ST pu\u00f2 permettere di identificare l'eventuale presenza di sofferenza fetale."}
{"id": "5225286", "revid": "128695", "url": "https://it.wikipedia.org/wiki?curid=5225286", "title": "Dodo Bundy", "text": ""}
{"id": "5225288", "revid": "767487", "url": "https://it.wikipedia.org/wiki?curid=5225288", "title": "The Squire's Mistake", "text": "The Squire's Mistake \u00e8 un cortometraggio muto del 1914. Il nome del regista non viene riportato nei credit del film.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio in una bobina - venne distribuito nelle sale USA il 6 gennaio 1914."}
{"id": "5225302", "revid": "1305772", "url": "https://it.wikipedia.org/wiki?curid=5225302", "title": "Kanellopoulos", "text": "Kanellopoulos, o Kanellopulos (gr. \u039a\u03b1\u03bd\u03b5\u03bb\u03bb\u03cc\u03c0\u03bf\u03c5\u03bb\u03bf\u03c2):"}
{"id": "5225303", "revid": "767487", "url": "https://it.wikipedia.org/wiki?curid=5225303", "title": "Life, Love and Liberty", "text": "Life, Love and Liberty \u00e8 un cortometraggio muto del 1913 diretto da Bertram Bracken.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio in due bobine - venne distribuito nelle sale USA il 12 dicembre 1913."}
{"id": "5225304", "revid": "287204", "url": "https://it.wikipedia.org/wiki?curid=5225304", "title": "Los Angeles Clippers 2014-2015", "text": "La stagione 2014-15 dei Los Angeles Clippers fu la 45\u00aa nella NBA per la franchigia.\nI Los Angeles Clippers arrivarono secondi nella \"Pacific Division\" della \"Western Conference\" con un record di 56-26. Nei play-off vinsero il primo turno con i San Antonio Spurs (4-3), perdendo poi la semifinale di conference con gli Houston Rockets (4-3)."}
{"id": "5225305", "revid": "729019", "url": "https://it.wikipedia.org/wiki?curid=5225305", "title": "Stazione di Caprareccia", "text": "La stazione di Caprareccia era una stazione ferroviaria posta lungo la ex linea ferroviaria a scartamento ridotto Spoleto-Norcia, in un'area montana nel territorio comunale di Spoleto. La denominazione dello scalo ricalca quella di una delle gallerie pi\u00f9 caratteristiche della tratta ferroviaria.\nStoria.\nLa stazione fu inaugurata insieme alla linea il 1\u00ba novembre 1926 e rimase attiva fino al 31 luglio 1968.\nStrutture e impianti.\nLa stazione era dotata di un fabbricato viaggiatori e due binari. Il sedime dei binari \u00e8 stato riattato a una pista ciclabile."}
{"id": "5225308", "revid": "729019", "url": "https://it.wikipedia.org/wiki?curid=5225308", "title": "Stazione di Piedipaterno-Vallo di Nera", "text": "La stazione di Piedipaterno-Vallo di Nera \u00e8 stata una stazione ferroviaria posta lungo la ex linea ferroviaria a scartamento ridotto Spoleto-Norcia, nei presi della frazione Piedipaterno, a servizio del territorio comunale di Vallo di Nera.\nStrutture e impianti.\nLa stazione era dotata di un fabbricato viaggiatori, una sottostazione elettrica e due binari. Sopravvivono il fabbricato viaggiatori e l'edificio della sottostazione elettrica. Il sedime dei binari \u00e8 stato smantellato e riattato a pista ciclabile."}
{"id": "5225310", "revid": "729019", "url": "https://it.wikipedia.org/wiki?curid=5225310", "title": "Stazione di Borgo-Cerreto-Sellano", "text": "La stazione di Borgo Cerreto-Sellano \u00e8 stata una stazione ferroviaria posta lungo la ex linea ferroviaria a scartamento ridotto Spoleto-Norcia, in localit\u00e0 Borgo Cerreto, a servizio dei comuni di Cerreto di Spoleto e di Sellano.\nStoria.\nLa stazione fu inaugurata insieme alla linea il 1\u00ba novembre 1926 e rimase attiva fino al 31 luglio 1968.\nStrutture e impianti.\nLa stazione era dotata di un fabbricato viaggiatori e due binari. Nel 2016 dell'infrastruttura sopravvive solo il fabbricato viaggiatori (adibito ad abitazione privata). Il sedime dei binari \u00e8 stato smantellato, e trasformato in pista ciclabile."}
{"id": "5225311", "revid": "767487", "url": "https://it.wikipedia.org/wiki?curid=5225311", "title": "L'amico pubblico n\u00ba 1", "text": "L'amico pubblico n\u00ba 1 (\"Too Hot to Handle\") \u00e8 un film del 1938 diretto da Jack Conway.\nTrama.\nL'aviatrice Alma Harding \u00e8 coinvolta dal cineoperatore Bill Dennis in un finto documentario le cui riprese vengono per\u00f2 effettuate da Chris Hunter, un collega rivale di Bill al servizio\ndi una casa di produzione concorrente. Quando la truffa viene scoperta a causa di alcune scene rivelatrici che dovevano essere tagliate e che sono state invece montate per errore, l'immagine pubblica di Alma ne risente in modo assai grave. Chris e Bill, decisi a riabilitarla, si mettono allora d'accordo per organizzare il salvataggio del fratello di Alma, da mesi disperso nella Guyana Olandese.\nProduzione.\nIl film venne prodotto dalla Metro-Goldwyn-Mayer.\nLuoghi delle riprese.\nLe scene della giungla e del fiume vennero girate a Tottiekampu, nella Guyana Olandese.\nColonna sonora.\nTra le musiche \u00e8 presente \"Sobre las olas\" di Juventino Rosas.\nDistribuzione.\nDistribuito nelle sale statunitensi il 16 settembre 1938; in Italia venne distribuito dalla Titanus nell'aprile del 1949."}
{"id": "5225312", "revid": "741067", "url": "https://it.wikipedia.org/wiki?curid=5225312", "title": "L'amico pubblico n\u00b0 1", "text": ""}
{"id": "5225313", "revid": "741067", "url": "https://it.wikipedia.org/wiki?curid=5225313", "title": "L'amico pubblico n. 1", "text": ""}
{"id": "5225314", "revid": "729019", "url": "https://it.wikipedia.org/wiki?curid=5225314", "title": "Stazione di Triponzo-Visso", "text": "La stazione di Triponzo-Visso \u00e8 stata una stazione ferroviaria posta lungo la ex linea ferroviaria a scartamento ridotto Spoleto-Norcia, nei pressi della frazione Triponzo, nel territorio di Cerreto di Spoleto. Ad essa afferivano anche i viaggiatori in arrivo e in partenza per il comune marchigiano di Visso.\nStoria.\nLa stazione fu inaugurata insieme alla linea il 1\u00ba novembre 1926 e rimase attiva fino al 31 luglio 1968.\nStrutture e impianti.\nLa stazione era dotata di un fabbricato viaggiatori e due binari. Dell'infrastruttura sopravvive solo il fabbricato viaggiatori. Il sedime dei binari \u00e8 stato smantellato e riattato a una pista ciclabile."}
{"id": "5225315", "revid": "659058", "url": "https://it.wikipedia.org/wiki?curid=5225315", "title": "UnipolSai Bologna", "text": ""}
{"id": "5225316", "revid": "729019", "url": "https://it.wikipedia.org/wiki?curid=5225316", "title": "Stazione di Cascia-Serravalle", "text": "La stazione di Cascia-Serravalle \u00e8 stata una stazione ferroviaria posta lungo la ex linea ferroviaria a scartamento ridotto Spoleto-Norcia, a servizio del territorio comunale di Cascia, e della frazione nursina di Serravalle.\nStoria.\nLa stazione fu inaugurata insieme alla linea il 1\u00ba novembre 1926 e rimase attiva fino al 31 luglio 1968."}
{"id": "5225340", "revid": "1543377", "url": "https://it.wikipedia.org/wiki?curid=5225340", "title": "Yahoo! Auctions", "text": "Yahoo! Auctions \u00e8 un servizio lanciato da Yahoo! nel 1998 per competere con eBay.\nAttualmente il servizio \u00e8 attivo solo in Hong Kong, Taiwan e Giappone; Yahoo! ha interrotto il servizio in Stati Uniti, Canada, Singapore, Regno Unito e Irlanda. Negli Stati Uniti e in Canada il sito \u00e8 stato chiuso il 16 giugno 2007. A Singapore il sito \u00e8 stato chiuso il 22 settembre 2008. Nel Regno Unito e in Irlanda \u00e8 stato chiuso il 28 giugno 2002. Durante l'arresto del servizio in Regno Unito e in Irlanda, Yahoo! ha preso l'insolita iniziativa di avallare il suo principale rivale di aste, eBay, come loro servizio \"preferito\".\nYahoo! Auctions era preferito da alcuni venditori per la sua politica di non pagare le tasse \u2014 dato che tutti i soldi entravano con la pubblicit\u00e0. Gli utenti di Singapore hanno scelto di rifuggire su eBay dopo la chiusura di Yahoo! Auctions in Singapore, affermando che le tasse erano alte ed era un sito web ingombro.\nSOLD.com.au.\nNell'aprile 2001, Yahoo! acquist\u00f2 \"SOLD.com.au\", un importante concorrente di eBay in Australia. Al sito gli fu dato un nuovo indirizzo all'interno del dominio yahoo.com. Nell'agosto 2003, Yahoo! annunci\u00f2 che il sito sarebbe stato chiuso e gli utenti sarebbero stati diretti su eBay.\nYahoo! Wallet.\nYahoo! Wallet \u00e8 un concorrente meno conosciuto di PayPal. Yahoo! Wallet \u00e8 stato progettato per l'utilizzo in siti web di propriet\u00e0 di Yahoo! come Yahoo! Music e Yahoo! Auctions. Allo stesso modo, i nuovi utenti di Auctions sono tenuti a confermare la loro identit\u00e0 entrando nel loro numero di carta di credito in Wallet. Il servizio \u00e8 ancora in funzione.\n \u00e8 un servizio simile per pagare le aste giapponesi usando entrambi i conti bancari presso alcune banche giapponesi, o una carta di credito emessa da una banca giapponese. Per poter utilizzare una carta di credito, la banca deve registrare il tuo nome scritto in katakana, che blocca in modo efficace l'uso di tutte le carte non giapponesi."}
{"id": "5225341", "revid": "6923", "url": "https://it.wikipedia.org/wiki?curid=5225341", "title": "Rev (formato di file)", "text": "REV \u00e8 un formato di file che permette di riparare parti di archivi che si possono essere danneggiati nel download o in altro modo. In sostanza, aprendo un file .rev sito nella stessa directory dell'archivio, esso provveder\u00e0 a ripararne le parti danneggiate.\nCreazione.\nDurante la creazione di un archivio multiplo, si possono spuntare le opzioni \"Verifica integrit\u00e0 archivio\" e \"Inserisci le informazioni per il recupero\". Dopodich\u00e9, si pu\u00f2 selezionare il numero di volumi di ripristino (appunto i file .rev), considerando il fatto che un solo file .rev sar\u00e0 in grado di ripristinare un solo file RAR. I file .rev vengono numerati e occupano in memoria lo stesso spazio di una singola parte dell'archivio. Non ci sono limiti di numero di parti nella creazione di un archivio, ma superate le 255 suddivisioni non sar\u00e0 possibile creare i file .rev associati, dunque occorrer\u00e0 dimensionare i pacchetti in modo tale da ottenerne un numero inferiore.\nUtilizzo.\nAvviando i file .rev relativi all'archivio selezionato nella stessa directory dell'archivio stesso, verr\u00e0 effettuato un controllo di integrit\u00e0 e poi verranno ricostruite le parti mancanti (se il numero di parti mancanti non supera il numero dei volumi di ripristino). Nonostante i volumi di ripristino siano numerati, non per forza essi devono ripristinare la parte di archivio corrispondente. Ad esempio, avendo i file .rev \"parte1, parte2 e parte3\" e mancando dall'archivio le parti \"8,36,41\" esse verranno correttamente ripristinate."}
{"id": "5225342", "revid": "991694", "url": "https://it.wikipedia.org/wiki?curid=5225342", "title": "Rev (file)", "text": ""}
{"id": "5225343", "revid": "287204", "url": "https://it.wikipedia.org/wiki?curid=5225343", "title": "Stephane Chambon", "text": ""}
{"id": "5225344", "revid": "125940776", "url": "https://it.wikipedia.org/wiki?curid=5225344", "title": "MAPPA (azienda)", "text": " \u00e8 uno studio di animazione giapponese fondato il 14 giugno 2011 da Masao Maruyama, gi\u00e0 fondatore e produttore dello studio Madhouse. Ha sede a Suginami, quartiere speciale di Tokyo.\nStoria.\nLo studio \u00e8 stato fondato il 14 giugno 2011 da Masao Maruyama, gi\u00e0 fondatore e produttore dello studio Madhouse, all'et\u00e0 di 70 anni. Murayama \u00e8 stato il primo direttore rappresentativo dell'azienda con l'obiettivo iniziale di produrre \"In questo angolo di mondo\" di Sunao Katabuchi. A causa delle difficolt\u00e0 finanziarie riscontrate a Madhouse, Murayama e Katabuchi fondarono MAPPA nella speranza di produrre il film; tuttavia, nonostante il trasferimento degli studi, il film ha avuto molti problemi di produzione ed \u00e8 stato distribuito 5 anni dopo rispetto al previsto. Maruyama inizi\u00f2 a lavorare con Katabuchi per il film nel 2010 durante l'era di Madhouse, ma per avviare la produzione ci sono voluti tre anni a causa di difficolt\u00e0 nel trovare fondi.\nNell'aprile 2016, Maruyama ha rassegnato le dimissioni da CEO dello studio ed \u00e8 diventato presidente. Il produttore dello studio Manabu Otsuka, un ex dipendente dello Studio 4\u00b0C, \u00e8 diventato CEO dopo la partenza ufficiale di Murayama."}
{"id": "5225357", "revid": "125400947", "url": "https://it.wikipedia.org/wiki?curid=5225357", "title": "Giuseppe Picciola", "text": "Biografia.\nNato a Parenzo nell'allora Istria asburgica, di idee irredentiste venne per questo perseguitato dagli austriaci e nel 1878 and\u00f2 esule a Pisa dove all'universit\u00e0 si laure\u00f2 in letteratura italiana.\nNel 1882 l'irredentista triestino Guglielmo Oberdan confid\u00f2 a lui e a Salomone Morpurgo di essere l'organizzatore dell'attentato a Trieste per uccidere l'arciduca Carlo Ludovico, fratello dell'imperatore Francesco Giuseppe.\nEra estimatore e amico di Giosu\u00e8 Carducci e amava il suo patriottismo.\nSpos\u00f2 nel 1891 Beatrice \"Bice\" Vaccaj, figlia del deputato e sindaco di Pesaro Giuseppe Vaccaj (1836-1912), da quel momento rimase sempre legato alla citt\u00e0 marchigiana e fu anche presidente della sezione locale della Societ\u00e0 Dante Alighieri.\nIl 16 agosto 1896 pronunci\u00f2 il discorso di inaugurazione ufficiale per l'inaugurazione del monumento a Terenzio Mamiani opera di Ettore Ferrari.\nInsegn\u00f2 nelle scuole di Pesaro, fu poi preside del Liceo-Ginnasio di Pesaro, poi di quello di Ancona e nel 1909 divenne preside al Liceo \"Galileo Galilei\" di Firenze.\nMor\u00ec a Firenze nel 1912 a 52 anni; venne sepolto a Umago, non lontano da Parenzo, dove riposa tuttora.\nA Pesaro sono state dedicate al Picciola una scuola media (ora dedicata a don Gianfranco Gaudiano) e una via."}
{"id": "5225359", "revid": "599013", "url": "https://it.wikipedia.org/wiki?curid=5225359", "title": "Avventure nell'antica Roma", "text": "Avventure nell'antica Roma (\"The Roman Mysteries\") \u00e8 una serie di romanzi per ragazzi scritti da Caroline Lawrence ed ambientati nell'antica Roma.\nTrasposizione.\nDai romanzi della serie \u00e8 stata tratta una serie televisiva intitolata \"Misteri di Roma\"."}
{"id": "5225362", "revid": "767487", "url": "https://it.wikipedia.org/wiki?curid=5225362", "title": "The Impostor (film 1912 Lubin)", "text": "The Impostor \u00e8 un cortometraggio muto del 1912. Il nome del regista non viene riportato nei credit del film.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio in una bobina - venne distribuito nelle sale statunitensi il 3 febbraio 1912."}
{"id": "5225365", "revid": "767487", "url": "https://it.wikipedia.org/wiki?curid=5225365", "title": "Gli ammutinati di Sing Sing", "text": "Gli ammutinati di Sing Sing (\"Within These Walls\") \u00e8 un film del 1945 diretto da H. Bruce Humberstone.\nTrama.\nMichael Howland \u00e8 un severo giudice penale al quale viene assegnato il controllo di un caotico carcere, dove impone un rigido regime di disciplina sui detenuti. Egli \u00e8 altrettanto rigido e duro con i suoi due figli, Tommie e Anne. Tuttavia Tommie viene arrestato e finisce proprio nel carcere amministrato da suo padre.\nProduzione.\nIl film, prodotto dalla Twentieth Century Fox Film Corporation con il titolo di lavorazione \"This Is the Law\", venne girato in bianco e nero con il sistema sonoro Western Electric Mirrophonic Recording.\nLe riprese, iniziate il 21 febbraio, durarono fino al 29 marzo 1945.\nDistribuzione.\nIl film venne distribuito nelle sale statunitensi nel luglio 1945, dopo la prima tenutasi a New York il 13 luglio; in Italia venne distribuito nel 1950 e nel 1964."}
{"id": "5225366", "revid": "2091899", "url": "https://it.wikipedia.org/wiki?curid=5225366", "title": "From the Very Depths", "text": "From the Very Depths \u00e8 il quattordicesimo album in studio del gruppo musicale britannico Venom, pubblicato il 26 gennaio 2015 dalla Spinefarm Records.\nRiguardo all'album, il chitarrista Rage dichiara in un'intervista a LongLiveRockNRoll.it:\u201cLa copertina e il titolo dell\u2019album sono una specie di concept iniziato con \u2018Fallen Angels\u2019 e che proseguiremo sicuramente anche con il prossimo disco. Gli angeli cacciati dal paradiso e confinati all\u2019inferno riemergono dagli abissi per spargere il male su tutta la Terra. La stregoneria \u00e8 solo una parte del male che si \u00e8 manifestato sinora nel mondo. Per quel che concerne il titolo dell\u2019album semplicemente ci \u00e8 sembrata una cosa molto \u2018cool\u2019 riprendere le parole dello storico intro da sempre usato nei concerti della band. Cosa vorrebbero le legioni dei nostri fans come titolo del disco? Ci domandavamo. Sicuramente qualcosa di molto forte, che faccia capir loro che i Venom sono sempre quelli di una volta! Cos\u00ec abbiamo optato per \u2018From the Very Depths\u2019 con demoni che emergono dagli inferi, pentagrammi e tutto quello che da sempre rappresenta la storia della band.Tutto qui, semplicemente!\u201d"}
{"id": "5225373", "revid": "34862", "url": "https://it.wikipedia.org/wiki?curid=5225373", "title": "Dinamo Moskva (pallanuoto)", "text": ""}
{"id": "5225383", "revid": "633110", "url": "https://it.wikipedia.org/wiki?curid=5225383", "title": "Dreyse M1907", "text": "La Dreyse Modell 1907 era una pistola semiautomatica della Germania imperiale, progettata da Louis Schmeisser. La pistola deve il nome a Johann Nikolaus von Dreyse, l'inventore del fucile Dreyse. Infatti Waffenfabrik von Dreyse era stata acquisita nel 1901 dalla Rheinische Metallwaren &amp; Maschinenfabrik di S\u00f6mmerda, le cui pistole continuarono ad essere commercializzate con il nome di Dreyse.\nStoria.\nLa \"M1907\" fu progettata da Louis Schmeisser (che in precedenza aveva lavorato con Theodor Bergmann sul MP 18) tra il 1905 ed il 1906 e fu immessa sul mercato nel 1907 inoltrato. La stessa azienda produsse anche una versione tascabile in calibro 6,35\u00a0mm, anche questa denominata Dreyse M1907 (Vest Pocket Pistol). Nel 1912 entr\u00f2 invece in produzione la Dreyse M1912 in calibro 9 mm Parabellum, marcata RM &amp; M Dreyse.\nIl progetto della \"Dreyse\" fu fortemente influenzato dalla FN M1900 di John Browning. Nonostante la M1900 avesse la molla sulla canna invece che concentrica, simili erano la forma generale, l'angolo dell'impugnatura, il pulsante di sgancio del caricatore, la posizione della sicura manuale e l'otturatore.\nTecnica.\nLa pistola ed i suoi derivati (Dreyse M1907 Pocket Pistol, Dreyse M1912 Parabellum) erano basati su una semplice azione a massa battente, bench\u00e9 di design inusuale. La prima versione, in 7,65\u00a0mm, era la pi\u00f9 inusuale. La maggior parte del carrello si protendeva sulla canna, con un tratto sporgente verso il basso dietro la camera di scoppio a fungere da otturatore. L'otturatore era racchiuso tra due cartelle sporgenti superiormente al castello, unite da un ponte portante la tacca di mira. La molla di recupero era inserita intorno alla canna, trattenuta da un collare solidale con il carrello tramite un dente sulla parte inferiore di quest'ultimo; successivamente questo sistema venne modificato, con un dente sporgente dal collare che ingaggiava una fresatura sulla parte inferiore del carrello. Il percussore aveva una coda che, quando armato, protrudeva dalla parte posteriore dell'otturatore. Tutta la parte superiore del castello ed il carrello potevano essere ribaltati in avanti sull'impugnatura, ruotando su un perno posto davanti al ponticello del grilletto.\nLe prime pistole erano marcate 'DREYSE Rheinische Metallwaren- &amp; Maschinenfabrik ABT. SOMMERDA' sul lato sinistro del castello, con il monogramma 'RMF' sulle guancette. Le armi successive erano solitamente marcate 'DREYSE RHEINMETALL ABT. SOMMERDA'. Alcune prodotte nel 1914 mancano del marchio 'DREYSE'. I lotti per le forze di polizia avevano solitamente marche dedicate, come la 'K. S. Gend.' della Reale Gendarmeria Sassone (\"K\u00f6niglich S\u00e4chsische Gendarmerie\").\nImpiego operativo.\nI principali utilizzatori furono gli ufficiali dell'Imperial regio Esercito austro-ungarico durante la prima guerra mondiale. Nello stesso conflitto la \"Dreyse\" fu in dotazione anche agli ufficiali dell'Esercito imperiale tedesco. Gli esemplari usati da quest'ultimo sono riconoscibili per la marca di prova sopra la finestra di espulsione sulla destra oltre alla normale marca di prova commerciale (una N coronata) sul lato sinistro del castello.\nLa pistola trov\u00f2 largo utilizzo anche nella Wehrmacht durante la seconda guerra mondiale, specialmente tra gli ufficiali. Verso la fine della guerra molti esemplari furono assegnati ai Volksgrenadier ed al Volkssturm, a questi ultimi solitamente in fondine di finto cuoio in cartone pressato a causa della mancanza di materie prime.\nAlcune migliaia di pistole furono acquistate dalle forze armate cecoslovacche nel 1921 e nel 1922, ma furono ritirate dal servizio gi\u00e0 nel 1923 per non meglio specificati incidenti.\nNel 1912 la Guardia svizzera pontificia acquist\u00f2 30 di queste pistole per i suoi ufficiali e sottufficiali. Queste sono rimaste in servizio fino al 1990, quando sono state rimpiazzate dalle SIG-Sauer P225.\nDurante la seconda guerra mondiale molte \"M1907\" giunsero alla resistenza norvegese. Molte furono trovate, insieme a Sten artigianali e radio illegali, murate nelle case di partigiani e simpatizzanti.\nNella cultura di massa.\nUna \"Dreyse M1907\" appariva nelle prime versioni del gioco da tavolo Cluedo, erroneamente definito revolver.\nLa pistola era usata, nel film del 1933 \"Il testamento del dottor Mabuse\" di Fritz Lang, dall'ex detective Hofmeister ed era l'arma preferita dall'assassino Hardy, con la quale uccise il Dr. Kramm."}
{"id": "5225393", "revid": "345405", "url": "https://it.wikipedia.org/wiki?curid=5225393", "title": "Militari in ferma prefissata", "text": ""}
{"id": "5225394", "revid": "85728", "url": "https://it.wikipedia.org/wiki?curid=5225394", "title": "Episodi di New Tricks - Nuove tracce per vecchie volpi (terza stagione)", "text": "La terza stagione di New Tricks - Nuove tracce per vecchie volpi \u00e8 composta da 8 episodi. In Italia viene trasmessa su Giallo, canale 38 del digitale terrestre."}
{"id": "5225395", "revid": "22356", "url": "https://it.wikipedia.org/wiki?curid=5225395", "title": "Aetosaurus ferratus", "text": ""}
{"id": "5225396", "revid": "339392", "url": "https://it.wikipedia.org/wiki?curid=5225396", "title": "Amore di zingara (film 1947)", "text": ""}
{"id": "5225397", "revid": "741067", "url": "https://it.wikipedia.org/wiki?curid=5225397", "title": "Passione di zingara (film 1947)", "text": ""}
{"id": "5225398", "revid": "1318658", "url": "https://it.wikipedia.org/wiki?curid=5225398", "title": "Torrente Bonamico", "text": "Il torrente Buonamico (o Bonamico) \u00e8 un torrente della Calabria che nasce nel cuore dell'Aspromonte e sfocia nel mare Ionio, dopo aver attraversato il territorio dei comuni di San Luca, Casignana, Bianco e Bovalino.\nIl torrente in inverno si ingrossa a causa delle piogge, incutendo alla popolazione locale un timore derivante soprattutto dalle alluvioni che hanno visto il Bonamico protagonista.\n2\u00aa Guerra Mondiale: morte di Giuseppe Cenni.\nDurante la Seconda guerra mondiale il cielo dell\u2019Aspromonte fu protagonista, il 4 settembre 1943, di uno scontro drammatico tra i piloti italiani della Regia Aeronautica e quelli Alleati e che vide l\u2019epilogo a San Luca. L\u2019armistizio era stato firmato il giorno prima ma fino all\u20198 settembre non verr\u00e0 reso noto. I piloti del 5\u00ba Stormo Tuffatori, guidati dal giovanissimo e leggendario asso Giuseppe Cenni, dopo aver sganciato il loro carico bellico contro i mezzi Alleati, che stavano invadendo la Calabria, furono intercettati dai velocissimi caccia Spitfire. Il Comandante Cenni, che era solito restare dietro, in copertura dei suoi uomini, fu attaccato da 5 caccia: cerc\u00f2 di trovare scampo a volo radente sull'Aspromonte ma fu sopraffatto dal numero. Il suo Re.2002 si schiant\u00f2 sul letto del torrente Bonamico nel Comune di San Luca. Cenni aveva solo 28 anni e sul petto una Medaglia d'Oro e 6 d'argento al Valor Militare, Croce di Ferro tedesca di 2\u00aa classe e 2 promozioni per merito di guerra.\nI resti del corpo di Cenni verranno raccolti e resteranno sepolti presso il cimitero di San Luca per molti anni fino a quando, circa nel \u201948, saranno traslati presso il cimitero di Parma. Dal 1996 un monumento sul lungomare di Reggio Calabria ricorda il sacrificio del Comandante Cenni e quel 4 settembre 1943."}
{"id": "5225401", "revid": "110157", "url": "https://it.wikipedia.org/wiki?curid=5225401", "title": "Punch Line", "text": " \u00e8 una serie televisiva anime prodotta da MAPPA per la regia di Yutaka Uemura, trasmessa in Giappone nel contenitore noitaminA della Fuji TV tra il 9 aprile e il 25 giugno 2015. La storia segue le vicende di Y\u016bta Iritatsu, un ragazzo il cui spirito viene separato dal proprio corpo. Il titolo \u00e8 un gioco di parole basato sul termine \"panty line\" (lett. \"linea di collant\"), che in giapponese viene pronunciato allo stesso modo. Un videogioco basato sulla serie \u00e8 stato pubblicato nel 2016, mentre un adattamento manga a cura di Ginichi, ambientato dopo gli eventi dell'anime, ha iniziato la serializzazione sul \"Dengeki G's Comic\" della ASCII Media Works il 30 settembre 2015.\nTrama.\nY\u016bta Iridatsu \u00e8 uno degli inquilini del Koraikan, una pensione dove vivono soltanto altre quattro ragazze di nome Mikatan, Ito, Meika e Rabura. Un giorno per\u00f2 Y\u016bta, in seguito al dirottamento di un autobus, si ritrova catapultato fuori dal suo stesso corpo, diventando quindi a tutti gli effetti uno spirito. Guidato dal gatto Chiranosuke, Y\u016bta scopre che per tornare alla normalit\u00e0 dovr\u00e0 trovare il libro Nandala Gandala, ma che prima di fare ci\u00f2 dovr\u00e0 proteggere le sue coinquiline da varie circostanze. Come se non bastasse, finch\u00e9 sar\u00e0 uno spirito Y\u016bta dovr\u00e0 stare pure attento a non vedere due o pi\u00f9 mutandine di fila, pena per qualche motivo la distruzione della Terra a causa di una meteora.\nMedia.\nAnime.\nLa serie televisiva anime, prodotta dalla MAPPA e diretta da Yutaka Uemura, \u00e8 andata in onda dal 9 aprile al 25 giugno 2015. Il soggetto \u00e8 stato scritto da K\u014dtar\u014d Uchikoshi, mentre il character design \u00e8 stato sviluppato da Sh\u014dta Iwasaki. In America del Nord i diritti sono stati acquistati dalla Sentai Filmworks, mentre in varie parti del mondo, tra cui l'Italia, gli episodi sono stati trasmessi in streaming, in contemporanea col Giappone, da Crunchyroll.\nPubblicazioni.\nGli episodi di \"Punch Line\" sono stati raccolti in sei volumi BD/DVD che sono stati distribuiti in Giappone per il mercato home video tra il 22 luglio e il 23 dicembre 2015.\nColonna sonora.\nLa colonna sonora della serie, pubblicata in data 24 giugno 2015, \u00e8 stata composta da Tetsuya Komuro, il quale \u00e8 stato scelto appositamente dallo staff per la forte connessione dell'anime con la musica. Le sigle di apertura e chiusura sono rispettivamente \"Punch Line!\" dei Shokotan Denpagumi e delle Ayumikurikamaki.\nVideogioco.\nUn videogioco basato sulla serie, scritto da Uchikoshi e rivelato sulla rivista \"Famits\u016b\" nel 2015, \u00e8 stato pubblicato per PlayStation 4 e PlayStation Vita il 28 aprile 2016. Il gameplay \u00e8 caratterizzato da pi\u00f9 finali, tutti diversi rispetto a quello dell'anime."}
{"id": "5225405", "revid": "287204", "url": "https://it.wikipedia.org/wiki?curid=5225405", "title": "My Funny Friend and Me", "text": "My Funny Friend and Me \u00e8 una canzone del cantautore britannico Sting, realizzata per la colonna sonora del 40\u00ba lungometraggio Disney \"Le follie dell'imperatore\" (2000). Il pezzo \u00e8 stato composto da Sting insieme al musicista David Hartley, con cui il cantante aveva gi\u00e0 collaborato nell'album \"Brand New Day\" l'anno precedente. Sting era stato incaricato di scrivere una canzone per \"Le follie dell'imperatore\" sin dal 1994, quando il lungometraggio era appena entrato in fase di produzione e aveva ancora il titolo provvisorio di \"Kingdom of the Sun\". \nIl singolo \u00e8 stato pubblicato verso la fine del 2000 esclusivamente per l'Europa, in concomitanza con l'uscita del film nelle sale cinematografiche, e ha raggiunto il 24\u00ba posto della Hot Adult Contemporary Tracks negli Stati Uniti. La canzone \u00e8 stata candidata agli Oscar del 2001 come Migliore canzone, ma ha perso in favore di \"Things Have Changed\" di Bob Dylan realizzata per il film \"Wonder Boys\".\nSting ha anche eseguito versioni in lingue straniere del pezzo, in italiano (intitolata Un caro amico come te) e in spagnolo (Un amigo c\u00f3mo t\u00fa)."}
{"id": "5225408", "revid": "1543377", "url": "https://it.wikipedia.org/wiki?curid=5225408", "title": "Akira (videogioco)", "text": "Akira \u00e8 un videogioco d'avventura sviluppato e pubblicato da Taito nel 1988 per Nintendo Entertainment System. \u00c8 basato sul film d'animazione \"Akira\" di Katsuhiro \u014ctomo, autore del manga \"Akira\".\nTrama.\nIl protagonista \u00e8 Sh\u014dtar\u014d Kaneda. La trama del videogioco ricalca gli eventi del film.\nModalit\u00e0 di gioco.\nIl videogioco \u00e8 una visual novel, simile a \"Snatcher\".\nCritica.\nLa rivista Famits\u016b ha valutato il gioco con un punteggio di 17/40. Kotaku definisce il gioco \"terribile\".\nRemake e altri titoli.\nNel dicembre 1993 sono stati annunciati due remake di \"Akira\" sviluppati da THQ per Super Nintendo Entertainment System, Sega Mega Drive e Game Boy, mai pubblicati. Nel 1994 International Computer Entertainment ha sviluppato un videogioco d'azione, con protagonisti Kaneda e Tetsuo, per Amiga.\nNel 2002 la Bandai ha pubblicato un simulatore di flipper dal titolo \"Akira Psycho Ball\"."}
{"id": "5225422", "revid": "767487", "url": "https://it.wikipedia.org/wiki?curid=5225422", "title": "The Mexican (film 1911 Lubin)", "text": "The Mexican \u00e8 un cortometraggio muto del 1911. Il nome del regista non viene riportato nei credit del film.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio in una bobina - venne distribuito nelle sale statunitensi il 4 novembre 1911."}
{"id": "5225429", "revid": "984922", "url": "https://it.wikipedia.org/wiki?curid=5225429", "title": "David Hartley (musicista)", "text": "\u00c8 noto soprattutto per alcune sue collaborazioni con il cantautore britannico Sting. I due hanno collaborato per la Walt Disney Pictures componendo la canzone \"My Funny Friend and Me\" per il lungometraggio animato \"Le follie dell'imperatore\" (2000) . Hartley ha inoltre arrangiato il brano \"You Will Be My Ain True Love\" scritto da Sting per il film \"Ritorno a Cold Mountain\". Entrambi i pezzi sono stati candidati agli Oscar, rispettivamente nel 2000 e nel 2004.\nHartley ha partecipato agli album di Sting \"Brand New Day\" e \"Sacred Love\", curando l'arrangiamento degli strumenti a corda e suonando l'organo Hammond in alcune tracce."}
{"id": "5225431", "revid": "767487", "url": "https://it.wikipedia.org/wiki?curid=5225431", "title": "The Mexican (film 1911 Dwan)", "text": "The Mexican \u00e8 un cortometraggio muto del 1911 diretto da Allan Dwan.\nProduzione.\nIl film fu prodotto dalla Flying A (American Film Manufacturing Company).\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche USA il 9 novembre 1911."}
{"id": "5225438", "revid": "287204", "url": "https://it.wikipedia.org/wiki?curid=5225438", "title": "Things Have Changed (Bob Dylan)", "text": "Things Have Changed \u00e8 un brano musicale scritto ed eseguito dal cantautore statunitense Bob Dylan per il film \"Wonder Boys\". La canzone \u00e8 stata pubblicata come singolo nel maggio del 2000. \"Things Have Changed\" \u00e8 stata premiata agli Oscar del 2001 come Migliore canzone e ai Golden Globe del 2001 come Migliore canzone originale.\nIl regista di \"Wonder Boys\", Curtis Hanson, ha anche realizzato il video musicale di \"Things Have Changed\", filmando nuove immagini di Dylan nelle varie location del film e montandole con le scene usate in \"Wonder Boys\" come se Dylan fosse in realt\u00e0 nel film.\nIl singolo si posizionato al 58\u00ba posto della Official Singles Chart nel Regno Unito."}
{"id": "5225439", "revid": "1861582", "url": "https://it.wikipedia.org/wiki?curid=5225439", "title": "Coppa Italia Dilettanti Abruzzo", "text": "La Coppa Italia Dilettanti Abruzzo \u00e8 il massimo torneo ad eliminazione diretta della regione Abruzzo, la prima edizione venne svolta nella stagione 1991-92, la squadra vincitrice ha diritto a partecipare alla fase nazionale della Coppa Italia Dilettanti.\nFormula.\nLa fase regionale abruzzese della Coppa Italia Dilettanti prevede la partecipazione delle diciotto squadre di Eccellenza; la squadra che vince la Coppa ottiene la qualificazione alla fase nazionale della coppa, alla cui vincitrice spetta la promozione in Serie D.\nIl primo turno si articola in sei triangolari in cui la vincente accede al turno successivo; le squadre qualificate vengono divise in due gironi da tre club; le due prime classificate sono le due finaliste. La finale si svolge in campo neutro e solitamente viene giocata fra i mesi di gennaio e febbraio.\nRisultati nella fase nazionale.\nNessuna squadra abruzzese \u00e8 mai riuscita a raggiungere la finale della coppa nazionale, ma in ben cinque occasioni le rappresentanti dell'Abruzzo sono arrivate fino alle semifinali, dalle quali sono uscite sempre sconfitte, quattro volte contro compagini pugliesi e una volta contro i siciliani del Troina.\nBilancio nelle partite extraregionali.\nNella tabella sottostante \u00e8 indicato il bilancio complessivo delle squadre abruzzesi con i club delle altre regioni d'Italia nel corso delle fasi nazionali della Coppa Italia Dilettanti."}
{"id": "5225445", "revid": "481666", "url": "https://it.wikipedia.org/wiki?curid=5225445", "title": "George Periolat", "text": ""}
{"id": "5225455", "revid": "767487", "url": "https://it.wikipedia.org/wiki?curid=5225455", "title": "Gekij\u014d-ban Psycho-Pass", "text": " \u00e8 un film d'animazione del 2015 diretto da Katsuyuki Motohiro e Naoyoshi Shiotani.\nLa pellicola \u00e8 tratta dalla serie \"Psycho-Pass\", della quale rappresenta l'atto conclusivo. \u00c8 uscito il 9 gennaio 2015 in Giappone.\nTrama.\nNell'anno 2116 il governo giapponese inizia ad esportare i droni del \"Sybil System\" in paesi in difficolt\u00e0 e il sistema si diffonde in tutto il mondo. Uno stato nel mezzo di una guerra civile, SEAUn (l'Unione del Sud East Asiatico, pronunciato \"shian\"), accetta di introdurre il \"Sybil System\" come esperimento. Sotto il sistema, la cittadina costiera di Shambala Float raggiunge sicurezza interna e una pace temporanea. Ma successivamente il governo di SEAUn manda un gruppo di terroristi in Giappone, che si infiltra nel sistema per attaccarlo dall'interno. L'ombra di un certo uomo ricade sull'incidente. A capo della polizia, Tsunemori decide di andare a Shambala Float per investigare. La verit\u00e0 dietro la giustizia in questo nuovo paese le diventer\u00e0 presto chiara.\nIncassi.\nNel weekend di debutto, il film ha incassato 137 milioni di yen, finendo per totalizzare 770 milioni il mese successivo."}
{"id": "5225456", "revid": "729019", "url": "https://it.wikipedia.org/wiki?curid=5225456", "title": "Marino Baldini", "text": "Biografia.\nMembro del Partito Socialdemocratico di Croazia, dal 2004 al 2013 \u00e8 stato sindaco di Visinada.\nNel 2013 \u00e8 stato eletto al Parlamento europeo ed \u00e8 l'unico istriano presente a Strasburgo in seguito all'ingresso della Croazia nell'Unione europea. Ha proposto Pola Capitale europea della cultura nel 2020 e la candidatura della citt\u00e0 \u00e8 stata approvata all'unanimit\u00e0 dal consiglio comunale della citt\u00e0 istriana nell'estate del 2014.\n\u00c8 anche membro della Comunit\u00e0 Nazionale Italiana di Visinada"}
{"id": "5225457", "revid": "481666", "url": "https://it.wikipedia.org/wiki?curid=5225457", "title": "The Kiss (1915)", "text": ""}
{"id": "5225460", "revid": "104458", "url": "https://it.wikipedia.org/wiki?curid=5225460", "title": "Rykkinn", "text": ""}
{"id": "5225463", "revid": "2519", "url": "https://it.wikipedia.org/wiki?curid=5225463", "title": "Bjorli", "text": ""}
{"id": "5225466", "revid": "767487", "url": "https://it.wikipedia.org/wiki?curid=5225466", "title": "Spring (film)", "text": "Spring \u00e8 un film del 2014 diretto da Justin Benson e Aaron Moorhead.\nTrama.\nQuando sua madre muore, Evan si rende conto che la sua vita non sta andando da nessuna parte. Decide allora di fare un viaggio in Europa e, scegliendo una destinazione a caso, arriva in Italia, dove partecipa a feste con altri turisti. Ma tutto cambia per Evan quando, giunto in un'idilliaca citt\u00e0 del sud (Polignano a Mare), incontra l'incantevole Louise. Tra i due comincia a nascere una storia d'amore, ma Louise nasconde un oscuro segreto primordiale che potrebbe distruggere la loro felicit\u00e0."}
{"id": "5225467", "revid": "113757", "url": "https://it.wikipedia.org/wiki?curid=5225467", "title": "Icilio Baccich", "text": ""}
{"id": "5225468", "revid": "619191", "url": "https://it.wikipedia.org/wiki?curid=5225468", "title": "Neko r\u0101men", "text": " \u00e8 un manga yonkoma creato da Kenji Sonishi, pubblicato sul \"Comic Blade Masamune\" dell'editore Mag Garden. Nel 2006 ne \u00e8 stato trasmesso l'adattamento anime per opera dello studio Think Corporation.\nTrama.\nIn una strada secondaria si trova il locale \"Neko r\u0101men\", unica tavola calda specializzata in ramen gestita da un gatto: Taisho. A scoprire il luogo solitario \u00e8 Konichi, giovane impiegato, mentre cerca un luogo in cui passare la pausa pranzo.\nSebbene non entusiasta della cucina, Konichi finisce soggiogato dal cipiglio e dalla forza di Taisho, che, nonostante le difficolt\u00e0, non smette mai di modificare il locale, con grande iniziativa e comiche conseguenze."}
{"id": "5225469", "revid": "113757", "url": "https://it.wikipedia.org/wiki?curid=5225469", "title": "Iti Baccich", "text": ""}
{"id": "5225471", "revid": "110157", "url": "https://it.wikipedia.org/wiki?curid=5225471", "title": "Coppa Italia Dilettanti Abruzzo 2014-2015", "text": "La fase regionale abruzzese della Coppa Italia Dilettanti 2014-2015 \u00e8 organizzata dal Comitato Regionale Abruzzo, e vi partecipano le 18 squadre iscritte al campionato di Eccellenza Abruzzo 2014-2015.\nLa prima fase (fase regionale) \u00e8 organizzata dai singoli comitati regionali. Alla seconda fase (fase nazionale), organizzata direttamente dalla Lega Dilettanti, partecipano le 19 squadre vincitrici delle fasi regionali delle singole regioni (le squadre valdostane e piemontesi sono accorpate).\nIl primo turno vede affrontarsi in sei triangolari tutte le compagini dell'Eccellenza abruzzese. Successivamente i vincitori si affrontano in due ulteriori triangolari da cui emergono le due finaliste che si giocano il trofeo in una partita unica in campo neutro."}
{"id": "5225472", "revid": "339392", "url": "https://it.wikipedia.org/wiki?curid=5225472", "title": "Chelyderpeton", "text": ""}
{"id": "5225478", "revid": "104458", "url": "https://it.wikipedia.org/wiki?curid=5225478", "title": "Gjettum", "text": ""}
{"id": "5225479", "revid": "110157", "url": "https://it.wikipedia.org/wiki?curid=5225479", "title": "Coppa Italia Dilettanti Abruzzo 2012-2013", "text": "La fase regionale abruzzese della Coppa Italia Dilettanti 2012-2013 \u00e8 organizzata dal Comitato Regionale Abruzzo, e vi partecipano le 18 squadre iscritte al campionato di Eccellenza Abruzzo 2012-2013.\nLa prima fase (fase regionale) \u00e8 organizzata dai singoli comitati regionali. Alla seconda fase (fase nazionale), organizzata direttamente dalla Lega Dilettanti, partecipano le 19 squadre vincitrici delle fasi regionali delle singole regioni (le squadre valdostane e piemontesi sono accorpate).\nIl primo turno vede affrontarsi in sei triangolari tutte le compagini dell'Eccellenza abruzzese. Successivamente i vincitori si affrontano in due ulteriori triangolari da cui emergono le due finaliste che si giocano il trofeo in una partita unica in campo neutro."}
{"id": "5225480", "revid": "110157", "url": "https://it.wikipedia.org/wiki?curid=5225480", "title": "Fastening Days", "text": "Fastening Days \u00e8 un anime prodotto dal marchio produttore di chiusure lampo YKK. Trasmesso in rete il 30 ottobre 2014, il corto ha la regia di Hiroyasu Ishida e la canzone principale, \"Hurly Burly\" cantata da Perfume.\nIl 31 luglio 2016 sul canale youtube della compagnia \u00e8 stato caricato il secondo episodio, prodotto dallo stesso staff che ha curato il primo corto ed accompagnato dalla canzone \"Hold Your Hand\" del gruppo Perfume.\nTrama.\nI due fratelli Yoji e Kei sono due inventori dai nobili ideali, costruitisi due marchingegni da polso capaci di sparare cerniere, girano per la citt\u00e0 come due giovani supereroi chiudendo tutto con un rapido \u201czip\u201d: dai grembiuli di due cuochi litigiosi ai teli dei cantieri edili o alle piscine da giardino degli asili, i due fratelli sono i padroni delle chiusure lampo.\nUn giorno, Anna, la loro madre adottiva disabile, finisce per litigare con Kei e nella confusione la \u201cpistola da polso\u201d della bambina finisce per colpire la sedia a rotelle della madre. Al momento la cosa non sembra avere conseguenze ma pi\u00f9 tardi, in mattinata inoltrata, quando Anna decide di fare una sorpresa alla figlia presentandosi all'evento genitori insegnanti \u2013 cui la piccola aveva volutamente escluso la madre adottiva \u2013 finisce per ritrovarsi lanciata a tutta velocit\u00e0 per le strade della citt\u00e0, scoprendo solo troppo tardi di avere i freni rotti.\nAccortisi del trambusto generato dalla donna in discesa inarrestabile, i due fratelli inseguono la sedia a rotelle e con una lunga fune di panni, teli, tessuti, recuperati in una rocambolesca corsa per la citt\u00e0, salvano la madre. Dopo aver tirato un sospiro di sollievo la concordia torna nella famigliola e Kei pu\u00f2 presentare a tutta la sua classe la sua mamma, a testa alta.\nFastening Days 2.\nYoji e Kei, i due giovani supereroi cittadini, scoprono di non essere gli unici a sfruttare il potere delle cerniere: la loro compagna di classe Kelly \u00e8 infatti dotata della stessa attrezzatura ed \u00e8 determinata a diventare la vera ed unica eroina della citt\u00e0. Il carattere orgoglioso e competitivo della bambina non le permette del resto di collaborare con i due \"colleghi\". Solo davanti ad una vera emergenza, Kelly riuscir\u00e0 ad accettare l'aiuto di Yoji e Kei per impedire un incidente navale."}
{"id": "5225482", "revid": "247222", "url": "https://it.wikipedia.org/wiki?curid=5225482", "title": "Premi e riconoscimenti di Margherita Buy", "text": ""}
{"id": "5225483", "revid": "767487", "url": "https://it.wikipedia.org/wiki?curid=5225483", "title": "Clamorosaurus", "text": "Il clamorosauro (gen. Clamorosaurus) \u00e8 un anfibio estinto, appartenente ai temnospondili. Visse nel Permiano medio (circa 270 milioni di anni fa) e i suoi resti fossili sono stati ritrovati in Russia.\nDescrizione.\nQuesto animale possedeva un cranio lungo circa 20 - 23 centimetri, e si suppone che l'animale intero dovesse essere lungo circa un metro. Il cranio aveva una parte preorbitale corta, e la volta cranica aveva un lieve dislivello in vista laterale nella zona preorbitale. Sembra che vi fosse la presenza di un osso interfrontale. L'incisura otica era piuttosto corta, mentre la flangia dello pterigoide era ben sviluppata. Le due zanne ectopterigoidee erano piccole, ed era presente un singolo dente paracoanale su ciascun vomere. Come tutte le forme simili (ad esempio \"Eryops\"), \"Clamorosaurus \"possedeva un osso interpterigoide dalla forma arrotondata nella parte anteriore, e narici esterne piuttosto grandi.\nClassificazione.\nIl genere \"Clamorosaurus \"venne descritto per la prima volta da Gubin nel 1983, sulla base di fossili ritrovati nella Repubblica di Komi in terreni del Permiano medio. Lo studioso descrisse due specie: una (Clamorosaurus nocturnus) sulla base di un cranio ritrovato lungo il fiume Pe\u010dora, l'altra (C. borealis) sulla base di un altro cranio trovato nei pressi della citt\u00e0 di Inta.\n\"Clamorosaurus \"\u00e8 stato ascritto agli eriopidi, una famiglia di anfibi temnospondili di dimensioni medio-grandi, dalle attitudini parzialmente terrestri. \"Clamorosaurus \"risulterebbe l'eriopide pi\u00f9 recente."}
{"id": "5225484", "revid": "287204", "url": "https://it.wikipedia.org/wiki?curid=5225484", "title": "Baccich", "text": ""}
{"id": "5225486", "revid": "446353", "url": "https://it.wikipedia.org/wiki?curid=5225486", "title": "Silvano Signori", "text": "Biografia.\nOperaio e partigiano, partecip\u00f2 alla Resistenza combattendo nella Divisione partigiana \"Spartaco Lavagnini\".\nIscritto al PSI dal 1944, nel 1950 venne eletto consigliere comunale a Castiglione della Pescaia, suo comune natale. Fu anche responsabile provinciale della Federazione giovanile del PSI e successivamente \u00e8 stato segretario provinciale della Cgil dal 1953 al 1956 e dal 1963 al 1965. Dal 1956 al 1963 venne eletto segretario della Federazione socialista di Grosseto e dal 1965 al 1970 fu segretario della Federazione del PSI di Siena.\nFu anche assessore dell'amministrazione provinciale di Grosseto per dieci anni (dal 1956 al 1966) e vicesindaco a Grosseto nel 1970.\nNel 1972 venne eletto senatore della Repubblica nel collegio di Grosseto per cinque legislature dalla VI alla X e rimase in carica fino al 1992. \u00c8 stato anche Sottosegretario di Stato per la difesa nei due governi Craxi I e II."}
{"id": "5225487", "revid": "22356", "url": "https://it.wikipedia.org/wiki?curid=5225487", "title": "Parioxyidae", "text": ""}
{"id": "5225491", "revid": "767487", "url": "https://it.wikipedia.org/wiki?curid=5225491", "title": "Pale Cocoon", "text": " \u00e8 un anime di fantascienza diretto da Yasuhiro Yoshiura uscito come OAV nel 2006. In Italia \u00e8 stato importato sottotitolato in occasione del Future Film Festival di Bologna 2007 .\nTrama.\nIn un futuro imprecisato gli umani vivono sepolti in una megalopoli ipertecnologica sotterranea e da tempo hanno dimenticato la superficie, il cielo e il sole. Con meticoloso lavorio alcuni dei superstiti si dedicano al recupero della memoria mondiale, analizzando tramite frammenti di file multimediali quella che era la Terra prima che l'umanit\u00e0 si rifugiasse nell'oscuro sottosuolo. \nUra \u00e8 uno degli uomini che pi\u00f9 crede nel recupero della storia e si appassiona di volta in volta ai documenti che deve analizzare. Tutt'altro accade invece per la sua collega ed amica Riko, che trascorre le sue giornate lavorative sdraiata su di un poggiolo a fissare il soffitto lontano, ben oltre livelli e livelli di scale ed abitazioni umane, ricordando con senso di impotenza e sconfitta la nonna, morta cadendo proprio nel punto in cui \u00e8 solita sdraiarsi.\nQuando ad Ura capita un file corrotto, attratto dal mistero dei pochi frammenti visibili, egli vi dedica anima e corpo nel tentativo di ripristinarlo. \nIl file, una volta recuperato, si rivela essere un messaggio sonoro e musicale di Yoko Yamaguchi, cantante incaricata \u2013 per conto del Ministero degli affari culturali \u2013 di rassicurare la popolazione circa le colonie lunari e la situazione allora attuale della Terra: divenuto ormai inabitabile il pianeta \u00e8 infatti stato oggetto di emigrazioni, abbandonato dagli uomini per la Luna. Yoko \u00e8 una tra i primi coloni del satellite e nel videomessaggio chiede agli spettatori di non dimenticarsi di lei e della Luna, ma soprattutto di non smettere di desiderare di ripristinare un giorno l'ormai arrugginita Terra.\nUra, colto da un impulso irrefrenabile, sale tutte le rampe di scale per uscire sulla superficie, in un orizzonte di desolazione scorge allora, lontana, la Terra, di nuovo azzurra."}
{"id": "5225492", "revid": "599013", "url": "https://it.wikipedia.org/wiki?curid=5225492", "title": "The Tiger's Claw", "text": ""}
{"id": "5225503", "revid": "584834", "url": "https://it.wikipedia.org/wiki?curid=5225503", "title": "Pupnatta", "text": ""}
{"id": "5225505", "revid": "599013", "url": "https://it.wikipedia.org/wiki?curid=5225505", "title": "Two Weeks with Pay", "text": ""}
{"id": "5225506", "revid": "599013", "url": "https://it.wikipedia.org/wiki?curid=5225506", "title": "Wealth", "text": ""}
{"id": "5225507", "revid": "767487", "url": "https://it.wikipedia.org/wiki?curid=5225507", "title": "Wealth (film 1921)", "text": "Wealth \u00e8 un film muto del 1921 diretto da William D. Taylor. Sceneggiato da Julia Crawford Ivers su un soggetto di Cosmo Hamilton, aveva tra gli interpreti Ethel Clayton, Herbert Rawlinson, J.M. Dumont, George Periolat, Claire McDowell, Jean Acker, Richard Wayne.\nTrama.\nMary McLeod, una giovane artista che sta tornando a New York, scopre di aver perso il biglietto del treno. Phillip Dominick, un milionario, le offre di dividere con lui il suo scompartimento, facendola passare per sua sorella. I due, ben presto, passano dall'amicizia all'amore finendo con lo sposarsi. Ma la madre di Phillip, dalla quale lui dipende finanziariamente, non \u00e8 per niente felice di quell'unione e pensa a come separare la coppia, volendo che il figlio sposi poi una ragazza dell'alta societ\u00e0. Mary supplica il marito di portarla via ma poi cede, e acconsente a rimanere finch\u00e9 non sar\u00e0 nato il loro bambino.\nDopo il parto, la signora Dominick si prende il piccolo e non lascia che se ne occupi la madre. Nonostante tutte le cure e attenzioni che ha per il nipotino, questi si ammala e muore. Mary lascia il marito, ma Phillip la ritrova: confermandole di amarla sempre, le promette di mettere su casa con lei e di vivere, da quel momento in poi, basandosi solo sulle sue forze.\nProduzione.\nIl film fu prodotto dalla Famous Players-Lasky Corporation\nDistribuzione.\nDistribuito dalla Paramount Pictures, il film in cinque bobine - presentato da Jesse L. Lasky - usc\u00ec nelle sale cinematografiche statunitensi 21 agosto 1921.\nNon si conoscono copie ancora esistenti della pellicola che viene considerata presumibilmente perduta."}
{"id": "5225509", "revid": "701660", "url": "https://it.wikipedia.org/wiki?curid=5225509", "title": "Museo di Sant'Agostino", "text": "Il Museo di Sant'Agostino \u00e8 situato a Genova, in piazza Sarzano, nel complesso dell'ex convento dei frati Eremitani di Sant'Agostino, risalente al tredicesimo secolo, una delle parti pi\u00f9 antiche del centro storico. Denominato anche \u201cMuseo di Architettura e Scultura Ligure\u201d custodisce opere, prevalentemente scultoree, provenienti da numerosi edifici genovesi, in gran parte religiosi, scomparsi nel corso dei secoli.\nStoria.\nSede del museo una serie di strutture facenti parte di un antico complesso conventuale che risale al secolo XIII. In esso vi \u00e8 la chiesa di sant'Agostino che risale al 1260, oggi sconsacrata e utilizzata come auditorium. \u00c8 costituito da un complesso che va dalla piazza Sarzano, da cui si ha accesso al museo, allo stradone di sant'Agostino e piazza Renato Negri e vico dei Tre Re Magi. L'area del museo \u00e8 intorno a due chiostri. Il primo ha pianta triangolare e risale al tardo medioevo. Il secondo a pianta quadrangolare risale al seicento. A seguito della sconsacrazione avvenuta all'epoca del dominio napoleonico di fine settecento, il complesso ebbe numerose destinazioni, magazzino militare, officina, laboratorio di falegnameria, teatro dei burattini, finch\u00e9 all'inizio del novecento ne fu decisa la destinazione a museo.\nInaugurato nel 1939, fu oggetto di restauro iniziato prima negli anni '20 e '30 affidato a Orlando Grosso e poi proseguito nel dopoguerra negli anni tra il 1977 e il 1992 condotti dallo studio Albini-Helg-Piva, a seguito dei bombardamenti della seconda guerra mondiale che distrussero un'ampia parte del complesso. La chiesa \u00e8 stata anche utilizzata come auditorium. All'interno di essa si sono svolti molti spettacoli del Teatro della Tosse.\nPercorso museale e collezioni.\n\u00c8 il museo pi\u00f9 importante della scultura in Liguria. Un viaggio nella scultura genovese da quella pi\u00f9 antica e tardo medievale sino ai periodi pi\u00f9 recenti con reperti dal X al XVIII secolo. Nel museo sono presenti anche alcuni riferimenti ad altri ambiti territoriali.\nIl percorso museale \u00e8 anche un viaggio attraverso i resti di antichi edifici religiosi e civili e nella storia dell'architettura del genovesato. Edifici ormai scomparsi come i complessi dei conventi di San Domenico e San Francesco di Castelletto.\nParticolare interesse hanno le collezioni di affreschi e dipinti e di opere su tavola del periodo dal 1200 al 1500, la collezione di opere in ceramica che \u00e8 una testimonianza dell'epoca del commercio nel bacino del Mediterraneo.\nFra le opere pi\u00f9 antiche conservate vi sono i capitelli provenienti dallo scomparso convento di San Tommaso in capite Arenae, posto alla periferia occidentale della citt\u00e0 e demolito alla fine dell\u2019Ottocento, in stile bizantino, databili attorno all'anno Mille, ed il pregevole Capitello con leoni attergati proveniente dallo stesso convento, opera di maestranze antelamiche del dodicesimo secolo. Della stessa epoca sono i leoni stilofori dell'originario protiro della basilica di San Siro.\nDi epoca gotica sono importanti affreschi strappati, provenienti dalle distrutte chiese di Sant\u2019Andrea della Porta (presso Porta Soprana) e di San Michele a Fassolo, attribuiti a Manfredino da Pistoia. Alla stessa epoca appartiene il \"Monumento sepolcrale di Simone Boccanegra\" (1363), proveniente dalla chiesa di San Francesco di Castelletto, opera di un anonimo scultore in memoria di Simone Boccanegra, primo doge di Genova, di cui ci tramanda il ritratto grazie alla resa naturalistica del volto del defunto.\nDalla cattedrale di Genova proviene il \"Grifone\", o Grifo, opera di un maestro campionese quale simbolo civico, allusivo alla volont\u00e0 di Genova di alludere contemporaneamente al Papato (simboleggiato dal leone) e all\u2019Impero (l\u2019aquila), con un animale fantastico come il grifo, dalla natura doppia di leone e di aquila.\nSempre all'epoca gotica appartiene una delle opere pi\u00f9 celebri del museo, i frammenti del \"Monumento funebre a Margherita di Brabante\", moglie dell'imperatore Enrico VII, morta a Genova il 13 dicembre 1311, opera estrema di Giovanni Pisano (1248 - 1315), massimo scultore del Trecento italiano.\nDel Periodo rinascimentale, il museo ospita una collezione di sovrapporte con S\"an Giorgio e il drago\" (Seconda met\u00e0 secolo XV), che ornavano soprattutto i portali delle famiglie pi\u00f9 potenti della citt\u00e0, a partire dai Doria. In particolare, l'esemplare pi\u00f9 pregevole pu\u00f2 attribuirsi ad un autore della famiglia lombarda dei Gagini. Dello scultore Guglielmo Della Porta (1515 - 1577) \u00e8 presente \"ll giovane David\", che regge la testa decapitata di Golia.\nParticolarmente ricca \u00e8 la collezione del periodo barocco, nella quale spiccano numerosi capolavori del maggiore scultore francese dell'epoca, Pierre Puget, attivo a Genova nella seconda met\u00e0 del Seicento. Fra questi la \"Madonna col Bambino\" (detta \"Madonna Carrega\" in quanto proveniente dal Palazzo Carrega in Strada Nuova) del 1681, di ascendenza michelangiolesca, il \"Ratto di Elena\", movimentata composizione barocca proveniente dal palazzo di Pantaleo Spinola in Strada Nuova, che rappresenta l'eroina troiana mentre sta per essere caricata sulla nave da Paride, e una serie di busti di imperatori romani.\nIl Barocco genovese \u00e8 rappresentato da capolavori dei suoi massimi esponenti quali Filippo Parodi, Francesco Maria Schiaffino, Giacomo Antonio Ponsonelli.\nMostre.\nAll'interno del museo vengono ospitate anche altre mostre periodiche.\n2007: Azulejos Laggioni. Ceramica per l'architettura in Liguria dal XIV al XVI secolo.\n2008-2009: Shozo Shimamoto Samurai, acrobata dello sguardo 1950-2008.\n2010: Ceramiche tra Oriente e Occidente I reperti di epoca medievale e rinascimentale delle Raccolte Civiche.\n2011: Bestiario: mitologia del contemporaneo.\n2012: Raum Form Licht \u2013 Spazio Forma Luce. Mostra sul pittore austriaco Peter Nussbaum.\n2013-2014: Le incredibili macchine di Leonardo. Mostra delle macchine funzionanti tratte dai codici di Leonardo da Vinci\n2016: Genova nel Medioevo. Una capitale del Mediterraneo al tempo degli Embriaci\nVisita a Porta Soprana e casa di Colombo.\nDal museo, vi \u00e8 anche un percorso guidato che col camminamento che porta alle mura del Barbarossa giunge alla Porta Soprana con le due torri di San'Andrea e termina con la visita alla casa di Cristoforo Colombo."}
{"id": "5225510", "revid": "599013", "url": "https://it.wikipedia.org/wiki?curid=5225510", "title": "Tony, the Greaser", "text": ""}
{"id": "5225516", "revid": "256896", "url": "https://it.wikipedia.org/wiki?curid=5225516", "title": "Gabinetto di Fisica di Alessandro Volta", "text": ""}
{"id": "5225518", "revid": "256896", "url": "https://it.wikipedia.org/wiki?curid=5225518", "title": "Museo del Jazz di Genova", "text": ""}
{"id": "5225527", "revid": "108689280", "url": "https://it.wikipedia.org/wiki?curid=5225527", "title": "Metropolia greco-ortodossa di Buenos Aires e Sudamerica", "text": "La metropolia greco-ortodossa di Buenos Aires e Sudamerica (: \"Arquidi\u00f3cesis ortodoxa griega de Buenos Aires y Sudam\u00e9rica\"; : \u0399\u03b5\u03c1\u03ac \u039c\u03b7\u03c4\u03c1\u03cc\u03c0\u03bf\u03bb\u03b7\u03c2 \u039c\u03c0\u03bf\u03c5\u03ad\u03bd\u03bf\u03c2 \u0386\u03ca\u03c1\u03b5\u03c2 \u03ba\u03b1\u03b9 \u039d\u03bf\u03c4\u03af\u03bf\u03c5 \u0391\u03bc\u03b5\u03c1\u03b9\u03ba\u03ae\u03c2) \u00e8 un territorio ecclesiastico con sede centrale situata nella citt\u00e0 di Buenos Aires, Argentina. La arcidiocesi \u00e8 una giurisdizione canonica del patriarcato ecumenico di Costantinopoli. Come diocesi fu fondata nel 1979 e il rito liturgico utilizzato \u00e8 il bizantino. Dal 2001 \u00e8 guidata dall'arcivescovo Tarasios Antonopoulos. Il suo titolare porta il titolo completo di arcivescovo metropolita d'Buenos Aires ed esarca per l'America meridionale."}
{"id": "5225536", "revid": "111871889", "url": "https://it.wikipedia.org/wiki?curid=5225536", "title": "Valle (Morbegno)", "text": "Valle \u00e8 una frazione del comune di Morbegno, in provincia di Sondrio.\nGeografia fisica.\nLa frazione di Valle \u00e8 situata a sud del centro comunale, nella valle di Albaredo, ad un'altezza di 840 metri sul livello del mare. \u00c8 collegata con Morbegno grazie alla strada provinciale 8 per il Passo S. Marco. Prima della costruzione di tale strada era collegata con Morbegno tramite la Via Priula.\nMonumenti e luoghi d'interesse.\nNella frazione si trova la chiesetta di San Matteo Apostolo, consacrata nel 1437 ed eretta a parrocchia nel 1480. Nel 1563 da essa si stacc\u00f2 la parrocchia di San Rocco di Albaredo per San Marco."}
{"id": "5225537", "revid": "111869690", "url": "https://it.wikipedia.org/wiki?curid=5225537", "title": "Campo Erbolo", "text": "Campoerbolo \u00e8 una frazione del comune di Morbegno, in provincia di Sondrio.\nGeografia fisica.\nLa frazione di Campo Erbolo \u00e8 situata a sud del centro comunale, nella valle di Albaredo, ad un'altezza di 840 metri sul livello del mare. \u00c8 collegata con Morbegno grazie alla strada provinciale 8 per il Passo S. Marco. Prima della costruzione di tale strada era collegata con Morbegno tramite la Via Priula.\nConfina con il comune di Albaredo per San Marco."}
{"id": "5225539", "revid": "111869105", "url": "https://it.wikipedia.org/wiki?curid=5225539", "title": "Arzo (Morbegno)", "text": "Arzo \u00e8 una frazione del comune di Morbegno, in provincia di Sondrio.\nGeografia fisica.\nLa frazione di Arzo \u00e8 situata a sud del centro comunale, nella valle di Albaredo, ad un'altezza di 721 metri sul livello del mare. \u00c8 collegata con Morbegno grazie alla strada provinciale 8 per il Passo S. Marco. Prima della costruzione di tale strada era collegata con Morbegno tramite la Via Priula.\nMonumenti e luoghi d'interesse.\nNella frazione si trova la chiesetta di San Giovanni Battista, consacrata nel 1605 ed eretta a parrocchia nel 1805 quando si stacc\u00f2 da quella di Valle. Nel 1984 venne aggregata a quella di Morbegno."}
{"id": "5225547", "revid": "287204", "url": "https://it.wikipedia.org/wiki?curid=5225547", "title": "Eugene Jansson", "text": ""}
{"id": "5225563", "revid": "1543377", "url": "https://it.wikipedia.org/wiki?curid=5225563", "title": "Send Your Love", "text": "Send Your Love \u00e8 una canzone di Sting, estratta come primo singolo dal suo settimo album solista,\"Sacred Love\" del 2003. La canzone \u00e8 stata incisa con la collaborazione del noto chitarrista spagnolo Vicente Amigo, che esegue un arpeggio di chitarra flamenca all'inizio del brano. Nonostante l'intro di matrice spagnola, la canzone \u00e8 caratterizzata da atmosfere decisamente mediorientali, in modo simile a \"Desert Rose\", singolo di Sting del 2000. Nel brano suona anche il chitarrista storico di Sting, Dominic Miller.\nPer i primi quattro versi della canzone, Sting ha adattato la prima quartina del poema \" Auguries of Innocence\" di William Blake.\nLa canzone \u00e8 stata remixata dal DJ Dave Aud\u00e9. Questa versione presenta uno stile maggiormente indirizzato all'electronic dance e non prevede l'intro di chitarra flamenca di Vicente Amigo. Il remix di Dave Aud\u00e9 \u00e8 stato incluso come traccia bonus in alcune edizioni dell'album ed \u00e8 quello utilizzato per il video musicale del brano."}
{"id": "5225564", "revid": "767487", "url": "https://it.wikipedia.org/wiki?curid=5225564", "title": "R40 (Rush)", "text": "R40 \u00e8 un cofanetto, pubblicato l'11 novembre 2014 in Canada e Stati Uniti ed il 17 novembre in Europa, che include 5 video concerto in versione DVD (10 dischi) o blu-ray (6 dischi) della rock band canadese Rush, gi\u00e0 distribuiti in precedenza: \"Rush in Rio\", ', \"Snakes &amp; Arrows Live\", ' e \"Clockwork Angels Tour\". I dischi presentano i medesimi contenuti extra delle versioni singole gi\u00e0 pubblicate in passato. Nel caso di \"Rush in Rio\" quella presente nel cofanetto rappresenta la prima uscita in formato blu-ray.\nIl cofanetto, realizzato per commemorare il 40\u00ba anno di attivit\u00e0 della band, include un libretto di 56 pagine ed un disco bonus contenente materiale live raro o mai pubblicato, tra i quali spiccano due pezzi inediti risalenti all'inizio carriera del gruppo: \"I've Been Runnin\" e \"The Loser\". \"R40\" si posiziona al secondo posto nelle classifiche di vendita statunitensi. Esiste una versione edita dalla Bestbuy (chiamata \"R40 Completest\") nella quale \u00e8 presente un secondo disco bonus che include vari contenuti speciali - comunque gi\u00e0 in precedenza disponibili - e materiale inedito aggiuntivo tratto dal concerto di Toronto del 1997: \"Animate\", \"Resist\" e \"Natural Science\".\nIl cofanetto \u00e8 stato certificato oro il 14 dicembre 2017 dalla RIAA\nTracce.\nDisco 1.\n\"Rush in Rio\"\nDisco 3.\n\"Snakes &amp; Arrows Live\"\nDisco 5.\n\"Clockwork Angels Tour\""}
{"id": "5225570", "revid": "116185526", "url": "https://it.wikipedia.org/wiki?curid=5225570", "title": "Unione Sportiva Pistoiese 1969-1970", "text": "Questa voce raccoglie le informazioni riguardanti l'Unione Sportiva Pistoiese nelle competizioni ufficiali della stagione 1969-1970."}
{"id": "5225573", "revid": "122434754", "url": "https://it.wikipedia.org/wiki?curid=5225573", "title": "Societ\u00e0 Sportiva Sambenedettese 1951-1952", "text": "Questa voce raccoglie le informazioni riguardanti la Societ\u00e0 Sportiva Sambenedettese nelle competizioni ufficiali della stagione 1951-1952."}
{"id": "5225574", "revid": "1345938", "url": "https://it.wikipedia.org/wiki?curid=5225574", "title": "Dave Aud\u00e9", "text": "Ha collaborato per artisti quali U2, Korn, Coldplay, Debbie McGee, will.i.am, One Direction, t.A.T.u., Katy Perry, Barenaked Ladies, Faith No More, Sting, Juanes, Rihanna, Y\u014dko Ono, Amy Grant, The Pussycat Dolls, Lady Gaga, Lunascape, Madonna, Wanessa, Britney Spears, CeCe Peniston, Selena Gomez &amp; the Scene, Jennifer Lopez, C\u00e9line Dion, Beyonc\u00e9 e Laura Pausini.\nAud\u00e9 ha cominciato la sua carriera come insegnante di MIDI al Los Angeles Recording Workshop all'et\u00e0 di 22 anni. Nel 1991, \u00e8 diventato un DJ richiesto nelle discoteche di Los Angeles.\nNel 2010 \u00e8 stato nominato ai Grammy."}
{"id": "5225582", "revid": "755885", "url": "https://it.wikipedia.org/wiki?curid=5225582", "title": "Andr\u00e0 tutto bene (singolo Nesli)", "text": "Andr\u00e0 tutto bene \u00e8 un singolo del cantautore italiano Nesli, pubblicato il 28 novembre 2014 come primo estratto dall'album omonimo.\nVideo musicale.\nIl videoclip, diretto da Marco Salom, \u00e8 stato anticipato dalla relativa anteprima, resa disponibile per la visione a partire dal 21 novembre 2014 attraverso il canale YouTube del cantante."}
{"id": "5225583", "revid": "293377", "url": "https://it.wikipedia.org/wiki?curid=5225583", "title": "Coppa Barbieri", "text": ""}
{"id": "5225589", "revid": "124692638", "url": "https://it.wikipedia.org/wiki?curid=5225589", "title": "Infermiere (Italia)", "text": "Linfermiere, in Italia, \u00e8 il professionista sanitario responsabile unico della pianificazione e gestione del processo assistenziale, terapeutico, educativo, preventivo, riabilitativo, la cui formazione \u00e8 demandata per legge alle universit\u00e0.\nStoria.\nLe scuole professionali.\nLa figura ha cominciato ad essere disciplinata, nello stato italiano, solo dall'inizio del XX secolo: infatti il Regio Decreto-Legge 15 agosto 1925 n. 1832 prevedeva che le facolt\u00e0 universitarie, i comuni italiani e anche le istituzioni di pubblica beneficenza e assistenza sociale potessero istituire apposite scuole professionali, ove al termine della frequentazione di un corso biennale teorico-pratico con relativo tirocinio, si conseguiva un diploma di Stato per l'esercizio della professione di infermiere che per\u00f2 costituiva titolo di preferenza per l'assunzione a servizio di ospedali ,comuni, istituzioni pubbliche di beneficenza e di altri enti . Successivamente le norme per l'esercizio della professione di infermiere furono raccolte nel Regio Decreto 27 luglio 1934 n. 1265.\nIl secondo dopoguerra e il collegio professionale.\nNel secondo dopoguerra, con la legge 29 ottobre 1954, n. 1049 viene creato il \"Collegio Infermiere Professionali, Assistenti Sanitari e Visitatrici e Vigilatrici di Infanzia\" (IPASVI). Al fine di responsabilizzare e guidare gli infermieri durante le proprie attivit\u00e0 operative quotidiane, nel 1959 all'interno del Comitato centrale della Federazione Ipasvi si apr\u00ec un dibattito circa la necessit\u00e0 di mettere a punto un codice deontologico infermieristico, che indicasse le coordinate etiche in relazione alle quali operassero gli esercenti della professione. Il primo codice deontologico delle infermiere italiane viene emanato nel 1960, rappresentando un importante passo in avanti verso la costruzione dell'identit\u00e0 professionale. La legge 25 febbraio 1971, n. 124 abol\u00ec l'internato obbligatorio, aprendo la frequentazione dei corsi anche agli individui di sesso maschile, mentre due anni dopo le scuole per infermieri professionali diventano triennali in accordo con le indicazioni europee stabilite dall'accordo europeo di Strasburgo del 25 ottobre 1967, ratificato dall'Italia con la legge 15 novembre 1973 n. 795. Il D.P.R. 13 ottobre 1975, n. 867 modific\u00f2 poi l'ordinamento delle scuole professionali per gli infermieri, ed il D.P.R 14 marzo 1974, n. 225 ne specific\u00f2 le mansioni, subordinandone la responsabilit\u00e0 al personale medico. \nGli anni 1990 e la formazione universitaria.\nLa legge 19 novembre 1990, n. 341 introdusse la possibilit\u00e0 di attivare un corso di laurea; con il d.lgs 30 dicembre 1992, n. 502 si stabil\u00ec l'obbligo per le regioni italiane - entro il 1\u00ba gennaio 1996 - di stipulare convenzioni con le universit\u00e0 in Italia per l'attuazione dei corsi di laurea previsti dalla legge 341/1990. Il decreto inoltre stabil\u00ec l'obbligo del conseguimento di diploma di maturit\u00e0 quinquennale per l'ammissione ai corsi per il consguimento del diploma universitario, nonch\u00e9 al fine di superare il regime delle scuole venne affermato che in via transitoria i diplomi e gli attestati conseguiti con il precedente ordinamento (le scuole infermieristiche antecedenti al decreto), fossero equipollenti al diploma universitario.\nIl decreto del Ministero della Sanit\u00e0 14 settembre 1994, n. 739 dett\u00f2 le prime disposizioni specifiche in tema relative alla figura ed al profilo professionale, con la legge 26 febbraio 1999, n. 42 vengono poi specificati i titoli equipollenti, e abrogato il DPR n. 225/1974, ad eccezione dell'art. 6, lasciando il compito della determinazione dell'attivit\u00e0 e della responsabilit\u00e0 a decreti ministeriali, eliminando riferimenti a mansioni predeterminate. Dopo la riforma Berlinguer e l'emanazione del decreto del Ministero dell'universit\u00e0 e della ricerca 3 novembre 1999, n. 509 che ha disciplinato le professioni sanitarie in Italia la figura dell'infermiere \u00e8 stata tra queste ricompresa e con l'eliminazione della suddivisione tra infermiere generico e professionale. L'obbligo della formazione universitaria \u00e8 stato comunque successivamente ribadito dalla legge 1\u00ba febbraio 2006, n. 43.\nI requisiti e la formazione.\n\u00c8 necessario essere in possesso di diploma di laurea mediante conseguimento della laurea triennale (che conferisce agli infermieri il titolo di dottore/dottoressa); il corso di studi prevede anche una laurea magistrale, conseguibile al termine di un ulteriore corso di studi della durata di 2 anni. Per accedere al corso di studi \u00e8 necessario il superamento di un test di ingresso a numero chiuso, i cui risultati determinano l'assegnazione dei posti disponibilI ed il cui numero \u00e8 definito sulla base della programmazione ministeriale e disponibilit\u00e0 di strutture didattiche e personale docente. Il corso \u00e8 suddiviso in una formazione teorica (discipline dei corsi integrati previsti dal piano degli studi) e pratica (tirocinio o apprendimento in ambito clinico), e comprende attivit\u00e0 didattiche opzionali (ADO) e lo studio individuale. Dopo la laurea magistrale \u00e8 prevista anche possibilit\u00e0 di conseguimento del dottorato di ricerca, che mira a fornire ai professionisti competenze avanzate e strumenti metodologici necessari per esercitare attivit\u00e0 di ricerca e di alta qualificazione presso le universit\u00e0 in Italia, enti pubblici e privati, finalizzato all'approfondimento dello studio della disciplina e dalla ricerca applicata alle scienze infermieristiche.\nDopo essersi iscritto all'Ordine professionale tenuto presso la federazione Fnopi (Federazione Nazionale Ordini delle Professioni Infermieristiche) presente come OPI in ogni provincia, pu\u00f2 svolgere la sua attivit\u00e0 sia come lavoratore dipendente, sia come libero professionista - in quest'ultimo caso se in possesso di laurea magistrale - presso strutture pubbliche e private, nell'ambito dell'assistenza domiciliare integrata. Per l'attivit\u00e0 libero professionale \u00e8 altres\u00ec necessaria l'acquisizione del numero di partita IVA, la comunicazione di inizio attivit\u00e0 all'ordine Fnopi, la stipula di un contratto per la copertura assicurativa professionale e l'iscrizione all'ENPAPI (Ente di Previdenza e Assistenza degli Infermieri). \nIl decreto interministeriale 2 aprile 2001 afferma che le universit\u00e0 in Italia garantiscono la conclusione dei corsi di diploma universitario e il rilascio dei relativi titoli, l'accesso al corso di laurea magistrale avviene sulla base dei crediti acquisiti nella formazione di base, come ribadito dal decreto del MIUR 22 ottobre 2004, n. 270. Ulteriori disposizioni circa il profilo professionale sono state poi introdotte dalla legge 10 agosto 2000, n. 251. Per poter lavorare presso enti pubblici \u00e8 necessario superare apposito concorso, tuttavia il decreto-legge 12 novembre 2001 n. 402 - convertito in legge 8 gennaio 2002 n. 1 - introdusse la possibilit\u00e0 che, relativamente all'assunzione di infermieri in strutture pubbliche, in particolari ipotesi di necessit\u00e0 si potesse provvedere all'assunzione di infermieri anche senza superamento di un concorso pubblico, in particolari ipotesi tassativamente indicate dalla predetta norma. La legge n. 43/2006 ha prescritto alcuni adempimenti obbigatori come l'iscrizione all'albo professionale nonch\u00e9 di formazione continua.\nIl mancato possesso di uno dei requisiti previsti dalla normativa vigente, rientra nella fattispecie del delitto disciplinato dall'art. 348 del codice penale italiano ovvero \"esercizio abusivo della professione\".\nIl ruolo e la funzione.\nL'Infermiere \u00e8 responsabile della pianificazione e gestione dell'assistenza infermieristica generale, ossia, l'attivit\u00e0 terapeutica, palliativa, riabilitativa, educativa e preventiva rivolta all'individuo, alla comunit\u00e0 o alla popolazione, svolta su soggetti sani o malati, al fine di recuperare uno stato di salute adeguato e prevenendo l'insorgenza di alterazioni morfo-funzionali dell'individuo o della comunit\u00e0. L'esercizio professionale non pi\u00f9 subordinato ai medici e senza mansioni predeterminate rileva anche dal punto di vista della responsabilit\u00e0 giuridica, come successivamente ribadito dalla legge 10 agosto 2000, n. 251.\nIl D.M. 14 settembre 1994, n. 739 prevede la suddivisione delle attivit\u00e0 in:\nAi sensi dell'art. 2 del codice deontologico degli infermieri \"\"l'assistenza infermieristica \u00e8 servizio alla persona, alla famiglia e alla collettivit\u00e0. Si realizza attraverso interventi specifici, autonomi e complementari di natura intellettuale, tecnico-scientifica, gestionale, relazionale ed educativa\".\"\nSecondo l'art. 1 comma 2 del profilo professionale dell'infermiere (D.M. 739/1994) le funzioni di assistenza infermieristica sono \"prevenzione delle malattie, l'assistenza dei malati e dei disabili di tutte le et\u00e0 e l'educazione sanitaria\".\nNell'art. 1 comma 3 vengono descritte le principali funzioni dell'infermiere:\n\"\"Le competenze dei laureati specialisti \"(coloro che posseggono la Laurea magistrale) \"nella classe comprendono\":\"\nGli infermieri possono essere chiamati a svolgere funzioni diverse in relazione alla loro formazione ed esperienza:\nL'infermiere con laurea di primo livello o titolo equipollente partecipa all'identificazione dei bisogni di salute della persona e collettivit\u00e0 e formula i relativi obiettivi; pianifica, gestisce e valuta l'intervento assistenziale infermieristico; garantisce la corretta applicazione delle prescrizioni diagnostico-terapeutiche; agisce sia individualmente che in collaborazione con gli altri operatori sanitari e sociali, avvalendosi, ove necessario, nell'ambito dell'assistenza diretta, ad alta standardizzazione e bassa discrezionalit\u00e0, dell'opera del personale di supporto(O.S.S.). L'infermiere svolge la sua attivit\u00e0 professionale in strutture sanitarie pubbliche o private, nel territorio e nell'assistenza domiciliare, in regime di dipendenza o libero-professionale; concorre direttamente all'aggiornamento relativo allo specifico profilo professionale e alla ricerca. \nInoltre contribuisce alla formazione del personale di supporto O.S.S. \nL'infermiere con laurea magistrale\n\"La continua evoluzione del Servizio sanitario nazionale e i cambiamenti nei contenuti delle cure rendono molto ampia la gamma di posizioni (e competenze) dell'infermiere con laurea specialistica: dalla direzione del Servizio aziendale di assistenza infermieristica, al coordinamento di un dipartimento o unit\u00e0 complessa, o di una \u00e9quipe, al case management, al coordinamento dell'aggiornamento del personale e della formazione permanente, al ruolo di formatore, di docente e di tutor.\" \nLa deontologia.\nNel 1996 viene elaborato il \"patto\" tra l'infermiere e il cittadino, che \u00e8 \"uno strumento del tutto innovativo che d\u00e0 spazio all'esigenza crescente di protagonismo autonomo della professione, rivolgendosi al naturale interlocutore della propria attivit\u00e0.\" In realt\u00e0, il \"patto\" tra l'infermiere e il cittadino non \u00e8 altro che un preambolo ad una vera e propria riscrittura del Codice deontologico infermieristico presentato in occasione della Giornata internazionale dell'infermiere il 12 maggio del 1999. L'obiettivo del nuovo Codice \u00e8\" \"indicare le caratteristiche della mission infermieristica in modo da dare spazio alle esigenze di autonomia professionale e fornendo una traccia di riflessione per il quotidiano confronto tra i professionisti e i ritardi della cultura e delle strutture in cui operano.\"\"\nL'infermiere non \u00e8 pi\u00f9 definito come \"semplice operatore sanitario\" dotato di un diploma abilitante, ma \"il professionista sanitario responsabile dell'assistenza infermieristica\". Un professionista che, in quanto tale e anche nella sua individualit\u00e0, assiste la persona e la collettivit\u00e0 attraverso l'atto infermieristico inteso come il complesso dei saperi, delle prerogative, delle attivit\u00e0, delle competenze e delle responsabilit\u00e0 dell'infermiere in tutti gli ambiti professionali e nelle diverse situazioni assistenziali.\"\nNel febbraio 2009 \u00e8 presentato il nuovo codice deontologico degli infermieri italiani, in sostituzione di precedenti. \"\"Il nuovo codice deontologico fissa le norme dell'agire professionale e definisce i principi guida che strutturano il sistema etico in cui si svolge la relazione con la persona/assistito. Relazione che si realizza attraverso interventi specifici, autonomi e complementari di natura intellettuale, tecnico-scientifica, gestionale, relazionale ed educativa.\" \"\nNel codice deontologico vengono definite in modo preciso ed univoco le attivit\u00e0, le competenze, principi etici e morali quali l'infermiere \u00e8 tenuto ad attenersi. Viene definito in modo specifico cos'\u00e8 l'assistenza infermieristica e viene individuato come unico responsabile di quest'ultima l'infermiere; il quale viene riconosciuto come un professionista sanitario. L'ultima revisione del codice deontologico \u00e8 stata approvata con il consiglio nazionale FNOPI il 13 aprile 2019"}
{"id": "5225591", "revid": "287204", "url": "https://it.wikipedia.org/wiki?curid=5225591", "title": "Whenever I Say Your Name", "text": "Whenever I Say Your Name \u00e8 un duetto tra il cantante britannico Sting e la cantante statunitense Mary J. Blige. Si tratta del secondo singolo estratto da \"Sacred Love\", il settimo album solista di Sting. La canzone non era stata originariamente inclusa nel sesto album di Mary J. Blidge, \"Love &amp; Life\", ma venne poi aggiunta come traccia bonus nella riedizione internazionale del disco.\nNel Regno Unito, il singolo ha raggiunto solamente il 60\u00ba posto della Official Singles Chart, diventando il minor successo in classifica di Sting dai tempi del 94\u00ba posto di \"They Dance Alone (Cueca Solo)\" nel 1988. Nonostante il mancato successo commerciale, la canzone \u00e8 stata premiata ai Grammy Awards del 2004 come \"Miglior collaborazione vocale pop\".\nPremi.\nGrammy Awards\n2004 - Grammy Award alla miglior collaborazione vocale pop"}
{"id": "5225594", "revid": "228587", "url": "https://it.wikipedia.org/wiki?curid=5225594", "title": "Stolen Car (Take Me Dancing)", "text": "Stolen Car (Take Me Dancing) \u00e8 una canzone di Sting, estratta come terzo e ultimo singolo dal suo settimo album solista, \"Sacred Love\" del 2003. Il testo tratta di un misero uomo che va in giro a rubare auto, e desidera di avere una vita migliore dopo essersi immaginato come il ricco proprietario delle belle vetture che sta saccheggiando.\nLa versione originale \u00e8 stata fatta oggetto di diversi remix, uno dei quali utilizzato per il video musicale.\nNel 2015 la canzone \u00e8 stata coverizzata dalla cantante francese Myl\u00e8ne Farmer in duetto con Sting per il suo album \"Interstellaires\" (2015)."}
{"id": "5225609", "revid": "633110", "url": "https://it.wikipedia.org/wiki?curid=5225609", "title": "Mauser HSc", "text": "La Mauser HSc era una pistola semiautomatica della Germania nazista durante la seconda guerra mondiale. La sigla del nome stava per Hahn Selbstspanner C, ovvero pistola \"ad azione doppia modello C\". La produzione continu\u00f2 durante l'occupazione francese della Germania nel 1945-1946 e fu ripresa infine dalla Mauser dal 1968 ed il 1977. Si tratta di una pistola con cane esterno, azione doppia, caricatore monofilare e molla concentrica.\nStoria.\nLa \"HSc\" era la concorrente diretta della Walther PPK e PP e della Sauer 38H per l'impiego militare e di polizia. La produzione inizi\u00f2 nel tardo 1940 a partire dal numero di serie 700.000, come continuazione della numerazione della Mauser 1934, di difficoltosa produzione. Originariamente pensata per il mercato civile, fu ordinata dalla Kriegsmarine, subito seguita dallo Heer e dalla polizia. Le armi usate da Luftwaffe e Waffen-SS provenivano dagli stock forniti allo Heer o alle forze di polizia.\nLe prime pistole avevano guancette in legno ben lavorate, erano molto lucide e ben brunite. Le prime 1.350 armi furono prodotte per il mercato civile e, a causa della posizione delle viti delle guancette, divennero conosciute come variante a vite bassa, \"Low Grip Screw\", oggi molto rara. Circa la met\u00e0 di questo lotto venne consegnato alla Kriegsmarine. Le armi successive avevano invece le viti spostate pi\u00f9 in alto, in posizione pi\u00f9 centrale e robusta.\nLe ultime pistole di produzione bellica erano parkerizzate, con una colorazione dal grigio scuro al verdastro. La produzione tedesca ebbe fine con la cattura dell'area di Oberndorf am Neckar da parte delle truppe americane alla fine di aprile 1945. L'area venne assegnata ai francesi, che riavviarono la produzione fino al 1946. Riconoscibili dalla marca di prova RW, la maggior parte di queste armi furono destinate alla forze francesi impegnate nella guerra d'Indocina.\nLa produzione commerciale fu ripresa dalla Mauser a Oberndorf dal 1968 fino al 1977. Questa produzione di qualit\u00e0, disponibile anche nichelata, era destinata ad alcune unit\u00e0 di polizia e soprattutto al mercato civile nordamericano. Originariamente camerata in 7,65 mm Browning (.32 ACP), la maggior parte delle armi prodotte tra gli anni sessanta e settanta era in calibro 9 mm corto (.380 ACP)."}
{"id": "5225611", "revid": "34392", "url": "https://it.wikipedia.org/wiki?curid=5225611", "title": "Monserrato Rossell\u00f3", "text": ""}
{"id": "5225617", "revid": "633110", "url": "https://it.wikipedia.org/wiki?curid=5225617", "title": "Volkspistole", "text": "La Volkspistole (\"pistola del popolo\") era una pistola semiautomatica di emergenza prodotta nella Germania nazista alla fine della seconda guerra mondiale, realizzata con parti in acciaio stampato, con minimo ricorso a componenti lavorate dal pieno.\nFu prodotta solo in alcuni prototipi prima della fine della guerra. Questi avevano un insolito sistema di chiusura, che dirigeva i gas di sparo in avanti per ritardare la canna fino alla fuoriuscita del proiettile dalla volata. I prototipi, con leggere differenze nella meccanica, furono realizzati dalla Carl Walther GmbH, dalla Mauser-Werke AG e dalla Gustloff-Werke."}
{"id": "5225625", "revid": "1305772", "url": "https://it.wikipedia.org/wiki?curid=5225625", "title": "Thinking Out Loud (Ed Sheeran)", "text": "Thinking Out Loud \u00e8 un singolo del cantautore britannico Ed Sheeran, pubblicato il 7 novembre 2014 come terzo estratto dal secondo album in studio \"X\".\nNel febbraio 2016 il singolo \u00e8 stato premiato con un Grammy Award alla canzone dell'anno e con un Grammy Award alla miglior interpretazione pop solista in occasione dei Grammy Awards 2016.\nVideo musicale.\nIl video musicale, diretto da Murray Cummings e Jason Koenig e pubblicato il 7 ottobre 2014, mostra Sheeran danzare con una ballerina in una grande sala vuota. Inizialmente era previsto il coinvolgimento di due ballerini professionisti per la realizzazione del video, ma lo stesso cantante decise poi di partecipare di persona alle riprese, prestandosi ad alcune lezioni di ballo.\nAccuse di plagio.\nEd Sheeran \u00e8 stato pesantemente accusato di plagio per aver copiato diversi elementi del brano \"Let's Get It On\" di Marvin Gaye, fatto notato dal quotidiano \"The Guardian\" nonch\u00e9 da BBC. Vi \u00e8 anche stato un processo penale, con il fine di richiedere a Sheeran una sanzione economica per plagio.\nSuccesso commerciale.\n\"Thinking Out Loud\" ha raggiunto la top 10 di diverse classifiche europee e internazionali. Il singolo ha raggiunto il primo posto della Official Singles Chart nel Regno Unito durante la settimana dell'8 novembre 2014. Ha successivamente stabilito il record di 52 settimane consecutive di permanenza nella top 40 britannica.\nNegli Stati Uniti d'America il singolo ha raggiunto il secondo posto della Billboard Hot 100, diventando il maggior successo di Sheeran fino alla pubblicazione di \"Shape of You\" nel 2017. \u00c8 rimasto in seconda posizione per otto settimane consecutive, tenuto distante dal primo posto solo dalla permanenza record in vetta alla classifica del brano \"Uptown Funk\" di Mark Ronson e Bruno Mars. Il 27 ottobre 2017 il singolo \u00e8 stato certificato disco di diamante dalla RIAA per le oltre dieci milioni di copie vendute.\nCover.\nNel 2019 il cantante statunitense Clay Walker ha reinterpretato il brano in chiave country, inserendolo nel suo decimo album in studio \"Long Live the Cowboy\"."}
{"id": "5225628", "revid": "74801", "url": "https://it.wikipedia.org/wiki?curid=5225628", "title": "Virginia Henderson", "text": "Biografia.\nVirginia Henderson nacque nel 1897 quinta di una famiglia di otto figli. Nativa di Kansas City, pass\u00f2 i primi anni della sua vita in Virginia perch\u00e9 il padre, avvocato, aveva uno studio a Washington.\nDurante la prima guerra mondiale la Henderson cominci\u00f2 ad interessarsi all'assistenza infermieristica.\nNel 1918 si iscrisse alla scuola militare per infermieri a Washington, e dopo essersi diplomata nel 1921 accett\u00f2 un'offerta di lavoro come infermiera al Henry Street Visiting Nurse Service di New York. Nel 1922 inizi\u00f2 ad insegnare infermieristica all'ospedale protestante di Norfolk in Virginia, e cinque anni dopo entr\u00f2 alla Columbia University dove consegu\u00ec i titoli di B.S e M.A. in Infermieristica.\nNel 1929 la Henderson lavor\u00f2 come direttrice scolastica nelle cliniche della Strong Memorial Hospital a Rochester.\nRitorn\u00f2 all'universit\u00e0 nel 1930 come membro della facolt\u00e0 insegnando nei corsi di processo infermieristico analitico e pratica clinica fino al 1948.\nHenderson avuto una lunga carriera sia come scrittrice che ricercatrice.\nQuando era alla Columbia University cur\u00f2 la quarta edizione del libro di Bertha Harmer \"Textbook of the Principles and Practice of Nursing\" dopo la morte dell'autrice; l'opera fu pubblicata nel 1939.\nDal 1959 al 1971 la Henderson ha diretto il progetto di \"indice sugli studi infermieristici\" (\"Nursing Studies Index\") sponsorizzato dalla Universit\u00e0 di Yale. Il \"Nursing Studies Index\" \u00e8 organizzato in quattro volumi che comprendono la letteratura infermieristica biografica, anagrafica e storica dal 1900 al 1959. Contemporaneamente la Henderson \u00e8 stata autrice o coautrice di molte altre opere importanti. Dopo tale incarico alla Yale School of Nursing, diviene Emerito nel 1971.\nIl suo opuscolo dal titolo \"Basic Principles of Nursing Care\" \u00e8 stato pubblicato nel 1960 in occasione del Consiglio Internazionale degli Infermieri e tradotto in pi\u00f9 di venti lingue.\nI risultati conseguiti e l'influsso avuto sulla professione infermieristica le hanno portato pi\u00f9 di sette diplomi di dottorato onorario e il primo premio \"Christiane Reimann\"."}
{"id": "5225629", "revid": "767487", "url": "https://it.wikipedia.org/wiki?curid=5225629", "title": "Unione Sportiva Avellino 1997-1998", "text": "Questa voce raccoglie le informazioni riguardanti l'Unione Sportiva Avellino nelle competizioni ufficiali della stagione 1997-1998."}
{"id": "5225636", "revid": "1543377", "url": "https://it.wikipedia.org/wiki?curid=5225636", "title": "Onda U", "text": "L'onda U \u00e8 un'onda presente nell'elettrocardiogramma, non sempre visibile. \u00c8 in genere di basso voltaggio e segue l'onda T. Si ritiene che l'onda U rappresenti la ripolarizzazione dei muscoli papillari e delle fibre del Purkinje.\nInterpretazione.\nUn'onda U prominente pu\u00f2 essere spesso presente nell'ipokaliemia, ma anche nell'ipercalcemia, nella tireotossicosi; pu\u00f2 alterarsi nell'intossicazione digitalica, nella somministrazione di farmaci antiaritmici della classe 1A e 3, come nella sindrome del QT lungo e nei pazienti colpiti da emorragia cerebrale per effetto dell'ipervagotonia.\nAltre situazioni in cui l'onda U pu\u00f2 presentare alterazioni riguardano l'infarto miocardico acuto e le situazioni di sovraccarico sistolico, come si verifica nell'ipertensione arteriosa o nella stenosi aortica.\nMolto spesso si evidenziano onde U prominenti in giovani atleti."}
{"id": "5225641", "revid": "110157", "url": "https://it.wikipedia.org/wiki?curid=5225641", "title": "Daiun Sogaku Harada", "text": "Biografia.\nNato nella citt\u00e0 nota oggi come Obama, nella prefettura di Fukui, il giovanissimo Sogaku entr\u00f2 in un tempio Soto all'et\u00e0 di sette anni, e continu\u00f2 a praticare ed addestrarsi in monasteri zen per tutti gli anni scolastici. All'et\u00e0 di vent'anni, fece il suo ingresso al noto monastero Rinzai Shogen-ji; viene riportato che fece esperienza del kensh\u014d dopo due anni e mezzo di pratica residenziale.\nNel 1901, egli si laure\u00f2 all'universit\u00e0 di Komazawa (successivamente conosciuta come Soto-shu Daigakurin), universit\u00e0 improntata allo studio della dottrina Soto. In quell'occasione, egli studi\u00f2 sotto diversi maestri Soto e Rinzai, come Harada Sodo Kakusho,\nOka Sotan, Akino Kodo, Adachi Tatsujun, Hoshimi Tenkai, Unmuken Taigi Sogon e Kogenshitsu Dokutan Sosan.\nTra il 1911 e il 1923, Harada tenne una cattedra come professore alla sua stessa universit\u00e0. \nDa insegnante severo e amante della disciplina, divent\u00f2 abate di vari templi Soto in tutto il Giappone: Hosshin-ji, Chisai-in, Ankoku-ji, , S\u014dji-ji, Chigen-ji e lo stesso Bukkoku-ji in cui venne ordinato\nFino quasi all'et\u00e0 di novant'anni, Harada condusse sesshin di una settimana sei volte l'anno, oltre alle occasioni in cui guid\u00f2 ritiri in altri centri e monasteri.\nL'insegnamento di Harada Roshi integrava l'uso Rinzai dei Koan con le forme della scuola Soto, in cui questa pratica venne abolita dalle istituzioni Soto nel XIX secolo sotto l'influenza del maestro Gento Sokuchu.\nEgli si distacc\u00f2 inoltre dai costumi della tradizione Soto del suo tempo, coinvolgendo i laici nelle sedute di meditazione e di insegnamento a cui precedentemente partecipavano esclusivamente i monaci, creando un precedente per una pratica che si sarebbe rivelata adatta alle esigenze dei primi occidentali che a breve sarebbero giunti in Giappone alla ricerca di una spiritualit\u00e0 che solo la meditazione e le pratiche inerenti a quel tipo di percorso potevano soddisfare. \nNonostante le critiche che ricevette, egli rimase all'interno delle istituzioni della scuola Soto, pur essendo noto in Occidente che egli ricevette la trasmissione del Dharma nel lignaggio Rinzai di Dokutan Roshi. Harada pu\u00f2 quindi essere considerato un maestro Soto eclettico che prefer\u00ec sviluppare un metodo di pratica alternativo piuttosto che rimanere fedele alla tradizione ortodossa della sua scuola.\nHarada Daiun Sogaku si ritir\u00f2 dalla sua attivit\u00e0 nel 1937 per trascorrere i suoi ultimi giorni nell'eremo Kakusho-ken, in cui mor\u00ec a 92 anni.\nAlla sua morte, egli lasci\u00f2 un'eredit\u00e0 proficua per un successivo rinnovamento dello Zen in Giappone e degli spunti che furono fondamentali per lo sviluppo dello Zen negli Stati Uniti e in Occidente.\nIl suo erede pi\u00f9 conosciuto fu Hakuun Yasutani, maestro Soto che, seguendo il metodo del suo predecessore, si addestr\u00f2 nello studio e nella pratica dei Koan. L'influenza del metodo derivante dall'esempio del suo maestro lo port\u00f2 a fondare una nuova organizzazione laica in Occidente, la Sanbo Kyodan, che divenne rilevante nello sviluppo dello Zen negli Stati Uniti e in cui si svilupparono maestri autorevoli dei nostri giorni, come Philip Kapleau e Charlotte Yoko Beck.\nHarada lasci\u00f2 anche altri maestri in Giappone, che per\u00f2 rimasero all'interno della scuola Soto come monaci ordinati:Genshu Watanabe, abate, tra gli altri, del tempio Soji-ji, Harada Tangen, che gli succedette come abate del tempio Bukkoku-ji, e Ban Tetsugyu Soin, abate del tempio Tosho-ji di Tokyo.\nCritiche.\nHarada Daiun Sogaku fu criticato per il suo supporto alla propaganda per il ruolo giapponese nella seconda guerra mondiale. \nUna citazione famosa di Harada, riportata nel saggio in inglese \"Zen at War\", \u00e8: \"Se viene ordinato di] marciare: trump, trump, o sparare: bang, bang. Questa \u00e8 la manifestazione della pi\u00f9 alta saggezza. L'unit\u00e0 di Zen e guerra di cui parlo si estende ai fronti pi\u00f9 remoti di questa guerra santa.\""}
{"id": "5225649", "revid": "110157", "url": "https://it.wikipedia.org/wiki?curid=5225649", "title": "Eesti Karikas 2002-2003", "text": "La Coppa d'Estonia 2002-2003 (in estone \"Eesti Karikas\") \u00e8 stata la 11\u00aa edizione del torneo dopo l'indipendenza dell'Estonia. Il TVMK Tallinn ha vinto il trofeo per la prima volta nella sua storia.\nFormula.\nIl torneo si dipanava su cinque turni: sedicesimi e ottavi erano in gara unica in casa della squadra peggio classificata in campionato; quarti e semifinali erano disputati su gare di andata e ritorno; la finale in gara unica in campo neutro unica a Tallinn.\nLe squadre di Meistriliiga 2002 entrarono tutte in scena dagli ottavi, disputando la gara fuori casa.\nSedicesimi di finale.\nLe partite furono disputate tra il 12 e il 23 ottobre 2002.\nOttavi di finale.\nLe gare furono disputate tra il 9 e il 10 novembre 2002.\nQuarti di finale.\nLe gare di andata furono disputate il 23 e il 24 marzo 2003, quelle di ritorno il 1 e l'11 aprile 2003.\nSemifinali.\nLe gare di andata furono disputate l'8 e il 9 maggio 2003, quelle di ritorno il 18 maggio 2002."}
{"id": "5225652", "revid": "287204", "url": "https://it.wikipedia.org/wiki?curid=5225652", "title": "Francesco d'Assisi (film)", "text": ""}
{"id": "5225653", "revid": "1719883", "url": "https://it.wikipedia.org/wiki?curid=5225653", "title": "Francesco d'Assisi (disambigua)", "text": ""}
{"id": "5225657", "revid": "31269", "url": "https://it.wikipedia.org/wiki?curid=5225657", "title": "Hamburg Transit", "text": "Hamburg Transit \u00e8 una serie televisiva poliziesca tedesca prodotta da Gyula Trebitsch e Helga Mauersberger per Studio Hamburg International Production (SHIP) e Norddeutsches Werbefernsehen (NWF) dal 1970 al 1974 e nata come spin-off (o sequel) delle serie \"Hafenpolizei\" (1963-1966) e \"Polizeifunk ruft\" (1966-1970). Interpreti principali sono Karl-Heinz Hess ed Eckard Dux; altri interpreti sono Heinz-Gerhard L\u00fcck e Gert Haucke.\nLa serie si compone di 4 stagioni, per un totale di 52 episodi (13 per stagione), ciascuno della durata di circa 25 minuti.\nIn Germania, la serie fu trasmessa in prima visione dall'emittente ARD 1. Il primo episodio, intitolato \"Ticket nach Rio\", fu trasmesso per la prima volta in Germania il 31 dicembre 1970 l'ultimo, intitolato \"Awuku\", fu trasmesso in prima visione il 19 marzo 1974.\nDescrizione.\nProtagonisti della serie sono due poliziotti di Amburgo, Schl\u00fcter e Hartmann, che si occupano di assicurare alla giustizia gli autori dei vari crimini che si verificano nella zona attorno al porto della metropoli anseatica.\nIn alcuni episodi, i casi sono affidati al Commissario Castorp e in altri al Commissario John.\nGuest-star.\nTra le numerose guest star apparse nella serie, figurano (in ordine alfabetico):"}
{"id": "5225662", "revid": "124127066", "url": "https://it.wikipedia.org/wiki?curid=5225662", "title": "Gaston Palewski", "text": "\u00c8 anche ricordato come l'amante della novellista inglese Nancy Mitford, ed appare in forma romanzata in due dei suoi romanzi.\nBiografia.\nPalewski nasce a Parigi, figlio di un industriale. La sua famiglia era originaria della Polonia ma trasferitasi in Francia nel 19 secolo. La sua educazione \u00e8 stata curata in prestigiosi istituti come la Sorbona, Istituto di studi politici di Parigi e l'Universit\u00e0 di Oxford. In quest'ultima impara a parlare un eccellente inglese e sviluppa un pensiero filo-inglese.\nGrazie all'influenza della sua famiglia ottiene un posto con il maresciallo Hubert Lyautey, il Ministro residente francese, in Marocco. Nel 1928 diventa il segretario privato di Paul Reynaud, un leader politico che era Ministro delle finanze e che nel 1940 diventer\u00e0 Primo Ministro in Francia. Nel 1934 tramite Reynaud, incontra per la prima volta Charles de Gaulle, e diventa sostenitore del suo pensiero politico e militare.\nCon lo scoppio della guerra, nel 1939, Palewski fu reclutato come tenente nell'Aeronautica francese. Quando ci fu l'armistizio nel giugno 1940 si trovava nell'Africa Francese del Nord. Rifiutando la sconfitta della Francia, alla fine di agosto raggiunse Londra e si un\u00ec all'organizzazione France libre di de Gaulle. Quest'ultimo lo nominer\u00e0 direttore degli Affari Politici del movimento France libre, giocando un ruolo critico di negoziazione tra il governo britannico e de Gaulle. Nel marzo del 1941 gli fu dato il grado di tenente-colonnello e il comando delle forze armate della France libre. Le guider\u00e0 contro le forze armate italiane durante la riconquista della Somalia francese (ora Gibuti).\nNel settembre del 1942 fu richiamato a Londra per diventare direttore di gabinetto di de Gaulle, posizione con cui lo segu\u00ec da Londra fino in Algeria, nel 1943, e dopo la liberazione, nell'agosto del 1944, a Parigi.\nDivenne noto come \"uomo di fiducia\"di de Gaulle, e le sue capacit\u00e0 diplomatiche e la sua comprensione degli inglesi lo resero indispensabile a quest'ultimo.\nPalewski rimase direttore del gabinetto di de Gaulle fino a quando questo rassegn\u00f2 le dimissioni da capo del Governo provvisorio nel gennaio del 1946. Egli divenne uno dei promotori del movimento del Gollismo e nel 1947 fu uno dei fondatori del primo partito Gollista, il Raggruppamento del Popolo Francese (\"RPF\"). Nel 1951 fu eletto all'Assemblea nazionale come deputato del RPF per il distretto della Senna (Parigi). Dal 1953 al 1955 fu vice presidente dell'Assemblea nazionale. Battuto alle elezioni del 1956, si ritir\u00f2 dalla politica attiva. \nNel 1957 su indicazione di Charles de Gaulle fu nominato ambasciatore in Italia, incarico che svolse fino al 1962. Dall'aprile 1962 al febbraio 1965 fu ministro di Stato, ministro per la ricerca scientifica, l'energia atomica, e l'esplorazione spaziale, nel primo governo di Georges Pompidou. Il primo maggio del 1962 Palewski assistette insieme ad altre personalit\u00e0 al test nucleare sotterraneo nominato \"Beryl\" in Algeria. Il pozzo dove si svolse il test non riusc\u00ec a contenere l'esplosione e lo stesso Palewski venne esposto a radiazioni come risultato di una perdita di lava e polvere radioattiva nell'atmosfera. Pi\u00f9 avanti attribuir\u00e0 a questo incidente la leucemia che lo porter\u00e0 alla morte. \nTra il 1965 e il 1974 fu presidente del Consiglio costituzionale. Grande intenditore d'arte e soprattutto di quella italiana, promotore di importanti restauri a Firenze, fu eletto membro dell'Acad\u00e9mie des beaux-arts. Mor\u00ec di leucemia nel 1984 all'et\u00e0 di 83 anni."}
{"id": "5225664", "revid": "729019", "url": "https://it.wikipedia.org/wiki?curid=5225664", "title": "Battaglia di Tolone (1744)", "text": "La battaglia di Tolone del 1744 (\"bataille de Cap Sici\u00e9\" per i francesi, \"batalla de Tol\u00f3n\" per gli spagnoli) fu una battaglia navale svoltasi al largo di Tolone nei giorni 11 e 12 febbraio 1744 nell'ambito della guerra di successione austriaca e vide lo scontro fra la flotta spagnola e francese, da una parte, e quella inglese, dall'altra. La battaglia termin\u00f2 con la vittoria delle flotte alleate, spagnola e francese, ed il ritiro della flotta inglese a Minorca.\nAntefatto.\nLo scoppio della guerra contro la Spagna e l'incombente minaccia dell'entrata in guerra a suo fianco della Francia durante i primi stadi della guerra di successione austriaca, fecero s\u00ec che Thomas Mathews rientrasse in servizio attivo dopo sette anni di effettiva quiescenza. Il rientro avvenne con il grado di viceammiraglio il 13 marzo 1741.\n Gli venne affidato il comando della flotta del Mediterraneo e la carica di ministro plenipotenziario presso Carlo Emanuele III di Savoia, re di Sardegna, e presso altre corti. Il suo vice comandante era il contrammiraglio Richard Lestock, che egli aveva conosciuto in passato e con il quale non andava d'accordo, tanto che ne chiese la sostituzione, ma l'ammiragliato inglese gliela neg\u00f2.\nNel 1742 Mathews mand\u00f2 un piccolo squadrone a Napoli per convincere Carlo I di Napoli e Sicilia, che diverr\u00e0 poi re di Spagna, a rimanere neutrale. Lo squadrone era comandato da William Martin, che non volle impegnarsi in negoziati con il re di Napoli e Sicilia, schierando le sue navi di fronte al porto di Napoli a tiro di cannone e dando al re mezz'ora per una risposta: i napoletani furono cos\u00ec costretti ad accettare la proposta inglese di neutralit\u00e0.\nNel 1742 uno squadrone di galee spagnole, che si era rifugiato nella baia di Saint-Tropez, fu distrutto dalle navi della flotta di Mathews, mentre un altro squadrone spagnolo si era rifugiato nel porto di Tolone, avvistato dalla flotta inglese da Hy\u00e8res.\nIl 10 febbraio 1744 gli spagnoli presero il mare insieme ad una flotta francese. Mathews segu\u00ec e lo scontro ebbe luogo tra l'11 e il 12 febbraio.\nLa battaglia.\nLe flotte erano state sparpagliate dal vento leggere quando si avvistarono e, appena iniziarono ad assumere le loro formazioni di combattimento, Mathews invi\u00f2 ai suoi i segnali per formare la linea di battaglia. La linea non era ancora stata completata quando scese la notte, per cui Mathews iss\u00f2 i segnali ordinando alla flotta di fermarsi, intendendo che le sue navi avrebbero terminato per prime l'allineamento in formazione. Gli squadroni del centro e le navi dell'avanguardia operarono di conseguenza, ma Lestock, che comandava la retroguardia, si ferm\u00f2 senza disporsi in formazione. Al sorgere del giorno successivo, la retroguardia britannica si trovava ad una considerevole distanza dal centro. Mathews invi\u00f2 segnali a Lestock, affinch\u00e9 aumentasse la sua velatura, riluttante ad impegnarsi in combattimento con le sue navi cos\u00ec disorganizzate, ma la lenntezza di Lestock nel rispondere, provoc\u00f2 il disimpegno della flotta franco-spagnola, che si diresse verso sud. Temendo che il nemico intendesse sfuggirgli per passare lo stretto di Gibilterra e unirsi alle forze navali francesi raccoltesi a Brest per una progettata invasione dell'Inghilterra, Mathews ritenne suo dovere attaccare ed iss\u00f2 il segnale di attacco sulla sua nave ammiraglia, la \"HMS Namur\" e all'una lasci\u00f2 la linea di formazione per attaccare la retroguardia spagnola, seguito dalla \"HMS Marlborough\", al comando del capitano di vascello James Cornewall. Cos\u00ec operando, il segnale di formare la linea di battaglia rimase issato ed i due segnali contemporaneamente insieme crearono confusione, bench\u00e9 un certo numero di comandanti britannici, tra i quali il capitano di vascello Edward Hawke, seguissero l'esempio di Mathews. In forte inferiorit\u00e0 numerica e privi di sostegno, con gli altri comandanti o troppo incerti o, nel caso di Lestock, probabilmente lieti di vedere Mathews in difficolt\u00e0 e non volendo aiutarlo, le \"Namur\" e \"Marlborough\", riuscirono ad ingaggiare battaglia con le navi nemiche che avevano di fronte, ma subirono considerevoli danni. Nella retroguardia cinque navi spagnole seguirono a qualche distanza a causa della bassa velocit\u00e0 delle due avanti: le \"Brillante, San Fernando, Halcon, Soberbio\" e \"Santa Isabel\".\nCi furono alcuni scambi di cannonate fra queste e le prime navi della retroguardia britannica. Gran parte delle navi della retroguardia di Lestock rimasero inattive durante la battaglia. Il grosso del combattimento avvenne intorno alla \"Real Felipe\", la nave ammiraglia di Navarro. La \"Marlborough\" attravers\u00f2 volutamente la linea delle navi spagnole, ma sub\u00ec gravi danni, al punto che si ritenne fosse sul punto di affondare. La \"Hercules\", dietro la \"Real Felipe\", respinse vigorosamente tre navi britanniche, mentre la \"Constante\", che precedeva immediatamente la nave ammiraglia, respinse l'attacco di una nave britannica in linea, che venne tosto rimpiazzata da altre due, con le quali la nave spagnola continu\u00f2 a combattere per quasi tre ore. Verso le ore 5 le navi francesi giunsero in aiuto di quelle spagnole, manovra che da alcuni comandanti britannici fu interpretata come un tentativo di aggiramento della linea di combattimento britannica.\nSenza ordini da parte di Mathews e priva di ordini chiari e di una struttura di comando, la linea britannica si ruppe ed inizi\u00f2 la fuga verso nord-ovest. Gli spagnoli, ancora sulla difensiva, erano riluttanti a catturare la \"Marlborough\", ormai priva di difese, sebbene essi avessero recuperato la \"Poder\", che in precedenza si era arresa agli inglesi. La flotta franco spagnola riprese quindi la sua rotta verso sud ovest, e solo il 12 febbraio che la flotta britannica riusc\u00ec a raggrupparsi ed a riprendere l'inseguimento. Essa impegn\u00f2 nuovamente la flotta nemica, che era rallentata dalle navi danneggiate, e la non pi\u00f9 manovrabile \"Poder\" fu abbandonata e affondata dai francesi. Ora la flotta britannica era nuovamente a poche miglia dal nemico, ma Mathews segnal\u00f2 ancora alla sua flotta di fermarsi. Il giorno seguente la flotta franco spagnola era gi\u00e0 quasi fuori dalla vista e Mathews torn\u00f2 ad Hy\u00e8res, per poi di l\u00ec far vela per port Mahon, sull'isola di Minorca, ove giunse verso la fine del mese.\nInchiesta e dimissioni.\nIl fallimento della flotta britannica nell'intraprendere un'azione decisiva contro un nemico cos\u00ec inferiore di numero ebbe conseguenze significative. La flotta nemica fu in grado di sbarcare truppe e rifornimenti all'esercito spagnolo che combatteva in Italia, spostando l'andamento della guerra a loro favore. Il fatto fu ampiamente dibattuto in Gran Bretagna e la Camera dei Comuni di Gran Bretagna chiese al re Giorgio II di aprire una pubblica inchiesta: una dozzina di comandanti furono processati da una corte marziale e degradati. Lestock fu processato, ma riusc\u00ec a dar la colpa a Mathews e con l'appoggio di potenti sostenitori nel governo, venne assolto e gli fu affidato un ulteriore incarico. Mathews fu processato dalla corte marziale nel 1746, con l'accusa di aver condotto la flotta in combattimento in modo disorganizzato e di aver inseguito il nemico senza attaccarlo, pur in condizioni a lui favorevoli. In sua difesa fu mostrato che la sua condotta in combattimento era stata encomiabile, ma nel giugno del 1747 la corte dichiar\u00f2 che le accuse erano state provate e Mathews fu licenziato dal servizio.\nLa corte marziale era stata ostacolata da interferenze da parte di politici e civili, cos\u00ec che nel 1749 il Parlamento emend\u00f2 la legge marziale del 1661 per rafforzare l'autonomia della corte navale.\nQuesti avvenimenti furono seguiti dalla dichiarazione di guerra della Francia contro la Gran Bretagna e contro l'Elettorato di Hannover; in maggio la Francia dichiar\u00f2 guerra anche al Sacro Romano Impero di Maria Teresa d'Austria ed invase i Paesi Bassi.\nL'ammiraglio spagnolo Juan Jos\u00e9 Navarro fu creato \"Marchese della Vittoria\" per il suo comportamento in battaglia.\nOrdine di combattimento.\nL'ordine di combattimento, oltre a 4 fregate e a 4 cannoniere, era composto da:"}
{"id": "5225666", "revid": "1516566", "url": "https://it.wikipedia.org/wiki?curid=5225666", "title": "He Was a Friend of Mine", "text": "He Was a Friend of Mine \u00e8 un brano tradizionale di musica folk nel quale il cantante lamenta la perdita di un amico. La prima versione conosciuta della canzone si intitola Shorty George e venne registrata dalla coppia di musicologi John A. e Ruby Terrill Lomax nel 1939 in Texas in una versione eseguita da Smith Casey, che si accompagnava alla chitarra.\nNel corso degli anni la traccia \u00e8 stata incisa da numerosi artisti, inclusi Bob Dylan, Dave Van Ronk, The Washington Squares, Bobby Bare, Mercury Rev, The Black Crowes, The Mitchell Trio, Willie Nelson, Nanci Griffith, Cat Power, The Leaves e, in una versione dal testo differente, The Byrds. La versione registrata da Willie Nelson \u00e8 stata usata nel film \"Brokeback Mountain\" ed attribuita in modo inaccurato a Bob Dylan come autore del brano.\nCover.\nVersione di Bob Dylan.\nDylan cur\u00f2 l'arrangiamento del brano nel 1962, e la sua esecuzione dell'epoca si pu\u00f2 ascoltare nell'album \"The Bootleg Series Volumes 1\u20133 (Rare &amp; Unreleased) 1961\u20131991\".\nVersione dei Byrds.\nI Byrds inclusero una registrazione di \"He Was a Friend of Mine\" nel loro album del 1965 \"Turn! Turn! Turn!\". Nella versione dei Byrds, la melodia \u00e8 leggermente modificata e il testo riadattato come un sorta di canto funebre per l'assassinio di John F. Kennedy. Il chitarrista della band Roger McGuinn riscrisse il testo della vecchia canzone tradizionale alla fine del 1963 per dargli un gusto pi\u00f9 attuale e contemporaneo. McGuinn spieg\u00f2 l'origine della canzone nel corso di un'intervista: \u00abScrissi la canzone la notte del giorno nel quale venne ucciso John F. Kennedy. Suppongo che si potrebbe dire che sembra una delle prime canzoni dei Byrds. L'arrangiamento usato \u00e8 quello con il quale la ho sempre cantata. Pensai solo che fosse una buona idea includerla in \"Turn! Turn! Turn!\"\u00bb. A causa della radicale riscrittura alla quale venne sottoposto il brano, nella versione dei Byrds il copyright ufficiale registrato \u00e8: \"Traditional/nuovo testo e arrangiamento di McGuinn\".\nLa band esegu\u00ec il brano durante il Monterey Pop Festival il 17 giugno 1967, dove David Crosby fece la controversa dichiarazione secondo la quale Kennedy non era stato ucciso dal solo Lee Harvey Oswald, ma era in realt\u00e0 vittima di un complotto governativo.\nAltre versioni.\nNel 1963, i Greenbriar Boys registrarono \"He Was a Friend of Mine\" con il cantante Dian James e la inclusero nell'album \"Dian &amp; the Greenbriar Boys\" pubblicato dalla Elektra Records. I Briarwood Singers, un quintetto folk, pubblic\u00f2 una versione della canzone che raggiunse la posizione numero 126 nella classifica di \"Billboard\" nel dicembre 1963. Bobby Bare incise \"He Was a Friend of Mine\" nel 1964, in memoria di Jim Reeves, vittima di un disastro aereo. Lo stesso anno, Petula Clark pubblic\u00f2 una versione in francese del brano con il titolo \"Toi qui m'as fait pleurer\".\nNel 1963 il cantante folk Dave Van Ronk pubblic\u00f2 la sua reinterpretazione del brano nell'album \"Dave Van Ronk, Folksinger\". Inoltre, Van Ronk esegu\u00ec la canzone durante il concerto in memoria di Phil Ochs tenutosi al Madison Square Garden Felt Forum di New York nel maggio 1976, dopo il suicidio di Ochs. Ramblin' Jack Elliott e Jerry Jeff Walker cantarono in duetto la canzone sull'album di Elliott \"Friends of Mine\" (1998). L'attore americano Billy Bob Thornton incluse una cover della versione dei Byrds nel suo album di debutto del 2001 \"Private Radio\". \nEseguita da Gustavo Santaolalla, \"He Was a Friend of Mine\" \u00e8 stata inclusa nella colonna sonora di \"Brokeback Mountain\" (2005). \nLa band inglese The Bishops, ha reinterpretato la canzone nel disco \"For Now\" (2009).\nNel 2014, Merrymouth, un gruppo folk capeggiato dal cantante degli Ocean Colour Scene Simon Fowler, registr\u00f2 la canzone per il loro secondo album \"Wenlock Hill\". Le parole del testo furono adattate per riferirsi all'omicidio di John Lennon."}
{"id": "5225670", "revid": "46291", "url": "https://it.wikipedia.org/wiki?curid=5225670", "title": "Bartsia alpina", "text": "Bartsia alpina (nome scientifico Bartsia alpina L., 1753) \u00e8 una piccola pianta erbacea appartenente alla famiglia delle Orobanchaceae (trib\u00f9 Rhinantheae).\nEtimologia.\nIl nome generico (\"Bartsia\") \u00e8 stato dato in ricordo del botanico prussiano Johann Bartsch (1709-1738) di K\u00f6nigsberg, medico coloniale a Suriname, mentre L'epiteto specifico (\"alpina\") fa riferimento all'habitat tipico di questa pianta. Il binomio scientifico della pianta di questa voce \u00e8 stato proposto da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"Species Plantarum - 2: 602. 1753\" del 1753.\nDescrizione.\nL'altezza di queste piante varia da 8 a 20\u00a0cm. La forma biologica \u00e8 emicriptofita scaposa (H scap), ossia in generale sono piante erbacee, a ciclo biologico perenne, con gemme svernanti al livello del suolo e protette dalla lettiera o dalla neve e sono dotate di un asse fiorale eretto e spesso privo di foglie. Queste piante sono semiparassitarie ed hanno la superficie peloso-glandulosa.\nRadici.\nLe radici sono dei fittoni.\nFusto.\nLa parte aerea del fusto \u00e8 ascendente, ed \u00e8 ricoperta di peli riflessi.\nFoglie.\nLe foglie hanno delle forme ovate con i bordi percorsi da dentelli acuti. Verso l'infiorescenza sono presenti delle brattee simili alle foglie ma con dimensioni minori e colorate di violetto. Entrambe le pagine delle foglie e delle brattee sono pubescenti. Dimensione delle foglie: larghezza 8 \u2013 12\u00a0mm; lunghezza 16 \u2013 22\u00a0mm.\nInfiorescenza.\nLe infiorescenze sono formate da alcuni fiori spaziati disposti all'ascella di brattee.\nFiore.\nI fiori sono ermafroditi, zigomorfi e tetraciclici (con i quattro verticilli fondamentali delle Angiosperme: calice \u2013 corolla \u2013 androceo \u2013 gineceo); sono inoltre pentameri/tetrameri (ogni verticillo ha pi\u00f9 o meno quattro/cinque elementi). Lunghezza del fiore: 15 \u2013 22\u00a0mm.\nFrutti.\nIl frutto \u00e8 del tipo a capsula deiscente. La forma \u00e8 oblungo-acuta, cavato-compressa e contiene diversi piccoli semi a coste alate. La lunghezza della capsula \u00e8 di 8\u00a0mm.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della specie (Orobanchaceae) comprende soprattutto piante erbacee perenni e annuali semiparassite (ossia contengono ancora clorofilla a parte qualche genere completamente parassita) con uno o pi\u00f9 austori connessi alle radici ospiti. \u00c8 una famiglia abbastanza numerosa con circa 60 - 90 generi e oltre 1700 - 2000 specie (il numero dei generi e delle specie dipende dai vari metodi di classificazione) distribuiti in tutti i continenti. Il genere \"Bartsia\" si compone di una cinquantina di specie distribuite in Europa, Africa e America; tre vivono in Europa e due sono presenti nella flora spontanea italiana.\nFilogenesi.\nLa classificazione tassonomica della \"Bartsia alpina\" \u00e8 in via di definizione in quanto fino a poco tempo fa il suo genere apparteneva alla famiglia delle Scrophulariaceae (secondo la classificazione ormai classica di Cronquist), mentre ora con i nuovi sistemi di classificazione filogenetica (classificazione APG) \u00e8 stata assegnata alla famiglia delle \"Orobanchaceae\" e alla trib\u00f9 Rhinantheae Lamarck &amp; de Candolle; anche i livelli superiori sono cambiati (vedi box tassonomico a destra).\nIl numero cromosomico di \"Bartsia alpina\" \u00e8: 2n = 24.\nVariabilit\u00e0.\nLa specie di questa voce \u00e8 considerata polimorfa. I caratteri soggetti a variabit\u00e0 sono i seguenti:\nSinonimi.\nL'entit\u00e0 di questa voce ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nAltre notizie.\nLa bartsia alpina in altre lingue \u00e8 chiamata nei seguenti modi:"}
{"id": "5225672", "revid": "228587", "url": "https://it.wikipedia.org/wiki?curid=5225672", "title": "David Knight", "text": ""}
{"id": "5225673", "revid": "1747171", "url": "https://it.wikipedia.org/wiki?curid=5225673", "title": "Luigi Ratini", "text": "\u00c8 noto soprattutto per i numerosi ritratti e per le illustrazioni dei classici greci e latini, fra cui l'\"Iliade\" di Omero (1920\u20131923) e l\"'Eneide\" di Virgilio (1923\u20131934). Come insegnante ha lavorato nelle scuole di Trento e Rovereto, fra cui la Scuola Reale Elisabettiana (1913\u20131915) dove ha avuto come allievi gli artisti Carlo Cainelli, Attilio Lasta e Guido Polo e l'ingegnere-editore Riccardo Maroni. Ha inoltre fatto parte del Circolo artistico trentino fondato da Luigi Bonazza nel 1912 e dell'Accademia Roveretana degli Agiati.\nBiografia.\nLuigi Camillo Maria Ratini nasce a Trento, nel rione della Portella, l'8 maggio 1880. Il padre Costante proviene da Canal San Bovo e lavora come litografo nella tipografia di Vittorio Zippel, la madre \u00e8 Anna Ducati. Ratini disegna e dipinge gi\u00e0 nell'infanzia. Frequenta la Scuola civica di Trento e la Scuola industriale (frequentata all'epoca da Stefano Zuech e Carlo Fait), in seguito convince i genitori a iscriverlo all'Accademia delle belle arti di Monaco, dove studia dal 1898 al 1901 grazie al sostegno economico dell'irredentista Giovanni Pedrotti, amico di Zippel. Nel 1900 la biblioteca comunale di Trento commissiona a Ratini il primo ritratto, dell'orientalista Giuseppe Turrini. Nello stesso anno l'artista esegue una copia della pala d'altare della chiesa di Sardagna. Nel 1901 si iscrive all'Accademia di Vienna, qui \u00e8 ospitato a casa dello scultore Vittorio Morelli insieme a Luigi Bonazza. Dal 1903 al 1904 \u00e8 a Roma, dove prende lezioni di nudo presso il Regio Istituto di Belle Arti.\nNel 1905 torna a Trento dove apre il proprio atelier. Si dedica soprattutto al ritratto, che esegue spesso per illustri famiglie trentine fra cui i baroni Salvadori e Salvotti. Nel 1906 partecipa all'Esposizione internazionale di Milano con un'opera dal titolo \"La tomba di Segantini\", dedicata all'artista Giovanni Segantini. A causa dello scarso successo dell'atelier decide di dedicarsi all'insegnamento del disegno nelle scuole. Dal 1910 al 1911 lavora alla Scuola Reale di Trento e nel 1912 alla Scuola Professionale. Nel 1911 restaura alcuni dipinti presso la chiesa di Sardagna, fra cui la Madonna di Marcello Fogolino. Nel 1912 entra a far parte del Circolo artistico trentino fondato da Luigi Bonazza. Dal 1912 al 1913 insegna alla scuola di Lavarone, dal 1913 al 1915 alla Scuola Reale Elisabettiana di Rovereto, dove sostituisce Luigi Comel. Qui ha come allievi gli artisti Carlo Cainelli, Attilio Lasta e Guido Polo e l'ingegnere-editore Riccardo Maroni. In seguito insegna al Ginnasio, all'Istituto magistrale e alla Scuola professionale di Rovereto.\nNel 1913 inizia a lavorare all'illustrazione dei grandi poemi classici greci e latini. Nel 1915, allo scoppio della prima guerra mondiale, si rifugia in Boemia con i genitori. \u00c8 coscritto nell'esercito austro-ungarico come pittore di guerra. Dal 1916 al 1918 \u00e8 a Wels, in Austria, insieme ad Attilio Lasta. Dopo la fine della guerra rientra a Trento e qui insegna alla Reale Scuola Tecnica e poi al Ginnasio. Nel 1919 \u00e8 tra i fondatori del ricostituito Circolo artistico trentino, insieme a Luigi Bonazza, Oddone Tomasi, Stefano Zuech, Camillo Bernardi, Ermete Bonapace, Cesare Covi, Luigi Pizzini, Davide Rigatti, Ettore Sottsass senior e Giorgio Wenter Marini. Il 10 novembre 1919 sposa Armida Cescotti di Isera. Nel 1920 inizia l'illustrazione dell'\"Iliade\" di Omero, nel 1921\u20131922 disegna le leggende di Orfeo, Apollo e Dafne e di Deucalione e Pirra, nel 1923\u20131924 il \"Racconto della Bibbia ai fanciulli e al popolo\". Nel 1923 inizia l'illustrazione dell\"'Eneide\" di Virgilio, a cui dedica dieci anni di lavoro senza riuscire a terminarla. Muore a Trento il 1\u00ba dicembre 1934."}
{"id": "5225680", "revid": "113228966", "url": "https://it.wikipedia.org/wiki?curid=5225680", "title": "Vladimir Anto\u0161in", "text": "Grande maestro dal 1964, \u00e8 stato un teorico delle aperture e campione sovietico per corrispondenza.\nPartecip\u00f2 a cinque Campionati sovietici (1955, 1956, 1957, 1967 e 1970), con il miglior risultato a Charkiv nel 1967 (6\u00ba-7\u00ba su 126 giocatori).\nPrendono il suo nome due varianti di apertura:"}
{"id": "5225681", "revid": "34392", "url": "https://it.wikipedia.org/wiki?curid=5225681", "title": "Kim Hyun Joong", "text": ""}
{"id": "5225682", "revid": "203463", "url": "https://it.wikipedia.org/wiki?curid=5225682", "title": "Vladimir Antoshin", "text": ""}
{"id": "5225687", "revid": "22356", "url": "https://it.wikipedia.org/wiki?curid=5225687", "title": "Younginidae", "text": ""}
{"id": "5225688", "revid": "287204", "url": "https://it.wikipedia.org/wiki?curid=5225688", "title": "David Knight (calciatore)", "text": ""}
{"id": "5225689", "revid": "1272592", "url": "https://it.wikipedia.org/wiki?curid=5225689", "title": "Antonio Florian", "text": "Biografia.\nVenne alla luce nella parrocchia di San Luca, figlio del pittore Francesco e di Anna Barbia.\nDal 1788 al 1791 frequent\u00f2 la scuola di Francesco Maggiotto, assieme a Giovanni Carlo Bevilacqua, Giuseppe Pedrini, Jacopo Zatta e Antonio Vianello. In questo periodo il maestro realizz\u00f2 l\"'Autoritratto con due allievi\", in cui compaiono anche Florian e Pedrini.\nNel 1795 firm\u00f2 e dat\u00f2 la pala per la parrocchiale di Camponogara, opera che denota la sua formazione accademica.\nAltre sue opere.\nIl catalogo delle opere del Florian si basa principalmente su quanto riferito da Giannantonio Moschini nelle varie ristampe della sua \"Guida per la citt\u00e0 di Venezia\". La prima opera ricordata \u00e8 una \"Giuditta\" andata perduta, che gli valse la nomina ad accademico nel 1796. Nell'edizione del 1815 vengono citate anche \"San Gaetano, san Domenico e la beata Contessa Tagliapietra\" per chiesa veneziana San Maurizio (oggi nei depositi) e la \"Vocazione di san Vincenzo Ferrer\" per la chiesa di San Pietro di Murano; ma una nota manoscritta dell'autore aggiunge anche i \"Santi Antonio abate e Rocco\" per la parrocchiale di Melma (perduta), due tavole per l'oratorio dell'Anconetta (demolito nel 1855), di cui una conservata a Camponogara, e una \"tavola per la Tesa\" \"Maria Vergine e i santi Pellegrino e Domenico\". Nell'edizione del 1819, infine, viene aggiunto il \"San Giobbe\" per l'omonima chiesa veneziana.\n\u00c8 firmata e datata 1834 la tela con la \"Madonna con Bambino, san Giorgio e san Liberale\" della parrocchiale di Oriago, dipinto che rimanda chiaramente alla scuola del Maggiotto e all'Accademia. Dello stesso periodo sono altre due opere citate dal Moschini nel 1842: la mezzaluna con il \"Padreterno squarciatore del Caos\" presso il basilica della Salute e una copia del \"Ritratto di Francesco Zaghis\" di Sebastiano Ceccarini, conservata nella Pinacoteca Manfrediniana del seminario di Venezia (entrambe sono infatti doni del pittore a questa istituzione).\nAttivit\u00e0 come restauratore.\nPi\u00f9 che per la sua attivit\u00e0 pittorica, il Florian \u00e8 noto come restauratore. \nIl primo intervento noto fu eseguito sulla pala attribuita a Marco Basaiti, posta nella chiesa di San Zaccaria in sostituzione di quella del Bellini requisita dai Francesi. In seguito la sua attivit\u00e0 in questo senso fu sempre pi\u00f9 intensa. Nel 1815-16 partecip\u00f2 al restauro di due delle tre tele di Tintoretto con le \"Storie di San Marco\" (Gallerie dell'Accademia), assieme a Giuseppe Baldassini e dietro le direttive di Pietro Edwards; il lavor\u00f2, di fatto, fu una manomissione delle opere perch\u00e9 ne ridusse le dimensioni e vi aggiunse degli elementi iconografici.\nNel 1817 Leopoldo Cicognara lo incaric\u00f2 di operare sull'\"Assunta\" del Tiziano. In seguito venne citato attorno al restauro del \"San Giorgio che uccide il drago\" del Basaiti, conservato a San Pietro di Castello. Ai Santi Giovanni e Paolo restaur\u00f2 anche un'opera del Bellini e l'\"Elemosina di Sant'Antonino\" di Lorenzo Lotto. A San Salvatore intervenne su un dipinto di Palma il Vecchio e ai Frari sull'\"Assunzione della Vergine\" di Giuseppe Salviati (gi\u00e0 conservata ai Serviti).\nNegli scritti dell'Edwards, direttore dei restauri a Venezia, si nota un certo biasimo nei confronti del Florian, il quale preferiva un restauro rapido e immediato anzich\u00e9 graduale. Questo disaccordo dovette limitarsi alle sole modalit\u00e0 di pulitura, e infatti nel 1818 lo stesso Edwards, proponendo la fondazione di una scuola di restauro, lo indic\u00f2 come possibile insegnante.\nSecondo Andrea Tessier mor\u00ec a Venezia nel 1838; pi\u00f9 recentemente Antonio Niero lo ha ritenuto ancora attivo nel 1843."}
{"id": "5225699", "revid": "1494169", "url": "https://it.wikipedia.org/wiki?curid=5225699", "title": "Nyon (disambigua)", "text": ""}
{"id": "5225707", "revid": "1442080", "url": "https://it.wikipedia.org/wiki?curid=5225707", "title": "Giorgia Toniolatti", "text": "\u00c8 stata attiva principalmente nei campi dell'edilizia abitativa, delle opere pubbliche e nella ristrutturazione di edifici privati e pubblici.\nBiografia.\nLaureatasi in architettura presso il Politecnico di Torino, ha svolto praticantato a Roma, presso gli studi dell'architetto Berardi (1955-57) e dell'ingegner Luccichenti (1957-58). Iscritta all'ordine degli architetti di Trento dal 1961, \u00e8 impegnata nel corso degli anni Sessanta soprattutto in progetti di edilizia abitativa e di opere pubbliche.\nIn Trentino realizza il municipio (1963) e le scuole medie (1969-79) di Dro, la nuova sede dell'Azienda Provinciale Turismo (APT) di Rovereto (1968) e la chiesa della Sacra Famiglia (1969), sempre a Rovereto. Dalla met\u00e0 degli anni Settanta si dedica a numerose ristrutturazioni di edifici privati e pubblici. A lei sono affidati i progetti di restauro di due importanti castelli della Valle dell'Adige, quello di Castelpietra a Calliano (1974-87) e quello di Sabbionara d'Avio (dal 1979), oltre a vari restauri monumentali.\nAll'esercizio dell'attivit\u00e0 professionale ha affiancato l'assunzione di vari incarichi pubblici: \u00e8 vice presidente e presidente dell'Opera Barelli a Rovereto (1964-81), membro della Commissione edilizia del Comune (1978-84) e del Consiglio di amministrazione dell'APT di Rovereto (1976-85), vice presidente dell'Istituto Trentino Edilizia Abitativa (ITEA) (1984-88).\nIl suo archivio \u00e8 conservato presso l'Archivio del '900 del Museo d'arte moderna e contemporanea di Trento e Rovereto."}
{"id": "5225708", "revid": "709565", "url": "https://it.wikipedia.org/wiki?curid=5225708", "title": "Horta (disambigua)", "text": ""}
{"id": "5225709", "revid": "33751", "url": "https://it.wikipedia.org/wiki?curid=5225709", "title": "Incontri ufficiali della nazionale di calcio dell'Estonia", "text": "Questa \u00e8 la Cronologia completa delle partite ufficiali della Nazionale di calcio dell'Estonia dal 1920 a oggi."}
{"id": "5225711", "revid": "228587", "url": "https://it.wikipedia.org/wiki?curid=5225711", "title": "F\u00c9G 35M", "text": "Il F\u00c9G 35M era un fucile a otturatore girevole-scorrevole ungherese, prodotto dalla Fegyver- \u00e9s G\u00e9pgy\u00e1r. L'arma, pur ricordando esteticamente la carabina Steyr-Mannlicher M1895/30M, era in realt\u00e0 un'arma nuova in calibro 8 \u00d7 56 mm R, riconoscibile dal manubrio dell'otturatore in posizione pi\u00f9 avanzata rispetto al M95. Fu impiegato dalle forze armate del Regno d'Ungheria durante la seconda guerra mondiale, per essere gradualmente sostituito nel dopoguerra dalle carabine Mosin-Nagant di surplus dell'Armata rossa, poi prodotte in loco.\nSviluppo.\nDopo la prima guerra mondiale, le carabine M95 dell'esercito ungherese furono modificate ricalibrando le mire in sistema metrico e poi ricamerate per la nuova munizione spitzer, ottenendo la versione M95/M31M. L'esercito per\u00f2 non fu soddisfatto del risultato. Dall'impiego sul campo durante la Grande Guerra, erano emerse grosse problematiche, tra le quali l'otturatore scorrevole soggetto a congelamento; gli otturatori rifiniti artigianalmente, quindi non intercambiabili e sostituibili solo da armaioli esperti; l'armamento del percussore all'apertura dell'otturatore. Alla fine venne decisa l'adozione di un nuovo fucile basato sul pi\u00f9 semplice e convenzionale a otturatore girevole-scorrevole Mannlicher-Sch\u00f6nauer, prodotto dalla Fegyver- \u00e9s G\u00e9pgy\u00e1r come \"35M\".\nTutte le molle dell'arma, eccetto una nella mira, erano del tipo elicoidale. La nuova sicura poteva essere inserita sia a fucile armato che non armato. La canna era allungata e la distanza tra la mira posteriore e quella anteriore era aumentata. Il calcio era del tipo inglese a due pezzi evit\u00f2 l'importazione di legni di grosse dimensioni. L'arma ricevette inoltre una nuova baionetta.\n43M e Gewehr 98/40.\nDurante la seconda guerra mondiale la cooperazione militare con l'alleata Germania nazista e la carenza di fucili Mauser Karabiner 98k che attanagliava lo Heer port\u00f2 a modificare i 35M. Il fucile fu ricamerato per la cartuccia standard tedesca 7,92 \u00d7 57 mm Mauser; altre modifiche riguardarono il serbatoio interno completamente chiuso, il manubrio dell'otturatore angolato e l'aggancio della baionetta adattato per la baionetta standard tedesca; inoltre il sistema di alimentazione fu modificato per accettare le piastrine standard Mauser da 5 colpi e le mire vennero ricalibrate in base alle caratteristiche balistiche della nuova munizione da 7,92\u00a0mm. L'arma cos\u00ec modificata venne adottata sia dalla Wehrmacht come Gewehr 98/40 che dall'esercito ungherese con la denominazione F\u00c9G 43M."}
{"id": "5225715", "revid": "1543377", "url": "https://it.wikipedia.org/wiki?curid=5225715", "title": "Oddone Tomasi", "text": "Si \u00e8 dedicato soprattutto ai ritratti, ai paesaggi, alle nature morte e all'arte sacra. Ha fatto parte del Circolo artistico trentino fondato da Luigi Bonazza e dell'Accademia Roveretana degli Agiati.\nBiografia.\nOddone Tomasi nasce a Rovereto il 12 febbraio 1884. Studia alla Scuola Reale Elisabettiana, dove ha come maestro di disegno Luigi Comel, all'Institut Lutz di San Gallo in Svizzera, all'Accademia di belle arti di Roma (1903) e all'Accademia delle belle arti di Monaco (1904\u20131905). Fra il 1906 e il 1912 completa gli studi all'Accademia di Vienna. Tornato in Italia, aderisce al Circolo artistico trentino fondato nel 1912 da Luigi Bonazza, a cui partecipano anche Luigi Ratini, Stefano Zuech, Camillo Bernardi, Ermete Bonapace, Cesare Covi, Luigi Pizzini, Davide Rigatti, Ettore Sottsass senior e Giorgio Wenter Marini. Muore di tubercolosi il 1\u00ba gennaio 1929 ad Arco."}
{"id": "5225731", "revid": "47767", "url": "https://it.wikipedia.org/wiki?curid=5225731", "title": "Morrigan (disambigua)", "text": ""}
{"id": "5225732", "revid": "72396", "url": "https://it.wikipedia.org/wiki?curid=5225732", "title": "Friedrich Spee", "text": " \nSpee fu tra i primi a criticare l'uso della tortura giudiziaria, argomentando che tale forma di interrogatorio non \u00e8 un modo per ottenere la verit\u00e0, poich\u00e9 chi la subisce \u00e8 disposto ad ammettere qualsiasi cosa pur di farla cessare.\nLa forma spesso usata \"Friedrich von Spee\" \u00e8 da considerarsi errata.\nVita.\nSpee nacque a Kaiserswerth sul Reno. Dopo gli studi nel collegio gesuitico di Colonia, entr\u00f2 nella Compagnia di Ges\u00f9 nel 1610. Comp\u00ec i suoi studi teologici e insegn\u00f2 nei collegi della Compagnia a Treviri, Fulda, W\u00fcrzburg, Spira, Worms e Magonza, dove fu ordinato sacerdote nel 1622. \nNel 1624 divenne professore all'Universit\u00e0 di Paderborn. Dal 1626 insegn\u00f2 a Spira, a Wesel, a Treviri e a Colonia, e predic\u00f2 a Paderborn, Colonia e Hildesheim. Nel 1628 Friedrich Spee venne inviato a Peine, citt\u00e0 un tempo protestante e ora, grazie alle vittorie imperiali, tornata nelle mani dei cattolici. Qui si dedic\u00f2 alla predicazione del cattolicesimo ai cittadini protestanti riscuotendo un grande successo ma facendosi anche molti nemici: nel 1629 fu vittima di un tentativo di omicidio e rimase gravemente ferito. \nDopo un periodo di convalescenza, Spee riprese la sua attivit\u00e0 come professore di teologia morale a Paderborn e successivamente a Colonia e, nel 1633, fu inviato a Treviri. Durante l'assedio della citt\u00e0 da parte delle forze imperiali nel marzo del 1635 (nel corso della Guerra dei Trent'anni), Spee si segnal\u00f2 per lo zelo con cui prest\u00f2 soccorso ai feriti, e mor\u00ec poco dopo per avere contratto la peste mentre assisteva in un ospedale dei soldati che ne erano affetti.\nOpere.\nL'attivit\u00e0 letteraria di Spee fu in gran parte concentrata negli ultimi anni della sua vita. Due delle sue opere furono pubblicate solo dopo la sua morte: il \"Goldenes Tugendbuch\" (\"Libro d'oro delle Virt\u00f9\"), un'operetta devozionale molto apprezzata da Leibniz, e il \"Trutznachtigall\" (\"In gara con l'usignuolo\"), una raccolta di inni sacri, che occupa un posto di rilievo tra i libri religiosi del XVII secolo ed \u00e8 stata pi\u00f9 volte ristampata e aggiornata fino ai giorni nostri.\nLa sua opera pi\u00f9 importante, la \"Cautio criminalis, seu de processibus contra sagas\", \u00e8 un'indagine dettagliata sui processi per stregoneria, basata sulla sua esperienza personale come \"confessore delle streghe\" a Bamberga e a W\u00fcrzburg, nell'attuale Baviera. Il libro fu stampato in latino nel 1631 a Rinteln senza il nome o il permesso dell'autore. \nSpee descriveva con sarcasmo gli abusi che si verificavano nella gran parte dei processi, in particolare l'uso del cavalletto. Si faceva promotore di misure di riforma, e in particolar modo caldeggiava la promulgazione di una nuova legge imperiale in materia e l'introduzione della responsabilit\u00e0 per i danni causati dalle sentenze ingiuste dei giudici. Spee non sosteneva esplicitamente l'immediata abolizione dei processi per stregoneria, perch\u00e9 cos\u00ec facendo sarebbe andato contro la posizione ufficiale della Chiesa, ma dal contesto dell'opera si pu\u00f2 evincere una critica implicita all'esistenza stessa di tale pratica.\nLa \"Cautio Criminalis\" indusse ad abolire i roghi delle streghe in alcuni luoghi, specialmente a Magonza e diede un importante contributo alla fine della caccia alle streghe. L'impatto morale della pubblicazione fu notevole. Per tutto il XVII secolo ne comparvero molte nuove edizioni e traduzioni in lingua tedesca. \nTra i membri dell'ordine gesuita il trattato fu accolto con favore. Posizioni analoghe a quelle di Spee erano sostenute in quegli stessi anni dai gesuiti tedeschi Adam Tanner e Paul Laymann. Una celebre osservazione contenuta nella \"Cautio Criminalis\" suggeriva che la Germania e l'Inghilterra dovevano avere pi\u00f9 streghe e diavoli della Spagna e dell'Italia, dal momento che nei primi due paesi i roghi erano molto pi\u00f9 diffusi. Questa affermazione \u00e8, con tutta probabilit\u00e0, una critica non tanto velata all'Europa protestante, che fu responsabile di molti pi\u00f9 processi per stregoneria rispetto ai paesi cattolici. \nIl libro di Spee \u00e8 stato ripubblicato fino ai giorni nostri. Una traduzione italiana \u00e8 stata recentemente curata da Salerno Editrice.\nArgomenti contro la tortura.\nLa \"Cautio Criminalis\" contiene 52 domande alle quali Spee tenta di fornire una risposta argomentata. Le conclusioni di Spee sono le seguenti:\nSpee era particolarmente preoccupato per i casi in cui una persona veniva costretta sotto tortura a denunciare i suoi complici, che venivano poi torturati e costretti a denunciare altri complici, fino al punto che chiunque poteva divenire sospetto:\nSpee non contesta l'esistenza delle streghe e inizia il libro dichiarando apertamente che le streghe esistono realmente. Tuttavia, \u00e8 molto turbato dal fatto che persone innocenti vengano torturate e uccise insieme alle vere streghe. Sosteneva (domanda 13) che la parabola della zizzania in Matteo significava che a qualcuno dei colpevoli doveva essere concessa la libert\u00e0, cos\u00ec che anche gli innocenti non fossero condannati.\nGli inni religiosi di Spee.\nSpee ha scritto i testi e le melodie di dozzine di inni, ed \u00e8 ancora oggi l'autore al quale viene attribuita la maggior parte degli inni cattolici tedeschi. Sebbene sia stato un innografo anonimo in vita, oggi gli vengono attribuite diverse opere popolari tra le quali la canzone dell'Avvento \"O Heiland, rei\u00df die Himmel auf\", i canti natalizi \"Vom Himmel hoch, o Engel, kommt\" e \"Zu Bethlehem geboren\", e l'inno di Pasqua \"Lasst uns erfreuen\" ampiamente usato con testi inglesi negli inni del XX secolo \"Ye Watchers and Ye Holy Ones\" e \"All Creatures of Our God and King\"."}
{"id": "5225733", "revid": "287204", "url": "https://it.wikipedia.org/wiki?curid=5225733", "title": "Morrigan (gruppo musicale)", "text": ""}
{"id": "5225735", "revid": "62004", "url": "https://it.wikipedia.org/wiki?curid=5225735", "title": "Dirk Demol", "text": " Professionista dal 1982 al 1995, vinse la Parigi-Roubaix 1988. Dal 2000 \u00e8 direttore sportivo per formazioni professionistiche."}
{"id": "5225737", "revid": "76963", "url": "https://it.wikipedia.org/wiki?curid=5225737", "title": "Alfonso Carrillo de Albornoz", "text": "Biografia.\nProveniva da una nobilissima famiglia: era figlio di G\u00f3mez Carrillo, governatore del re di Castiglia, e di Urraca de Albornoz; suo zio era il cardinale Gil \u00c1lvares de Albornoz e anche suo nipote Alfonso Carrillo de Acu\u00f1a fu vescovo e pseudo-cardinale.\nFu creato cardinale nel concistoro del 22 settembre 1408 dall'antipapa Benedetto XIII con il titolo di Sant'Eustachio. Il 28 novembre 1408 fu nominato amministratore apostolico della diocesi di Osma, titolo che mantenne fino alla morte.\nNon partecip\u00f2 al concilio di Costanza del 1417 che elesse papa Martino V, anche se dal 4 febbraio 1417, insieme ai cardinali de Urri\u00e8s y P\u00e9rez Salanova e Pedro Fonseca ed altri prelati, insistette ripetutamente, con nutrito scambio di corrispondenza, presso l'antipapa Benedetto XIII, affinch\u00e9 rassegnasse le dimissioni per porre fine allo scisma. La risposta negativa di quest'ultimo fece s\u00ec che il 5 gennaio 1418, insieme agli altri due cardinali, egli lasciasse l'obbedienza avignonese per rientrare in quella romana. Papa Martino V lo conferm\u00f2 nel titolo. Nominato legato apostolico a Bologna il 16 agosto 1420, lasci\u00f2 Firenze il giorno successivo; ritorn\u00f2 a Roma il 23 febbraio 1424.\nAmministratore apostolico della diocesi di Sig\u00fcenza dal 17 settembre 1422, nel gennaio 1423 fu nominato cardinale presbitero dei Santi Quattro Coronati.\nDal 1428 fu arciprete della basilica patriarcale di San Giovanni in Laterano.\nPartecip\u00f2 al conclave del 1431 che elesse papa Eugenio IV. Dal concilio di Basilea fu scelto come vicario ad Avignone nel 1433 e mor\u00ec il 14 marzo dell'anno successivo, poco dopo essere ritornato a Basilea. Le esequie si celebrarono in presenza dell'imperatore del Sacro Romano Impero, dei vescovi e dei padri conciliari; il corpo venne prima trasferito a Roma e posto nella basilica dei Santi Quattro Coronati, poi fu sepolto in una cappella cattedrale di Sig\u00fcenza."}
{"id": "5225738", "revid": "287204", "url": "https://it.wikipedia.org/wiki?curid=5225738", "title": "Oliver Twist (film 1912)", "text": ""}
{"id": "5225739", "revid": "69372553", "url": "https://it.wikipedia.org/wiki?curid=5225739", "title": "Castelfrentano", "text": ""}
{"id": "5225740", "revid": "287204", "url": "https://it.wikipedia.org/wiki?curid=5225740", "title": "Oliver Twist (film 1982)", "text": ""}
{"id": "5225743", "revid": "287204", "url": "https://it.wikipedia.org/wiki?curid=5225743", "title": "Oliver Twist (miniserie televisiva)", "text": ""}
{"id": "5225745", "revid": "47195", "url": "https://it.wikipedia.org/wiki?curid=5225745", "title": "Friedrich von Spee", "text": ""}
{"id": "5225747", "revid": "278406", "url": "https://it.wikipedia.org/wiki?curid=5225747", "title": "Nazionale di roller derby del Cile", "text": "La nazionale di roller derby del Cile \u00e8 la selezione maggiore femminile di roller derby, il cui nickname \u00e8 Team Chile, che rappresenta il Cile nelle varie competizioni ufficiali o amichevoli riservate a squadre nazionali. Ha debuttato nel campionato mondiale di roller derby 2014 di Dallas, classificandosi ventiduesima.\nConfronti con le altre Nazionali.\nQuesti sono i saldi del Cile nei confronti delle Nazionali incontrate."}
{"id": "5225749", "revid": "281944", "url": "https://it.wikipedia.org/wiki?curid=5225749", "title": "Gustavo Carlo Claudio Rosso", "text": ""}
{"id": "5225759", "revid": "767487", "url": "https://it.wikipedia.org/wiki?curid=5225759", "title": "Alfred von Reumont", "text": "Biografia.\nFiglio di Gerhard Reumont (1765-1829), . Studi\u00f2 presso le universit\u00e0 di Bonn e di Heidelberg, ottenne una posizione a Firenze attraverso l'inglese William Craufurd, ma presto entr\u00f2 nei servizi diplomatici prussiani e fu impiegato a Firenze, Costantinopoli e a Roma.\nLavor\u00f2 anche per il ministero degli Esteri a Berlino. Dal 1851 al 1860 sar\u00e0 ambasciatore a Firenze.\nReumont fu amico e consigliere di Federico Guglielmo IV di Prussia.\nNel 1879 fonder\u00e0 l'Aachener Geschichtsverein. Trascorrer\u00e0 i suoi ultimi anni a Bonn e ad Aquisgrana dove morir\u00e0 il 27 aprile del 1887.\nLavori.\nGli scritti di Reumont si occupano principalmente dell'Italia, nella quale pass\u00f2 molti anni della sua vita. Sulla storia di Firenze e della Toscana scrisse: \"Tavole cronologiche e sincrone della storia fiorentina\" (1841; \"Supplemento\", 1875); \"Geschichte Toscanas seit dem Ende des florentinischen Freistaats\" (Storia della Toscana dalla fine dello stato libero di Firenze, Gotha, 1876\u201377) e un lavoro su Lorenzo de' Medici (Leipzig, 1874, e di nuovo nel 1883). Quest'ultimo libro fu tradotto in inglese da R Harrison (1876). Ricorda il suo legame con Firenze quando scrive \"R\u00f6mische Briefe von einem Florentiner\" (Lettere romane da un fiorentino, Leipzig, 1840\u201344), il suo periodo a Roma fu anche ispiratore per \"Geschichte der Stadt Rom\" (3 vols., 1867\u201370).\nRivolgendo la sua attenzione alla storia di Napoli scrisse \"Die Carafa von Maddaloni Neapel unter spanischer Herrschaft\" (1851; Eng. trans., 1854), invece rispetto alla storia italiana \"Beitr\u00e4ge zur italienischen Geschichte\" (6 vols., Berlin, 1853\u201357), e \"Charakterbilder aus der neueren Geschichte Italiens\" (1886).\nPi\u00f9 strettamente biografici gli scritti: \"Die Jugend Caterinas de' Medici\" che fu tradotto in francese da A. Baschet (1866); \"Die Gr\u00e4fin von Albany\" (1860); e sulla vita del suo caro amico Gino Capponi \"Gino Capponi, ein Zeit- und Lebensbild \"(Gotha, 1880).\nScrisse anche: \"Zeitgenossen, Biografien und Charakteristichen\" (Berlin, 1862); \"Bibliografia dei lavori pubblicati in Germania sulla storia d'Italia\" (Berlin, 1863); \"Biographische Denkbl\u00e4tter nach personlichen Erinnerungen\" (Leipzig, 1878); \"Saggi di storia e letteratura\" (Florence, 1880)."}
{"id": "5225770", "revid": "149485", "url": "https://it.wikipedia.org/wiki?curid=5225770", "title": "Vasilij Alekseev", "text": "Biografia.\nSoprannominato \"la montagna umana\", batte il suo primo record del mondo durante i Mondiali in Ohio nel 1970, quando diviene il primo uomo a sollevare pi\u00f9 di 500 libbre (227 kg) nella competizione. Imbattuto sia ai Mondiali che agli Europei, in seguito diviene il primo uomo a sollevare complessivamente pi\u00f9 di 600 kg tra Mondiali, Europei e Giochi Olimpici.\nNel 1999, in Grecia, \u00e8 riconosciuto come \"miglior sportivo del XX secolo\". Inoltre ha ricevuto un Ordine di Lenin (1972), un Ordine di Amicizia dei Popoli, un Ordine del distintivo d'onore (1970) e l'Ordine della Bandiera Rossa del Lavoro (1972). Nel 1993 \u00e8 inserito nell'hall of hame della Federazione Internazionale di Pesistica.\nAlekseev appare nella copertina di \"Sports Illustrated\" del 14 aprile 1975, titolata \"L'uomo pi\u00f9 forte del mondo\" (\"World's Strongest Man\").\nRiconosciuto come uno degli uomini pi\u00f9 forti del mondo, nel 2011 \u00e8 ricoverato in una clinica tedesca per gravi problemi cardiaci, morendo a Monaco di Baviera, all'et\u00e0 di 69 anni. Alla sua scomparsa, la federazione pesistica russa lo riconosce come una \"leggenda dello sport sovietico\"."}
{"id": "5225779", "revid": "339392", "url": "https://it.wikipedia.org/wiki?curid=5225779", "title": "Omloop der Vlaamse Ardennen - Ichtegem", "text": ""}
{"id": "5225786", "revid": "599013", "url": "https://it.wikipedia.org/wiki?curid=5225786", "title": "Ana\u00efs Laurendon", "text": "Carriera.\nNel corso della sua carriera ha vinto 6 titoli ITF di singolare e 10 di doppio. Nei tornei del Grande Slam ha ottenuto i suoi migliori risultati raggiungendo il primo turno nel singolare all'Open di Francia nel 2003.\nStatistiche.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "5225789", "revid": "599013", "url": "https://it.wikipedia.org/wiki?curid=5225789", "title": "Amandine Dulon", "text": "Carriera.\nNel corso della sua carriera ha vinto un titolo ITF di singolare e 3 di doppio. Nei tornei del Grande Slam ha ottenuto i suoi migliori risultati raggiungendo il primo turno nel singolare all'Open di Francia nel 2003.\nStatistiche.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "5225791", "revid": "599013", "url": "https://it.wikipedia.org/wiki?curid=5225791", "title": "Bahia Mouhtassine", "text": "Carriera.\nA livello juniores ha vinto 11 titoli ITF di singolare e 9 di doppio. Come professionista, nei tornei del Grande Slam ha ottenuto i suoi migliori risultati raggiungendo il primo turno nel singolare all'Open di Francia, nel 2003, e all'Australian Open nel 2002.\nStatistiche.\nRisultati in progressione.\nDoppio nei tornei del Grande Slam.\n\"Nessuna partecipazione\"\nDoppio misto nei tornei del Grande Slam.\n\"Nessuna partecipazione\""}
{"id": "5225807", "revid": "481666", "url": "https://it.wikipedia.org/wiki?curid=5225807", "title": "August J. Evans", "text": ""}
{"id": "5225813", "revid": "83531", "url": "https://it.wikipedia.org/wiki?curid=5225813", "title": "Associazione Calcio Mantova 2002-2003", "text": "Questa pagina raccoglie le informazioni riguardanti l'Associazione Calcio Mantova nelle competizioni ufficiali della stagione 2002-2003.\nStagione.\nNella stagione 2002-2003 il Mantova disputa il girone A del campionato di Serie C2, con 56 punti si piazza in quarta posizione, partecipa ai play-off, venendo eliminata dal S\u00fcdtirol nel doppio incontro, salgono di categoria il Pavia giunto primo con 70 punti in classifica ed il Novara che ha vinto i play-off."}
{"id": "5225815", "revid": "188055", "url": "https://it.wikipedia.org/wiki?curid=5225815", "title": "Meccanica Appelliana", "text": ""}
{"id": "5225821", "revid": "633110", "url": "https://it.wikipedia.org/wiki?curid=5225821", "title": "Wimmersperg Spz-kr", "text": "La Spz (probabilmente abbreviazione di \"Spielzeug\", giocattolo) era una famiglia di fucili d'assalto tedeschi progettati durante gli ultimi giorni della seconda guerra mondiale e rimasti alla fase prototipica.\nDescrizione.\nL'impostazione generale dell'arma \u00e8 largamente basata su componenti della pistola mitragliatrice inglese Sten Mk II, prodotto gi\u00e0 dalla Mauser come copia Ger\u00e4t Potsdam, soprattutto per quanto riguarda il castello ed il calcio. Il caricatore ed il relativo sistema di sgancio erano mutuati dal StG 44, cos\u00ec come le barre metalliche per le canne. Furono progettate tre varianti. La Spz-l (\"Lange Bauart\", variante lunga) era di design tradizionale, con impugnatura a pistola separata, mentre sulla Spz-kv (\"kurze Bauart mit Verschlu\u00dfz\u00fcndung\", variante corta sparante ad otturatore aperto) e sulla Spz-kr (\"kurze Bauart mit Regler f\u00fcr Serienfeuer\", variante corta con selettore di raffica controllata) il caricatore costituiva l'impugnatura anteriore. Il \"Spz-l\" ed il \"Spz-kr\" sparavano tramite cane, il \"Spz-kv\" tramite percussore. In tutte e tre le varianti l'azionamento era a sottrazione di gas, con canna rapidamente sostituibile, dotati di selettore di fuoco. Il tiro a singolo colpo veniva ottenuto tirando il grilletto a met\u00e0 corsa, mentre tirandolo completamente l'arma sparava a raffica controllata. Da notare come questa soluzione precorresse quelle adottate sulla moderna serie di fucili Steyr AUG.\nNei documenti degli archivi ufficiali delle forze armate e delle industrie belliche tedesche non esiste traccia di queste armi. Tuttavia von Wimmisperg ebbe contatti con Mauser, Simson e Fokker per altri suoi progetti.\nL'austriaco Heinrich von Wimmersperg dopo la guerra si trasfer\u00ec a Detroit. Negli ultimi anni della sua vita brevett\u00f2 alcuni sistemi di ritenuta per bambini."}
{"id": "5225825", "revid": "481666", "url": "https://it.wikipedia.org/wiki?curid=5225825", "title": "Miss Jensen", "text": ""}
{"id": "5225842", "revid": "633110", "url": "https://it.wikipedia.org/wiki?curid=5225842", "title": "Sauer Drilling M30", "text": "Il Sauer Drilling M30, colloquialmente conosciuto come Luftwaffendrilling, era un fucile combinato da sopravvivenza fornito ai piloti della Luftwaffe durante la seconda guerra mondiale. In caso di abbattimento, doveva servire per l'autodifesa e per la caccia in attesa del recupero.\nSviluppo.\nL'arma venne progettata dalla J. P. Sauer &amp; Sohn GmbH inizialmente come fucile da caccia. Nel 1941, con l'inizio delle operazioni nei vasti deserti del teatro nordafricano, la Luftwaffe ordin\u00f2 il fucile per i suoi equipaggi. Fornito di cartucce a pallini e pallettoni, oltre che del potente proiettile da 9,3 mm, il \"M30\" poteva abbattere qualsiasi preda, dai volatili ai leoni. Nel tiro anti-personale, le due munizioni erano molto efficaci a breve ed a media distanza, ma il ridotto rateo di fuoco ed i proiettili da 9,3 mm a punta soffice ne limitavano fortemente le prestazioni come arma da guerra.\nLe armi furono acquistate dalla Luftwaffe al di fuori dei canali di approvvigionamento standard, cos\u00ec tutti i \"Luftwaffendrilling\" furono prodotti secondo standard commerciali pre-bellici, con un alto livello di rifinitura e quindi un alto costo. La Luftwaffe acquist\u00f2 circa 2.500 kit \"Drilling M30\", composto da cassetta di stoccaggio e trasporto in alluminio, arma, imbragatura di trasporto, kit di pulizia e manuale. Normalmente a bordo dei velivoli l'arma era conservata disassemblata all'interno della sua cassetta, insieme ad una riserva di munizioni (20 cartucce da 9,3 mm con pallottola a punta soffice e 45 cartucce da 12 gauge, delle quali 20 caricate a pallettoni e 25 a pallini). Il peso totale della cassetta era di circa 15\u00a0kg. In caso di atterraggio d'emergenza, l'equipaggio sopravvissuto poteva recuperare la cassetta, assemblare l'arma ed usarla per procurarsi il cibo e difendersi dai predatori.\nTecnica.\nIl \"Sauer Drilling M30\" era un fucile combinato a 3 canne, con blocco basculante e cani interni. Per ottenere la massima versatilit\u00e0, l'arma combinava due canne lisce calibro 12 giustapposte con, sotto queste, una canna rigata camerata in 9,3 \u00d7 74 mm R. Tutte le parti erano montate su un singolo castello, con due grilletti; il grilletto anteriore azionava sia la canna destra da calibro 12 che la canna rigata. Il grilletto posteriore sparava la canna calibro 12 gauge. Il funzionamento del grilletto anteriore era controllato da un selettore di fuoco situato sull'impugnatura della cassa. Quando spostato in avanti, il selettore connetteva il grilletto anteriore con il cane della canna rigata. Gli organi di mira per le canne calibro 12 erano costituiti dalla classica bindella con un piccolo mirino anteriore; per la canna rigata invece si usava il mirino ed una tacca di mira a molla, tarata a 100 metri; la tacca scattava automaticamente in posizione quando il selettore abilitava il tiro con la canna rigata."}
{"id": "5225845", "revid": "690118", "url": "https://it.wikipedia.org/wiki?curid=5225845", "title": "M30 Luftwaffe drilling", "text": ""}
{"id": "5225854", "revid": "767487", "url": "https://it.wikipedia.org/wiki?curid=5225854", "title": "Proiezione conica equidistante", "text": "La proiezione conica equidistante \u00e8 una proiezione cartografica di sviluppo conica elaborata sin dall'antichit\u00e0 classica, ed in effetti corrisponde alla prima proiezione proposta da Tolomeo. La forma definitiva della proiezione fu raggiunta dal cartografo francese Guillaume Delisle nel 1745.\nLa proiezione conica equidistante ha l'utile propriet\u00e0 che le distanze lungo i meridiani sono conservate in proporzione. Anche le distanze lungo i due paralleli \"standard\" scelti dal cartografo per costruire la carta, sono conservate in modo proporzionale ed i due paralleli sono privi di distorsioni.\nQuesta proiezione \u00e8 spesso utilizzata per rappresentare aree geografiche allungate in senso est-ovest, e i paralleli \"standard\" sono scelti a un sesto dal margine meridionale e a un sesto dal margine settentrionale dell'area da rappresentare. In questo modo la distorsione \u00e8 minimizzata nella regione che interessa.\nFormule.\nIn questa proiezione si stabilisce un punto \"assiale\" sulla superficie della sfera, corrispondente alla direzione dell'asse del cono. Nella descrizione che segue ci si riferisce alla Terra e il punto \"assiale\" \u00e8 il Polo Nord, tuttavia \"mutatis mutandis\" il discorso vale anche per un'altra sfera e/o per un altro punto \"assiale\".\nCon:\nIl raggio dell'arco di cerchio sulla carta che rappresenta il Polo Sud \u00e8 quindi:\nCasi limite.\nQuando entrambi i paralleli \"standard\" coincidono con il Polo Nord abbiamo la proiezione azimutale equidistante. Al limite abbiamo \"n\" = 1 e formula_8.\nQuando i paralleli \"standard\" abbiano lo stesso grado di latitudine, ma uno Nord e l'altro Sud, abbiamo la proiezione cilindrica equidistante al limite perci\u00f2 \"n\" va a 0 e formula_3 a infinito, e abbiamo \"y\" come coordinata parallela all'asse del cilindro:"}
{"id": "5225872", "revid": "767487", "url": "https://it.wikipedia.org/wiki?curid=5225872", "title": "Osmolskina czatkowicensis", "text": "L'osmolskina (Osmolskina czatkowicensis) \u00e8 un rettile estinto, appartenente agli arcosauriformi. Visse nel Triassico inferiore (Olenekiano, circa 248 - 247 milioni di anni fa) e i suoi resti fossili sono stati ritrovati in Polonia.\nDescrizione.\nQuesto animale doveva essere piuttosto simile al ben noto \"Euparkeria\", ma la taglia doveva essere minore. Il cranio era lungo solo 6 centimetri, mentre il femore era lungo 4 centimetri e la tibia solo 3. Si suppone che l'animale intero non raggiungesse la lunghezza di 40 centimetri. Rispetto a \"Euparkeria\", \"Osmolskina \"aveva una premascella sottile, leggermente avanzata e ricurva (ma meno che nei proterosuchidi) debolmente attaccata alla mascella (senza articolazione di tipo \"peg and socket\"), e probabilmente era separata da uno spazio aggiuntivo antorbitale a fessura. Inoltre, \"Olsmolskina \"possedeva un processo nasale subquadrangolare del mascellare superiore, e una finestra antorbitale di poco incavata. In \"Olsmolskina \"la parte preorbitale del cranio \u00e8 meno allungata rispetto a quella di \"Euparkeria\", e l'orbita pi\u00f9 arrotondata. La mandibola possedeva una parte posteriore sottile, a differenza di quella di \"Euparkeria\"; l'omero era pi\u00f9 breve, il femore pi\u00f9 ritorto e i denti erano meno compressi lateralmente. Anche rispetto a \"Dorosuchus\", \"Osmolskina \"era pi\u00f9 piccola e dotata di un femore maggiormente ritorto.\nClassificazione.\n\"Osmolskina czatkowicensis\" \u00e8 stato descritto per la prima volta nel 2003, sulla base di numerosi fossili disarticolati provenienti da depositi carsici di Czatkowice, in Polonia meridionale. Gli autori della prima descrizione avvicinarono questa forma con qualche dubbio alla famiglia degli euparkeriidi, un gruppo di arcosauriformi basali tipici del Triassico inferiore - medio, solitamente di piccole dimensioni. Uno studio pi\u00f9 dettagliato, del 2009, ha ulteriormente rafforzato quest'ipotesi. \nLa stretta somiglianza tra \"Euparkeria \"e \"Osmolskina \"pone una questione riguardante la loro distinzione generica. Oltre a numerosi caratteri discriminanti del cranio di \"Osmolskina\", si aggiungono due caratteristiche postcraniche: i centri cervicali leggermente pi\u00f9 lunghi in \"Osmolskina\", e la posizione estremamente anteriore del forame del coracoide. Le differenze in termini di dimensioni, l'et\u00e0 stratigrafica e la provenienza geografica (\"Euparkeria \"proviene dall'Anisico della parte gondwaniana di Pangea, \"Osmolskina \"dall'Olenekiano della parte laurasiatica) tendono a sostenere una distinzione a livello di genere.\nSecondo una classificazione tradizionale, i generi \"Osmolskina \"ed \"Euparkeria \"appartengono alla famiglia Euparkeriidae, cos\u00ec come \"Dorosuchus \"della Russia, circa due volte pi\u00f9 grande di \"Osmolskina \"e leggermente pi\u00f9 derivato nella struttura del femore. Tuttavia, secondo gli autori dello studio questa famiglia non \u00e8 supportata da caratteri derivati condivisi, ma solo da una combinazione apparentemente unica di caratteri plesiomorfici e apomorfici (Borsuk\u2212Bia\u0142ynicka e Sennikov, 2009)."}
{"id": "5225874", "revid": "587728", "url": "https://it.wikipedia.org/wiki?curid=5225874", "title": "Cisgender", "text": ""}
{"id": "5225881", "revid": "158286", "url": "https://it.wikipedia.org/wiki?curid=5225881", "title": "Galleria nazionale di Palazzo Corsini", "text": ""}
{"id": "5225884", "revid": "1855146", "url": "https://it.wikipedia.org/wiki?curid=5225884", "title": "Polo museale romano", "text": "Il Polo museale romano era un ente museale italiano.\nEsso era costituito da sette musei nazionali italiani siti a Roma:\nL'insieme di queste istituzioni museali ricadeva nella competenza della \"Soprintendenza Speciale per il Patrimonio Storico Artistico ed Etnoantropologico e per il Polo Museale della citt\u00e0 di Roma\", organo periferico del Ministero dei beni e delle attivit\u00e0 culturali e del turismo con sede in piazza di San Marco, 49.\nLe funzioni del Polo museale romano vennero meno nel 2014, quando i primi tre musei divennero ad autonomia speciale, mentre gli ultimi quattro passarono in gestione al Polo museale del Lazio."}
{"id": "5225893", "revid": "22356", "url": "https://it.wikipedia.org/wiki?curid=5225893", "title": "Osmolskina", "text": ""}
{"id": "5225894", "revid": "729019", "url": "https://it.wikipedia.org/wiki?curid=5225894", "title": "Stenosi spinale", "text": "In medicina, la stenosi spinale \u00e8 un restringimento anormale (stenosi) del canale spinale che pu\u00f2 verificarsi in una delle regioni della colonna vertebrale; \u00e8 causata da spondiloartrosi (artrosi cervicale o lombare, a causa della presenza degli osteofiti), discopatia, artrite, spondilolistesi, siringomielia, a volte da ernia del disco che impronta o schiaccia il sacco durale spinale e le radici nervose, ipertrofia del legamento e masse ossee anomale come da malattia di Paget o tumori.\nQuesto restringimento pu\u00f2 risultare in deficit neurologici da lievi a gravi. I sintomi includono dolore, intorpidimento, parestesia, fascicolazioni, miochimie, ipostenia, astenia, fatica, crampi, spasmi, pseudo-miotonia e, nei casi gravi, perdita di controllo motorio (paresi, paralisi, paraplegia, ecc.). La posizione della stenosi determina quale zona del corpo \u00e8 influenzata. \nNella stenosi spinale il canale spinale si restringe al canale vertebrale, al forame di coniugazione o al recesso laterale, cio\u00e8 nei forami tra le vertebre in cui passano il midollo spinale (solo nel rachide cervicale e toracico) o le radici nervose.\nVi sono diversi tipi di stenosi spinale, con la stenosi lombare e la stenosi cervicale che sono le forme pi\u00f9 frequenti. Mentre la stenosi spinale lombare \u00e8 pi\u00f9 comune, quella cervicale \u00e8 pi\u00f9 pericolosa perch\u00e9 pu\u00f2 comportare anche la compressione del midollo spinale (mielopatia), mentre la stenosi spinale lombare comporta solo la compressione delle radici (radicolopatia) ma pu\u00f2 comportare in casi gravi la compressione dell'intera cauda equina (sindrome della cauda equina).\nLa risonanza magnetica nucleare evidenza la stenosi e la causa relativa, mentre all'elettromiografia sono evidenti i segni di sofferenza neurogena, in particolare le radici o i nervi colpiti, col segmento muscolare o cutaneo corrispondente.\nSe i problemi sono acuti e ingravescenti, la causa va rimossa chirurgicamente, in caso di sintomi stabili e cronicizzati, si pu\u00f2 ricorrere al trattamento conservativo."}
{"id": "5225930", "revid": "38120", "url": "https://it.wikipedia.org/wiki?curid=5225930", "title": "NBC Universal Television Studio", "text": ""}
{"id": "5225935", "revid": "729019", "url": "https://it.wikipedia.org/wiki?curid=5225935", "title": "Solo-Superia", "text": "La Solo-Superia \u00e8 stata una squadra maschile belga di ciclismo su strada, attiva tra i professionisti dal 1961 al 1966.\nLa squadra ebbe tra le sue file i campioni belgi Rik Van Steenbergen, negli ultimi anni di carriera, e Rik Van Looy. Nel 1965 il direttore sportivo Hugo Mari\u00ebn fece inoltre debuttare da professionista il giovane Eddy Merckx. Con questi tre ciclisti ottenne anche numerosi successi per quanto riguarda la pista."}
{"id": "5225936", "revid": "767487", "url": "https://it.wikipedia.org/wiki?curid=5225936", "title": "L'amore pi\u00f9 grande", "text": "L'amore pi\u00f9 grande (\"My Son John\") \u00e8 un film del 1952 diretto da Leo McCarey.\nTrama.\nDi ritorno da un viaggio all'estero John Jefferson appare stranamente cambiato. La madre \u00e8 sconvolta dal modo in cui i sentimenti del figlio verso i genitori sembrino finiti. Tra gli strani comportamenti, l'inusuale rifiuto di accompagnarli alla messa domenicale e le prese in giro e i sorrisi beffardi alle parole di giubilo sul patriottismo del padre. La povera madre non si capacita di cosa possa aver cambiato il carattere di John, solitamente amorevole e religiosamente praticante. Inoltre John riceve strane telefonate e si reca ad altrettanto strane riunioni, di cui non fornisce alcuna spiegazione.\nProduzione.\nRobert Walker mor\u00ec durante la produzione del film, dopo aver girato solo parte delle sue scene; vennero cos\u00ec apportate alcune modifiche alla sceneggiatura, e per ovviare alla mancanza dell'attore vennero inserite alcune sue sequenze del film \"L'altro uomo\" dell'anno prima. La scena finale, in cui viene mostrata una registrazione del suo personaggio che tiene un discorso anticomunista \u00e8 illuminato da un'aureola attorno alla pellicola.\nLuoghi delle riprese.\nGli esterni vennero girati a Manassas, nello Stato della Virginia, e a Washington.\nDistribuzione.\nDistribuito nelle sale statunitensi l'8 aprile 1952; in Italia usc\u00ec nell'aprile del 1954."}
{"id": "5225956", "revid": "827882", "url": "https://it.wikipedia.org/wiki?curid=5225956", "title": "Partecipanti al Tour de France 1910", "text": "Qui di seguito viene riportato l'elenco dei partecipanti al Tour de France 1910."}
{"id": "5225962", "revid": "110157", "url": "https://it.wikipedia.org/wiki?curid=5225962", "title": "Auguries of Innocence", "text": "Auguries of Innocence (in italiano Auspici di innocenza) \u00e8 una poesia dello scrittore inglese William Blake, parte di uno dei quaderni ora conosciuto come \"The Pickering Manuscript\". Blake cominci\u00f2 a comporla nel 1803, ma non venne pubblicata fino al 1863, quando Alexander Gilchrist la inser\u00ec nella sua biografia su William Blake. Il componimento presenta una serie di paradossi che parlano di innocenza contrapposta a malignit\u00e0 e corruzione. \nLa poesia consta di 132 versi ed \u00e8 stata pubblicata con e senza interruzioni che la dividono in stanze. Il componimento \u00e8 noto soprattutto per la sua quartina iniziale: Altro passaggio particolarmente noto \u00e8:\nIl poema.\nTo see a world in a grain of sand\nAnd a heaven in a wild flower,\nHold infinity in the palm of your hand,\nAnd eternity in an hour.\nA robin redbreast in a cage\nPuts all heaven in a rage.\nA dove-house fill'd with doves and pigeons\nShudders hell thro' all its regions.\nA dog starv'd at his master's gate\nPredicts the ruin of the state.\nA horse misused upon the road\nCalls to heaven for human blood.\nEach outcry of the hunted hare\nA fibre from the brain does tear.\nA skylark wounded in the wing,\nA cherubim does cease to sing.\nThe game-cock clipt and arm'd for fight\nDoes the rising sun affright.\nEvery wolf's and lion's howl\nRaises from hell a human soul.\nThe wild deer, wand'ring here and there,\nKeeps the human soul from care.\nThe lamb misus'd breeds public strife,\nAnd yet forgives the butcher's knife.\nThe bat that flits at close of eve\nHas left the brain that won't believe.\nThe owl that calls upon the night\nSpeaks the unbeliever's fright.\nHe who shall hurt the little wren\nShall never be belov'd by men.\nHe who the ox to wrath has mov'd\nShall never be by woman lov'd.\nThe wanton boy that kills the fly\nShall feel the spider's enmity.\nHe who torments the chafer's sprite\nWeaves a bower in endless night.\nThe caterpillar on the leaf\nRepeats to thee thy mother's grief.\nKill not the moth nor butterfly,\nFor the last judgement draweth nigh.\nHe who shall train the horse to war\nShall never pass the polar bar.\nThe beggar's dog and widow's cat,\nFeed them and thou wilt grow fat.\nThe gnat that sings his summer's song\nPoison gets from slander's tongue.\nThe poison of the snake and newt\nIs the sweat of envy's foot.\nThe poison of the honey bee\nIs the artist's jealousy.\nThe prince's robes and beggar's rags\nAre toadstools on the miser's bags.\nA truth that's told with bad intent\nBeats all the lies you can invent.\nIt is right it should be so;\nMan was made for joy and woe;\nAnd when this we rightly know,\nThro' the world we safely go.\nJoy and woe are woven fine,\nA clothing for the soul divine.\nUnder every grief and pine\nRuns a joy with silken twine.\nThe babe is more than swaddling bands;\nThroughout all these human lands;\nTools were made and born were hands,\nEvery farmer understands.\nEvery tear from every eye\nBecomes a babe in eternity;\nThis is caught by females bright,\nAnd return'd to its own delight.\nThe bleat, the bark, bellow, and roar,\nAre waves that beat on heaven's shore.\nThe babe that weeps the rod beneath\nWrites revenge in realms of death.\nThe beggar's rags, fluttering in air,\nDoes to rags the heavens tear.\nThe soldier, arm'd with sword and gun,\nPalsied strikes the summer's sun.\nThe poor man's farthing is worth more\nThan all the gold on Afric's shore.\nOne mite wrung from the lab'rer's hands\nShall buy and sell the miser's lands;\nOr, if protected from on high,\nDoes that whole nation sell and buy.\nHe who mocks the infant's faith\nShall be mock'd in age and death.\nHe who shall teach the child to doubt\nThe rotting grave shall ne'er get out.\nHe who respects the infant's faith\nTriumphs over hell and death.\nThe child's toys and the old man's reasons\nAre the fruits of the two seasons.\nThe questioner, who sits so sly,\nShall never know how to reply.\nHe who replies to words of doubt\nDoth put the light of knowledge out.\nThe strongest poison ever known\nCame from Caesar's laurel crown.\nNought can deform the human race\nLike to the armour's iron brace.\nWhen gold and gems adorn the plow,\nTo peaceful arts shall envy bow.\nA riddle, or the cricket's cry,\nIs to doubt a fit reply.\nThe emmet's inch and eagle's mile\nMake lame philosophy to smile.\nHe who doubts from what he sees\nWill ne'er believe, do what you please.\nIf the sun and moon should doubt,\nThey'd immediately go out.\nTo be in a passion you good may do,\nBut no good if a passion is in you.\nThe whore and gambler, by the state\nLicensed, build that nation's fate.\nThe harlot's cry from street to street\nShall weave old England's winding-sheet.\nThe winner's shout, the loser's curse,\nDance before dead England's hearse.\nEvery night and every morn\nSome to misery are born,\nEvery morn and every night\nSome are born to sweet delight.\nSome are born to sweet delight,\nSome are born to endless night.\nWe are led to believe a lie\nWhen we see not thro' the eye,\nWhich was born in a night to perish in a night,\nWhen the soul slept in beams of light.\nGod appears, and God is light,\nTo those poor souls who dwell in night;\nBut does a human form display\nTo those who dwell in realms of day."}
{"id": "5225965", "revid": "965985", "url": "https://it.wikipedia.org/wiki?curid=5225965", "title": "Blue Songs", "text": "Blue Songs \u00e8 il secondo album in studio del gruppo musicale statunitense Hercules and Love Affair, pubblicato nel 2011."}
{"id": "5225974", "revid": "125266504", "url": "https://it.wikipedia.org/wiki?curid=5225974", "title": "Storia del crossdressing", "text": "La storia del crossdressing attraversa tutte le arti: dalla mitologia ed il folclore, passando per la letteratura, la musica, il teatro, il cinema e la televisione.\nNella mitologia.\nGreca.\nCome punizione per aver commesso assassinio nei confronti di Ifito, il grande eroe e semidio Eracle \u00e8 costretto a sottomettersi ad Onfale in qualit\u00e0 di suo schiavo. Molte varianti della storia ci dicono che non solo viene adibito a fare il lavoro delle donne, ma anche a vestirsi con abiti femminili per tutto il tempo in cui rimase a servizio del suo padrone.\nNel racconto mitico di Achille a Sciro, il giovane eroe degli Achei Achille viene fatto travestire in abiti femminili dalla madre Teti e mandato cos\u00ec alla corte di Licomede; questo per nasconderlo da Ulisse che lo stava cercando per costringerlo ad unirsi alla spedizione che doveva portare alla guerra di Troia.\nLa dea della sapienza, Atena, si reca spesso e volentieri in aiuto dei suoi protetti mortali vestita da uomo; ci\u00f2 accade soprattutto nell'\"Odissea\".\nIl veggente Tiresia, personaggio presente anch'esso nell'Odissea, in giovent\u00f9 \u00e8 stato trasformato in una donna e visse all'interno di un corpo femminile per i successivi sette anni della propria esistenza.\nNel culto rivolto ad Afrodito, durante i suoi riti sacrificali ci si presentava travestiti, con gli uomini che indossavano abiti da donna e viceversa; alla stessa divinit\u00e0 femminile veniva attaccata sul mento una barba posticcia.\nNordica.\nThor, nel poema epico intitolato \u00derymskvi\u00f0a, si deve vestire come Freyja per poter ottenere il Mj\u00f6lnir.\nOdino si traveste da guaritrice nel tentativo di sedurre Rindr.\nHagbard, nella leggenda scandinava Hagbard og Signe (versione vichinga di \"Romeo e Giulietta\"), dopo aver ucciso i fratelli e tutti i pretendenti della bella Signe, l'irruente Hagbard non era pi\u00f9 il benvenuto nel palazzo del padre della ragazza, Sigar. Egli allora, per poter accedere alle stanze dell'amata si travest\u00ec da Skjaldm\u00e6r, una donna guerriera (proprio come fosse una sorella di Haki).\nQuando le ancelle cominciarono a lavargli le gambe, queste per\u00f2 gli chiesero come mai esse fossero cos\u00ec pelose ed anche perch\u00e9 mai le sue man avessero cos\u00ec tanti calli; l'astuto Hagbard riusc\u00ec a cavarsela e a spiegare con una motivazione plausibile il motivo di tale strano aspetto. Signe tuttavia cap\u00ec immediatamente che si trattava del giovane da lei tanto amato e cerc\u00f2 di sviare l'attenzione delle fanciulle.\nAlcune delle ancelle per\u00f2 non si fecero ingannare, denunciarono Hagbard e lo fecero cos\u00ec arrestare dai guerrieri di Sigar: il ragazzo fu impiccato e la bella Signe, vedendolo penzolare dalla forca, si suicid\u00f2.\nIl re danese Frotho I si traveste anch'egli da \"Skjaldm\u00e6r\", durante una delle sue campagne orientali.\nHervor, personaggio femminile presente in una delle saghe leggendarie medioevali, la saga di Herv\u00f6r, quando viene a sapere che il padre era stato uno dei famigerati combattenti svedesi, il berserkr di nome Angantyr, si veste come un uomo assumendo da quel giorno in poi sembianze ed atteggiamenti maschili; facendosi chiamare Hj\u00f6rvard vive per lungo tempo come fosse un autentico vichingo.\nHindu.\nNel \"Mah\u0101bh\u0101rata\" si narra che, durante il periodo di esilio di un anno denominato \"Agnyatbaas\" ed imposto ai Pandava, questi dovevano mantenere rigorosamente segrete le loro identit\u00e0 per evitare cos\u00ec di essere scoperti: Arjuna, il compagno di Krishna, si travest\u00ec da donna e col nome di Brihannala divenne insegnante di danza.\nUna leggenda racconta che Bapiya venne maledetto dalla dea Bahuchara Mata la quale lo rese impotente; la meledizione venne revocata solamente quando egli, vestendosi e comportandosi come fosse una femmina si mise ad adorarla.\nNella regione di Braj in Uttar Pradesh alcuni devoti maschi di Krishna, chiamati i \"santi sakhi\", vestiti in abbigliamento femminile assumono pose e sembianze della consorte divina, la dea R\u0101dh\u0101; questo viene eseguito come atto di devozione e fedelt\u00e0 nei confronti della divinit\u00e0.\nPersonaggi storici.\nHua Mulan \u00e8 un personaggio a met\u00e0 tra la figura storica e quella di fantasia.\nDiversi racconti dei padri del deserto parlano di monaci che erano in realt\u00e0 donne camuffate e di essere state scoperte solo dopo morte, quando i loro corpi sono stai preparati per la sepoltura. Una di queste, Marina di Bitinia (VI-VIII secolo all'incirca), dopo aver accompagnato il padre in un monastero adott\u00f2 l'abitudine di travestirsi come fosse un frate; quando venne falsamente accusata di aver messo incinta una donna sub\u00ec pazientemente l'accusa piuttosto che rivelare la propria vera identit\u00e0: azione questa elogiata nei libri medioevali sulle vite dei santi come esempio di umile pazienza.\nLa figura della Papessa Giovanna si situa a met\u00e0 tra storia e leggenda; si sostiene fosse una donna che, vestita da uomo, riusc\u00ec a diventare papa regnando dall'855 all'859 d.C. Venne smascherata quando, colta dalle doglie, partor\u00ec nel bel mezzo di una processione.\nGiovanna d'Arco era una giovane contadina francese del XV secolo\nCatalina de Erauso\nAnne Bonny e Mary Read sono state due piratesse del '700.\nUlrika Eleonora St\u00e5lhammar \u00e8 stata una donna svedese che ha servito come soldato, col grado di caporale, durante la grande guerra del Nord ed ha finito per sposare un'altra donna.\nAnn Mills ha combattuto come dragone nel 1740.\nHannah Snell ha servito, come fosse un maschio, nei Royal Marines tra il 1747 e il 1750.\n\"Charles-Genevi\u00e8ve-Louis-Auguste-Andr\u00e9-Timoth\u00e9e \u00c9on de Beaumont\" (1728-1810), comunemente noto come il Cavaliere d'\u00c9on, era un diplomatico e militare francese, che ha vissuto la prima parte della sua vita come un uomo e la seconda met\u00e0 come donna.\nGeorge Sand \u00e8 lo pseudonimo di \"Amandine-Aurore-Lucile Dupin\", scrittrice francese dell'800 la quale preferiva vestirsi da uomo e farsi vedere a fumare la pipa\nDorothy Lawrence \u00e8 stata reporter di guerra inglese; si travest\u00ec come un uomo per poter essere arruolata come soldato durante la prima guerra mondiale.\nRose S\u00e9lavy, l'alter ego femminile dell'artista francese Marcel Duchamp.\nShi Pei Pu, cantante dell'opera di Pechino, travestito da donna fece opera di spionaggio per conto del governo cinese durante la rivoluzione culturale con l'intento di ottenere informazioni dal diplomatico francese Bernard Boursicot. Il film \"M. Butterfly\" \u00e8 basato sulla loro storia.\nBilly Tipton, pianista jazz e sassofonista molto noto durante la grande depressione; era una donna ma, dall'et\u00e0 di sedici anni, cominci\u00f2 a vivere come se fosse un maschio.\nNel folclore.\nNella tradizione della ballata popolare innumerevoli sono le eroine crossdressing.\nDi tanto in tanto anche gli uomini per\u00f2 si travestono da donne, ma questo non solo \u00e8 pi\u00f9 raro ma viene anche messo in atto per un pi\u00f9 breve periodo di tempo, in quanto generalmente viene eseguito con il semplice intento di cercar di sfuggire ad un qualche nemico ostile: ci\u00f2 accade ad esempio in \"Brown Robin\", la \"Child Ballads\" numero 97, in \"The Duke of Athole's Nurse\" (la num. 212) ed in \"Robin Hood and the Bishop\" (la num. 143). Secondo \"Gude Wallace\", ballata num. 157, lo stesso Sir William Wallace si \u00e8 travestito da donna per sfuggire alla cattura e questo potrebbe effettivamente basarsi su informazioni storiche.\nNelle citt\u00e0 di Techiman e Wenchi, in Ghana, durante l'annuale \"festival di Apoo\" che si svolge tra aprile e maggio gli uomini si vestono come le donne e viceversa.\nIn letteratura.\nAll'interno del mito riguardante la guerra di Troia si narra la vicenda \"en-travesti\" di Achille a Sciro, l'allora appena adolescente eroe degli Achei; la nereide Teti (Nereide), sua madre, volendo impedirgli di unirsi alle forze greche (e quindi di morire in battaglia in giovane et\u00e0 come gli era stato senza scampo profetizzato) gl'impone di vestirsi con abiti femminili, nascondendolo subito dopo in un gineceo: qui il ragazzo assume una nuova identit\u00e0, quella di \"Pirra\" (la rossa, dal color fulvo dei suoi capelli).\nEd ecco che quando gl'inviati greci giungono sul posto Ulisse, sospettoso per l'assenza di Achille, mette in atto un piano per svelare il probabile inganno; egli offre dei doni a tutte le fanciulle ivi residenti in cui anche, in mezzo a belle vesti, profumi e gioielli, una spada e uno scudo e poi fa suonare l'allarme; com'era ovvio aspettarsi la bella Pirra, che nel frattempo aveva imparato a lavorare al telaio insieme alle compagne, afferra istintivamente e senza esitare un solo attimo le armi per difendersi. Smascherato in tal modo, il tanto giovane quanto prode eroe \u00e8 costretto ad imbarcarsi con la spedizione inviata per espugnare Troia; qui vi trover\u00e0 la morte in combattimento, assieme all'eterna fama.\nNell'\"Orlando Furioso\" di Ludovico Ariosto la sorella di Rinaldo, Bradamante, essendo cavaliere a tutti gli effetti, indossa una corazza da combattimento; allo stesso modo anche Britomart - da Britomarti, compagna della Dea della caccia Artemide - nella sua qualit\u00e0 di allegoria della castit\u00e0 indossa una corazza da cavaliere e si comporta come un maschio: questo nel poema epico intitolato \"Le regina delle fate\" e composto attorno al 1590 da Edmund Spenser.\nIntenzionalmente o no, queste due figure femminili travestite da uomini, vengono prese come tali dagli altri personaggi: nell'\"Orlando\" (Canto XXV, 22-70) la giovane e bella Fiordispina s'innamora di Bradamante, vista con i capelli tagliati corti e sdraiata su di un prato, continuando ad esserlo anche dopo aver saputo che si tratta in realt\u00e0 di una donna. Fiordispina, piangente, sogna che la compagna cambia sesso e prega immediatamente con tutte le forze che ci\u00f2 possa avvenire.\nRicciardetto, il fratello gemello dell'indomita donna guerriera - e gi\u00e0 in precedenza innamorato di Fiordispina - finisce invece con l'assumere le sembianza della sorella e, cos\u00ec travestito da femmina, persuade la propria bella d'essere Bradamante, magicamente trasformato per rendere possibile il loro amore: nel suo nuovo abbigliamento femminile \u00e8 cos\u00ec in grado di intrattenere una storia d'amore con la giovinetta.\nIn \"The Countess of Pembroke's Arcadia\" (fine XVI secolo) di Philip Sidney uno dei personaggi, di nome Pyrocles, si traveste come fosse un'Amazzone ed assume il nome di Zelmane per poter cos\u00ec avvicinare indisturbato la sua amata Philoclea.\nLord Byron nel suo \"Don Juan (Byron)\" traveste Don Giovanni da donna per riuscire a farlo entrare in un harem\nMark Twain in \"Le avventure di Huckleberry Finn\" traveste ad un certo punto del romanzo il giovane Huckleberry Finn come una ragazza, anche se non con molto successo.\nIn \"From a View to a Death\" (1933) di Anthony Powell (scrittore) la propensione del maggiore Fosdick d'indossare di nascosto, mentre si trova al sicuro chiuso in camera sua, abiti da sera neri e pailettes per poi fotografarsi in pose da vamp, sar\u00e0 una delle cause che lo condurr\u00e0 infine al suo disfacimento fisico e morale.\nNell'opera \"Il Signore degli Anelli\" di Tolkien la nobildonna di Rohan \u00c9owyn si traveste da uomo, assume il nome di Dernhelm e partecipa alla Battaglia dei Campi del Pelennor appena fuori dalle mura della citt\u00e0 di Minas Tirith; assume cos\u00ec il ruolo di Skjaldm\u00e6r.\nIn \"The Song of the Lioness\" (1980) di Tamora Pierce il personaggio principale, Alanna, si traveste da ragazzo e per otto anni di seguito vive come un maschio per poter diventare un cavaliere.\nGiannina Braschi in \"El imperio de los sue\u00f1os\" (1988) crea un protagonista a cui piace usare il make up e fare crossdressing\nIn \"Monstrous Regiment\" (2003) di Terry Pratchett un intero reggimento di donne, della specie pi\u00f9 assortita, si traveste da maschio per poter cos\u00ec entrare nell'esercito; il romanzo \u00e8 una satira del fenomeno del travestitismo in tempo di guerra.\nSul palco e sullo schermo.\nPersonaggi crossdressing.\nWilliam Shakespeare ha fatto un uso notevole del crossdressing per molti dei suoi personaggi femminili, i quali assumono un abbigliamento maschile per poter svolgere azioni e che risulterebbero difficili se compiute con un'identit\u00e0 femminile.\nIn \"A qualcuno piace caldo\" (1959) due musicisti devono travestirsi da donna per riuscire a sfuggire alle ire di un pericoloso gangster.\nIn \"Rocky Horror Picture Show\" (1975) il protagonista Frank indossa per tutto il corso del film vestiti da donna.\nIn \"Victor Victoria\" (1982) il soprano Victoria Grant comincia ad avere successo nel mondo dello spettacolo quando diventa il \"Conte Victor Grazinski\". Questo film \u00e8 un remake di \"Vittorio e Vittoria\" (1933).\nIn \"Amici, complici, amanti\" (1988) viene raccontata la storia di un cantante che si esibisce vestito da donna in un locale gay.\nIn \"M. Butterfly\" (1993) la vicenda si concentra sulla storia d'amore tra un giovane diplomatico francese ed un ragazzo cinese che fa il cantante all'opera di Pechino interpretando ruoli femminili.\nIn \"Mrs. Doubtfire - Mammo per sempre\" Robin Williams interpreta la parte di un padre che si traveste da \"tata\" (baby sitter), un'anziana signora dalle ampie forme, per poter star vicino ai suoi figli.\nNel musical intitolato \"Rent\" il personaggio di Angel \u00e8 un esempio di moderno travestito.\nIn \"The Drew Carey Show\" (1995-2004) Steve Carey \u00e8 un crossdresser.\nIn varie pellicole i protagonisti si travestono da donna per entrare in confidenza con le ragazze di cui sono innamorate e conquistarle; in particolare: il personaggio di Steven in \"In amore nessuno \u00e8 perfetto\", quello di Chris Calder in \"Il ragazzo pon pon\" e quello di Hang Yuan in \"Gao gen xie xian sheng\".\nMusica.\nEsiste un intero genere crossdressing di ruoli operistici chiamato travesti (\"pants roles\", \"trouser roles\" o \"travesty roles\"). Questi sono ruoli maschili che vengono eseguiti da donne"}
{"id": "5225977", "revid": "484362", "url": "https://it.wikipedia.org/wiki?curid=5225977", "title": "Repubblica socialista sovietica autonoma di Carelia", "text": ""}
{"id": "5225985", "revid": "1776051", "url": "https://it.wikipedia.org/wiki?curid=5225985", "title": "Release the Panic", "text": "Release the Panic \u00e8 il quarto album in studio del gruppo musicale statunitense Red, pubblicato nel 2013."}
{"id": "5225987", "revid": "1728", "url": "https://it.wikipedia.org/wiki?curid=5225987", "title": "Caio Valerio Flacco", "text": ""}
{"id": "5225996", "revid": "122632137", "url": "https://it.wikipedia.org/wiki?curid=5225996", "title": "Arcangela Girlani", "text": "Biografia.\nEleonora Girlani nacque a Trino, nel Marchesato del Monferrato. La sua era una famiglia benestante. Durante la sua infanzia, aveva programmato di diventare una monaca benedettina. Tuttavia, per la strada verso l'abbazia, il suo cavallo si rifiut\u00f2 di portarla l\u00ec. Interpret\u00f2 questo come un segno, cos\u00ec divenne monaca carmelitana a Parma insieme alle sue sorelle Maria e Francesca. Ricevette il nome religioso di Arcangela. Fece la professione di fede nel 1478.\nFu poi eletta priora del suo monastero, e fond\u00f2 un nuovo monastero carmelitano a Mantova. Si segnal\u00f2 per i suoi doni di estasi e miracoli, tra cui la levitazione.\nCulto.\nDopo la sua morte, avvenuta nel 1494, si manifest\u00f2 una devozione diffusa che fu accompagnata da relazioni di guarigione.\nIl suo culto fu confermato il 1\u00ba ottobre 1864 da Papa Pio IX. La sua festa si celebra il 25 gennaio.\nDal Martirologio Romano: \"A Mantova, beata Arcangela (Eleonora) Girlani, vergine dell'Ordine delle Carmelitane, priora del convento di Parma e fondatrice del cenobio di Mantova\"."}
{"id": "5225997", "revid": "216401", "url": "https://it.wikipedia.org/wiki?curid=5225997", "title": "Solo-Van Steenbergen", "text": ""}
{"id": "5226012", "revid": "69375897", "url": "https://it.wikipedia.org/wiki?curid=5226012", "title": "Beata Arcangela Girlani", "text": ""}
{"id": "5226014", "revid": "216401", "url": "https://it.wikipedia.org/wiki?curid=5226014", "title": "Solo-Terrot", "text": ""}
{"id": "5226015", "revid": "123992827", "url": "https://it.wikipedia.org/wiki?curid=5226015", "title": "Lenny Abrahamson", "text": "Biografia.\nAbrahamson nasce a Rathfarnham, un suburbio situato nella periferia meridionale di Dublino, in una famiglia ebraica ashkenazita d'origini ucraine per parte paterna (i suoi nonni paterni erano di Odessa) e polacche per quella materna, figlio di Max Abrahamson, un facoltoso avvocato locale, e di Edna Walzman. Non ha mai ricevuto un'educazione religiosa vera e propria in famiglia, per quanto si recasse in sinagoga al seguito dei suoi per le festivit\u00e0 religiose ed abbia celebrato, come tradizione ebraica vuole, il proprio \"bar mitzvah\"; inoltre \u00e8 ateo.\nDopo aver abbandonato gli studi di filosofia alla Stanford University seguiti grazie ad una borsa di studio, inizia a dirigere spot pubblicitari, filmando una serie di popolari spot della Carlsberg. Nel 2004 debutta al cinema con \"Adam &amp; Paul\", una commedia nera rappresentante la storia di due eroinomani. Il suo film successivo \"Garage\" vede Pat Short nel ruolo di un benzinaio nell'irlanda rurale. Entrambi i film vinsero l'IFTA per il miglior film. Nel 2007 l'RT\u00c9 affida ad Abrahamson la miniserie \"Prosperity\", scritta in collaborazione con Mark O'Halloran, sceneggiatore di \"Adam and Paul\" e \"Garage\". Nel 2012 Abrahamson vince il suo terzo IFTA per il miglior film con \"Cosa ha fatto Richard\".\nNel 2013 dirige \"Frank\", con Michael Fassbender come protagonista, presentato al Sundance Film Festival nel gennaio 2014. Il film rappresenta un eccentrico musicista liberamente ispirato al personaggio di Frank Sidebottom, alter ego del musicista e comico britannico Chris Sievey. Il film \u00e8 stato presentato in anteprima italiana alla decima edizione del Biografilm Festival di Bologna, dove \u00e8 stato premiato con il Biografilm Europa Audience Award 2014. Sempre nel 2014 a Biografilm Festival si \u00e8 tenuta la prima retrospettiva italiana ufficiale dedicata all'opera di Lenny Abrahamson.\nNel 2016 riceve la sua prima candidatura agli Oscar come miglior regista per il suo nuovo film \"Room\", tratto dal romanzo \"Stanza, letto, armadio, specchio\" della scrittrice irlandese Emma Donoghue. Il film ha ricevuto anche altre tre nomination: miglior film, miglior sceneggiatura non originale a Emma Donoghue e infine miglior attrice protagonista a Brie Larson, vincendo il premio in quest'ultima categoria."}
{"id": "5226018", "revid": "216401", "url": "https://it.wikipedia.org/wiki?curid=5226018", "title": "Solo-Terrot-Englebert", "text": ""}
{"id": "5226019", "revid": "709565", "url": "https://it.wikipedia.org/wiki?curid=5226019", "title": "Sammy Bernstein", "text": "Samuel \"Sammy\" Bernstein \u00e8 un personaggio dei fumetti pubblicati dalla Marvel Comics, \u00e8 l'ex marito di Bernie Rosenthal.\nBiografia.\nAlla sua prima apparizione, Sammy era tra gli organizzatori di un comizio antinazista al quale partecipavano anche Bernie assieme ad alcuni amici, tra i quali Steve Rogers, quando il gruppo guidato da Bernstein ed il gruppo avversario si scontrarono in modo violento, Steve, nei panni di Capitan America, intervenne per fermarli. Pi\u00f9 tardi, Sammy assistette all'attentato, fortunatamente fallito, del leader del gruppo nazista contro Capitan America e, vergognandosi del proprio comportamento precedente, si consegn\u00f2 alle autorit\u00e0. Successivamente, Samuel viene invitato ad una festa nel palazzo di Bernie e per scherzo afferra Steve da dietro, l'eroe, pensando ad un attacco, si libera del fantomatico avversario con una mossa di judo avvalorando la convinzione del giovane che sia geloso dei suoi trascorsi con l'ex moglie. Anni dopo, Sammy cerca di riconciliarsi con Bernie ma lei gli chiede di lasciarla in pace, l'uomo accetta ma non prima di averle detto che sta commettendo un errore."}
{"id": "5226021", "revid": "767487", "url": "https://it.wikipedia.org/wiki?curid=5226021", "title": "The Boxer Rebellion", "text": "I The Boxer Rebellion sono un gruppo musicale indie rock formatosi a Londra nel 2001.\nBiografia.\nIl cantante statunitense Nathan Nicholson ha fondato la band con l'australiano Todd Howe e i britannici Piers Hewitt e Adam Harrison. \nNel maggio 2005 \u00e8 uscito il primo album \"Exits\". La band ha continuato a finanziare i propri concerti e suonare in tutto il Regno Unito e l'Europa continentale. Hanno continuato a detenere slot di supporto per artisti come Editors, Lenny Kravitz e Gary Numan, continuando a scrivere e registrare.Last minute support slots at the London Astoria for alt-rock super group A Perfect Circle on 2 October 2003 as well as for Lenny Kravitz at Wembley Arena on 7 July 2004 and The Cooper Temple Clause led to more awareness in the UK music press culminating in widespread features in magazines such as \"Kerrang!\", \"The Fly\" and \"TNT\".\nAs a result of the PlayLouder competition, in June 2003, the band played the Glastonbury New Bands tent ahead of Keane. Shortly after this appearance they were signed by Alan McGee to his ill-fated Poptones record label. Dopo l'uscita del loro EP di debutto, la band doveva intraprendere un tour con The Killers. Tuttavia, mentre era in tourn\u00e9e con The Raveonettes, Nicholson si ammal\u00f2 gravemente con un'appendice scoppiata che richiedeva cinque ore di intervento chirurgico e mesi di recupero costringendoli ad annullare il prossimo tour.\nNel settembre 2009 si sono consacrati con \"Union\". Hanno avuto successo col brano \"If You Run\", inserito nella colonna sonora del film \"Amore a mille... miglia\".\nNel febbraio 2011 \u00e8 uscito il terzo album.\nFormazione.\nAttuale\nEx membri\nDiscografia.\nAlbum studio\nAlbum live"}
{"id": "5226023", "revid": "74801", "url": "https://it.wikipedia.org/wiki?curid=5226023", "title": "Robert Hillyer", "text": "Biografia.\nHillyer nacque a East Orange (New Jersey). Dopo aver combattuto in Francia durante la prima guerra mondiale come volontario, si laure\u00f2 ad Harvard nel 1917.\nNei decenni successivi insegn\u00f2 letteratura inglese in diverse universit\u00e0 americane tra cui Harvard, Kenyon College, University of Delaware e il Trinity College a Hartford, Connecticut.\nNegli stessi anni compose la maggior parte delle sue opere poetiche. Nel 1934 vinse il Premio Pulitzer per la poesia per la sua opere \"Collected Verse\".\nHillyer \u00e8 inoltre ricordato per aver criticato i lavori di Ezra Pound e in particolare i \"The Pisan Cantos\".\nMor\u00ec a 66 anni a Wilmington (Delaware)."}
{"id": "5226024", "revid": "69376106", "url": "https://it.wikipedia.org/wiki?curid=5226024", "title": "Synch", "text": ""}
{"id": "5226028", "revid": "1772671", "url": "https://it.wikipedia.org/wiki?curid=5226028", "title": "Jammerbergia formops", "text": "La jammerbergia (Jammerbergia formops) \u00e8 un anfibio estinto, appartenente ai temnospondili. Visse nel Triassico medio (Anisico, circa 245 milioni di anni fa) e i suoi resti fossili sono stati ritrovati in Sudafrica.\nDescrizione.\nQuesto animale \u00e8 noto solo per un cranio ben conservato, privo di mandibole e conservato come calco naturale. Il cranio era di forma allungata, triangolare se visto dall'alto e dotato di una breve zona postorbitale. Le orbite erano piuttosto piccole e posizionate abbastanza indietro nel cranio. Il cranio possiede sia caratteristiche primitive che derivate, ed era dotato di due corna tabulari piuttosto piatte e allargate distalmente, dirette lateralmente; l'incisura otica era quindi aperta. Come tutti gli animali simili, \"Jammerbergia \"doveva essere dotato di un grande corpo relativamente appiattito e di quattro arti brevi e poco ossificati. \nClassificazione.\n\"Jammerbergia formops \"venne descritto per la prima volta nel 2003, sulla base di un cranio fossile ritrovato nella zona di Jammerberg, (Distretto di Wepener, Stato Libero dell'Orange, Sudafrica) nella formazione Burgersdorp. \u00c8 probabile che i resti provengano dalla subzona B della \"Zona a \"Cynognathus\"\". \"Jammerbergia \"\u00e8 considerato un membro derivato dei capitosauroidi (mastodonsauridi, secondo lo studio del 2003), un gruppo di anfibi temnospondili solitamente di grandi dimensioni e dalle abitudini acquatiche. Nello stesso studio \u00e8 stata istituita un'altra specie di temnospondilo,\" Paracyclotosaurus morganorum\", proveniente da terreni poco pi\u00f9 recenti (subzona C della \"zona a \"Cynognathus\"\"), con la quale \"Jammerbergia \"condivide almeno una sinapomorfia: le grandi corna tabulari espanse posteriormente. \u00c8 possibile che \"Jammerbergia \"e \"Paracyclotosaurus \"possano rappresentare \"sister taxons\". "}
{"id": "5226030", "revid": "22356", "url": "https://it.wikipedia.org/wiki?curid=5226030", "title": "Jammerbergia", "text": ""}
{"id": "5226038", "revid": "851", "url": "https://it.wikipedia.org/wiki?curid=5226038", "title": "Accademia delle belle arti di Brera", "text": ""}
{"id": "5226040", "revid": "22356", "url": "https://it.wikipedia.org/wiki?curid=5226040", "title": "Paracyclotosaurus morganorum", "text": ""}
{"id": "5226042", "revid": "851", "url": "https://it.wikipedia.org/wiki?curid=5226042", "title": "Accademia delle belle arti di Firenze", "text": ""}
{"id": "5226049", "revid": "322321", "url": "https://it.wikipedia.org/wiki?curid=5226049", "title": "Bonifacio di Valperga", "text": "Biografia.\nBonifacio nacque nella seconda met\u00e0 del XII secolo in una nobile famiglia del Canavese, che sosteneva di discendere da Arduino d'Ivrea. Ha studiato in patria e successivamente da suo zio Arduino di Valperga, vescovo di Torino. Entr\u00f2 nella vita religiosa come monaco nell'abbazia benedettina di Fruttuaria, una ventina di chilometri a nord di Torino. Successivamente entr\u00f2 nel monastero agostiniano di Sant'Orso ad Aosta dove ha esercitato una leadership vigorosa in entrambi i campi, spirituale e temporale. \nIl 17 luglio 1219 Bonifacio \u00e8 stato eletto vescovo di Aosta, un ufficio che ha mantenuto fino alla sua morte quasi 24 anni dopo, il 25 aprile 1243.\nCulto.\nFu sepolto prima nella chiesa collegiata di Sant'Orso; poi i suoi resti sono stati tradotti alla cattedrale di Aosta. Il suo culto si svilupp\u00f2 rapidamente, e la sua venerazione come beato \u00e8 rimasto stabile nel corso dei secoli, con vari monumenti sono dedicate a lui nella cattedrale. \u00c8 stato confermato da Papa Leone XIII il 28 aprile 1890.\nDal Martirologio Romano: \"Ad Aosta, beato Bonifacio Valperga, vescovo, insigne per carit\u00e0 e umilt\u00e0\". "}
{"id": "5226050", "revid": "69376313", "url": "https://it.wikipedia.org/wiki?curid=5226050", "title": "Bonifacio I di Valperga", "text": ""}
{"id": "5226051", "revid": "436907", "url": "https://it.wikipedia.org/wiki?curid=5226051", "title": "Source Tags &amp; Codes", "text": "Source Tags &amp; Codes \u00e8 il terzo album in studio del gruppo musicale statunitense ...And You Will Know Us by the Trail of Dead, pubblicato nel 2002."}
{"id": "5226052", "revid": "110157", "url": "https://it.wikipedia.org/wiki?curid=5226052", "title": "Yahoo! Go", "text": "Yahoo! Go era un'applicazione basata su Java e fornita da Yahoo! agli utenti per accedere ai prodotti e servizi offerti della societ\u00e0 attraverso i loro telefoni cellulari o PDA. Fino alla sua chiusura, Yahoo! ha considerato Go come beta software.\nI servizi includevano l'invio e il ricevimento delle email, caricare le foto, utilizzare i servizi di mappatura della Terra, cercare tramite Yahoo! oneSearch e il servizio di Yahoo Answers!, controllare le quotazioni in borsa, o di leggere le ultime notizie.\nYahoo! ha annunciato nel dicembre 2009 che Yahoo! Go insieme al supporto tecnico sarebbe stato interrotto il 12 gennaio 2010. Dal 22 gennaio dello stesso anno, Yahoo! Go non funziona pi\u00f9."}
{"id": "5226058", "revid": "124558117", "url": "https://it.wikipedia.org/wiki?curid=5226058", "title": "Nuts", "text": "Nuts (), pu\u00f2 significare anche:"}
{"id": "5226075", "revid": "38120", "url": "https://it.wikipedia.org/wiki?curid=5226075", "title": "Iso (Iliade)", "text": ""}
{"id": "5226083", "revid": "1494169", "url": "https://it.wikipedia.org/wiki?curid=5226083", "title": "Northwind", "text": ""}
{"id": "5226085", "revid": "287204", "url": "https://it.wikipedia.org/wiki?curid=5226085", "title": "Associazione Calcio Prato 1969-1970", "text": "Questa pagina raccoglie le informazioni riguardanti l'Associazione Calcio Prato nelle competizioni ufficiali della stagione 1969-1970."}
{"id": "5226094", "revid": "124989083", "url": "https://it.wikipedia.org/wiki?curid=5226094", "title": "Luke Fildes", "text": "Biografia.\nIllustratore.\nAll'et\u00e0 di diciassette anni, Luke Fildes divenne uno studente della Warrington School of Art. In seguito studi\u00f2 al South Kensington Art School dove incontr\u00f2 Hubert von Herkomer e Frank Holl. Tutti e tre furono influenzati dal lavoro di Frederick Walker, il leader del movimento realista sociale in Gran Bretagna.\nFildes condivise la preoccupazione di sua nonna per i poveri e nel 1869 entr\u00f2 nello staff del quotidiano The Graphic, un settimanale illustrato edito dal riformatore sociale, William Thomas Luson. Fildes condivise l'idea di Thomas \"nel potere delle immagini visive per cambiare l'opinione pubblica su temi come la povert\u00e0 e l'ingiustizia\".\nLe sue illustrazione era in bianco e nero, popolari in Francia e in Germania all'epoca. The Graphic pubblic\u00f2 un'illustrazione del giorno dopo la morte di Charles Dickens, mostrando la sedia vuota di Dickens nel suo studio; questa illustrazione \u00e8 stata ristampata in tutto il mondo e ha ispirato Vincent van Gogh in una delle sue opere.\nNella prima edizione del The Graphic, nel dicembre 1869, a Fildes venne chiesto di fornire un esempio per accompagnare un articolo sulla legge per i senza tetto. L'immagine prodotta da Fildes mostra una fila di senzatetto che chiedono di passare la notte in casa di lavoro. L'incisione, dal titolo \"Senza tetto e affamato\", \u00e8 stata vista da John Everett Millais che lo port\u00f2 all'attenzione di Charles Dickens, che fu cos\u00ec colpito che subito incaric\u00f2 Fildes di fare un'illustrazione per la sua opera Il mistero di Edwin Drood.\nIn seguito le sue illustrazioni apparirono su altri periodici come il Sunday Magazine, The Cornhill Magazine e The Gentleman's Magazine. Ha anche illustrato una serie di libri, oltre a Edwin Drood di Dickens, come \"Catherine\" di William Makepeace Thackeray (1894).\nPittore.\nFildes divenne ben presto un artista popolare e nel 1870 rinunci\u00f2 a lavorare per The Graphic e rivolse la sua attenzione alla pittura ad olio. Tra le sue opere \"The Casual Ward\" (1874), \"Il Vedovo\" (1876), \"The Wedding Village\" (1883), \"Al-fresco Toilette\" (1889) e \"Il dottore\" (1891), ora al Tate Britain. Dipinse anche una serie di immagini di vita veneziana e molti ritratti notevoli, tra cui i ritratti di commemorazione dell'incoronazione di Edoardo VII. \u00c8 stato eletto un associato della Royal Academy (ASA) nel 1879 e Royal Academician (RA) nel 1887. Fildes ha prodotto un gran numero di caricature di Vanity Fair con il nome di \"ELF\". Lui e Henry Woods sono stati considerati come i leader della scuola neo-veneta.\nAlla morte del primo figlio, l'immagine del medico al fianco di suo figlio lasci\u00f2 un ricordo indelebile di devozione professionale che ha ispirato Fildes, nel 1891, per l'opera \"Il Dottore\".\nMatrimonio.\nNel 1874 spos\u00f2 Fanny Woods, anche lei un'artista e la sorella di Henry Woods. Ebbero due figli:"}
{"id": "5226095", "revid": "1104133", "url": "https://it.wikipedia.org/wiki?curid=5226095", "title": "L'abitudine di tornare (singolo)", "text": "L'abitudine di tornare \u00e8 un brano musicale della cantautrice italiana Carmen Consoli, pubblicato il 28 novembre 2014 come primo singolo estratto dal suo ottavo album omonimo.\nDescrizione.\nIl brano segna il ritorno dell'artista catanese dopo cinque anni di silenzio, durante i quali ha anche affrontato la sua prima maternit\u00e0. \nEsso \u00e8 il primo singolo estratto dall'album \"L'abitudine di tornare\", pubblicato il 20 gennaio 2015.\nLa canzone racconta una storia aspra di un tradimento amoroso, ma a lieto fine, raccontata dalla sua protagonista, che \u00e8 la donna amante, la quale non riesce pi\u00f9 a sopportare una storia d'amore \"a tre\".\nLa copertina del singolo raffigura un disegno che rappresenta il fantastico mondo del Mago di Oz.\nIl video.\nIl video musicale della canzone \u00e8 stato diretto da Fernando Luceri ed \u00e8 ambientato in un contesto fiabesco, realizzato dallo scenografo Gianfranco Protopapa. La protagonista \u00e8 Dorothy (Carmen Consoli), che incontra diverse persone lungo la sua strada, uomini e donne, un uomo di latta (che rappresenta il cuore), un leone (il coraggio) e uno spaventapasseri (la saggezza). Alla fine tutti i personaggi si ritroveranno in una grande festa.\nLa fotografia del video \u00e8 di Federico Annicchiarico.\nIl video \u00e8 stato girato a Martano, in provincia di Lecce.\nTracce.\nDownload digitale"}
{"id": "5226098", "revid": "767487", "url": "https://it.wikipedia.org/wiki?curid=5226098", "title": "La lunga ombra del lupo", "text": "La lunga ombra del lupo \u00e8 un film di guerra del 1971 scritto, diretto ed interpretato da Gianni Manera."}
{"id": "5226101", "revid": "1305887", "url": "https://it.wikipedia.org/wiki?curid=5226101", "title": "Porthos (disambigua)", "text": ""}
{"id": "5226103", "revid": "69376863", "url": "https://it.wikipedia.org/wiki?curid=5226103", "title": "Fronte Popolare Italo-Sloveno", "text": ""}
{"id": "5226104", "revid": "110157", "url": "https://it.wikipedia.org/wiki?curid=5226104", "title": "Penguin Cafe Orchestra (album)", "text": "Penguin Cafe Orchestra \u00e8 il secondo album del gruppo Penguin Cafe Orchestra. Registrato tra il 1977 e il 1980, l'album fu pubblicato nel 1981."}
{"id": "5226118", "revid": "287204", "url": "https://it.wikipedia.org/wiki?curid=5226118", "title": "Pollicino (film)", "text": ""}
{"id": "5226123", "revid": "767487", "url": "https://it.wikipedia.org/wiki?curid=5226123", "title": "L'amore non pu\u00f2 attendere", "text": "L'amore non pu\u00f2 attendere (\"It's a Great Feeling\") \u00e8 un film del 1949 diretto da David Butler.\nTrama.\nIl produttore della Warner Bros. Arthur Trent ingaggia Dennis Morgan e Jack Carson per recitare nel suo ultimo film musicale intitolato \"Mademoiselle Fif\u00ec\". Il problema che Trent deve affrontare \u00e8 che nessuno vuole lavorare con i due attori. Per risolvere parte del problema, Trent mette Carson alla regia. Ma Carson al timone della produzione porta ulteriori problemi nel tentativo di trovare una protagonista, dato che tutti si aspettano che egli far\u00e0 in modo di apparire sullo schermo tutto il tempo. Nel frattempo, la ragazza di campagna Judy Adams \u00e8 appena arrivata a Hollywood per lavorare come barista alla Warner Bros.. Tuttavia, ella vuole imporsi come attrice e fa di tutto per incontrare qualcuno che la possa aiutare nel suo intento. Inizialmente n\u00e9 Morgan n\u00e9 Carson la prendono in considerazione, ma Morgan convince il collega che Judy sia la ragazza giusta per la parte. Ma ora sono le attrici femminili a non voler prendere parte al film, oltre alla contrariet\u00e0 di Trent.\nProduzione.\nIl film ricalca l'inizio di carriera della stessa Doris Day, che fino a poco tempo prima era una cameriera che sognava la carriera d'attrice; diverr\u00e0 famosa con questo film.\nSulla lavorazione al fianco di Carson la Day ricorder\u00e0: \nJoan Crawford appare in un cameo in cui dopo un breve discorso rivolto a Jack Carson lo schiaffeggia; questa scena riprende quella ne \"Il romanzo di Mildred\", in cui la Crawford dava per\u00f2 lo schiaffo a Ann Blyth.\nPatricia Neal, nel suo cameo nella scena del ballo, appare con l'abito da sera nero indossato nel film \"La fonte meravigliosa\"; l'attrice infatti pass\u00f2 da un set all'altro senza cambiarsi d'abito."}
{"id": "5226124", "revid": "1924342", "url": "https://it.wikipedia.org/wiki?curid=5226124", "title": "FKA twigs", "text": " Cresciuta a Tewkesbury, cittadina della contea inglese di Gloucestershire, \u00e8 diventata una ballerina di seconda fila a 17 anni, dopo essersi trasferita nel sud di Londra. Ha debuttato nel mondo nella musica con gli EP \"EP1\" ed \"EP2\", pubblicati rispettivamente nel 2012 e 2013.\nIl suo album in studio di debutto, denominato \"LP1\", \u00e8 stato commercializzato il 16 agosto 2014 e ha ricevuto il plauso della critica musicale, oltre al 16\u00ba posto nella Official Albums Chart britannica e al 30\u00b0 nella Billboard 200 statunitense. Dopo essere stata candidata per il premio Mercury, ha pubblicato un terzo EP nel 2015, \"M3LL155X\", apprezzato dalla critica, e un secondo album in studio nel 2019: \"Magdalene\". I suoi lavori sono stati descritti come una \u00abfusione di generi\u00bb, spaziando tra diversi stili come la musica elettronica, trip hop, R&amp;B e d'avanguardia.\nBiografia.\nTahliah Debrett Barnett nasce a Cheltenham, borough di Gloucestershire, e viene cresciuta nei dintorni di Tewkesbury. Suo padre \u00e8 giamaicano, mentre la madre \u00e8 un'ex ballerina e ginnasta anglo-spagnola. Twigs \u00e8 cresciuta dalla madre e dal suo patrigno; non incontr\u00f2 il padre, un ballerino jazz, fino alla maggiore et\u00e0. Ha frequentato la scuola cattolica di St Edward's a Cheltenham, pagata da una borsa di studio accademica per via del basso reddito della sua famiglia.\nA sedici anni Twigs ha iniziato a fare musica negli \"youth clubs\". L'anno successivo si \u00e8 trasferita nella zona meridionale di Londra per iniziare una carriera da ballerina. Inizialmente ha lavorato come ballerina di secondo piano per i video musicali di artisti come Kylie Minogue, Plan B, Ed Sheeran, Taio Cruz, Dionne Bromfield, Jessie J, e Wretch 32. Nel 2011 \u00e8 apparsa in uno sketch comedy dalla lunghezza di due minuti della BBC, intitolato \"Beyonc\u00e9 Wants Groceries\", dove interpretava la ballerina di secondo piano in un supermercato. A diciotto anni ha cominciato a lavorare con dei produttori londinesi per trovare ci\u00f2 che lei definisce \u00abil suo sound\u00bb, riuscendo a produrre \u00abdemo davvero cattivi\u00bb. Per un periodo di tempo ha lavorato anche come hostess in uno strip club, oltre ad essere una cantante fissa al The Box Soho, un locale notturno cabaret.\nI due EP di debutto: \"EP1\" e \"EP2\" (2012\u20132013).\nNell'agosto del 2012 Twigs \u00e8 stata fotografata da Matthew Stone per la copertina della rivista britannica \"I-D\". Ha scelto lo pseudonimo \"Twigs\" per il modo in cui le articolazioni delle sue ginocchia schiocchiano, aggiungendo poi \"FKA\" al nome a seguito di alcune lamentele da parte del duo di musiciste gemelle The Twigs. Diverse fonti riportano il significato di \"FKA\" come \"Formerly Known As\", ovvero \"gi\u00e0 noto come\". Tuttavia, Twigs ha dichiarato in diverse interviste che il trio di lettere non ha un significato particolare: \u00ab\u00c8 solo un susseguirsi di lettere. Sarebbe stato tipo FK1 Twigs...o AFK Twigs...volevo solo che la selezione di lettere suonasse piuttosto maschile e forte. FKA ha funzionato. Non rappresenta nulla, sono solo lettere maiuscole\u00bb.\nIl debutto nella musica \u00e8 avvenuto il 4 dicembre 2012 con la pubblicazione dell'EP autoprodotto \"EP1\", diffuso su Bandcamp. Twigs ha postato un video per traccia sul suo canale YouTube. Il primo singolo della cantante, \"Water Me\", \u00e8 stato pubblicato il 1\u00ba agosto 2013, accompagnato dal video musicale diretto da Jesse Kanda. Lo stesso mese il quotidiano britannico \"The Guardian\" ha inserito Twigs nella rubrica \"New band of the week\", descrivendola come \u00abmiglior esempio nel Regno Unito di R&amp;B etereo e contorto\u00bb. Il secondo EP, denominato \"EP2\", \u00e8 stato reso disponibile tramite l'etichetta Young Turks il 17 settembre. Prodotto dalla stessa Twigs e dalla venezuelana Arca, ha ricevuto delle recensioni positive da parte della critica specializzata: il sito web \"Pitchfork\" ha dato al progetto un voto di 8 su 10.\nNel dicembre \u00e8 stata inserita tra i finalisti del sondaggio \"Sound of 2014\" stilato dalla BBC, ed \u00e8 stata scelta da Spotify per il loro Spotlight del 2014. Inoltre, Twigs \u00e8 apparsa in una lista di 14 artisti da tenere d'occhio nel 2014 stilata da \"Billboard\".\n\"LP1\", il primo album in studio (2014\u20132017).\nNel mese di aprile 2014 Twigs \u00e8 comparsa sulla copertina della 91\u00aa edizione di \"The Fader\", magazine newyorkese. Successivamente, ha diretto e partecipato nel video musicale di \"Ouch Ouch\", brano del rapper statunitense Lucki Eck$; Twigs ha avuto un ruolo anche nella produzione del brano. Ha iniziato a scrivere testi per il suo album di debutto in un periodo di \u00abodio verso se stessa\u00bb, da lei considerato \u00ababbastanza normale\u00bb quando si \u00e8 giovani. La pubblicazione dell'album in studio, chiamato \"LP1\", ha avuto luogo il 6 agosto 2014 per l'etichetta Young Turks. Il settimanale statunitense \"Time\" ha dato una recensione positiva all'album, affermando che Twigs \u00abha fatto quella transizione verso uno degli atti pi\u00f9 avvincenti e complessi dell'R&amp;B\u00bb. La cantante ha in seguito annunciato un tour mondiale volto a promuovere l'album, iniziato il 2 ottobre al The Dome di Brighton, Regno Unito, e concluso il 3 dicembre al The Social di Orlando, Stati Uniti d'America.\nA settembre, \"LP1\" \u00e8 stato rivelato come uno dei candidati alla vittoria del Premio Mercury, poi vinto dal gruppo Young Fathers con l'album \"Dead\". Lo stesso mese, Twigs \u00e8 comparsa nello show televisivo della BBC \"Later... with Jools Holland\". Il mese seguente sono stati pubblicati il videoclip di \"Video Girl\", traccia di \"LP1\", e uno spot pubblicitario per Google Glass diretto da Twigs. Il debutto nella televisione statunitense \u00e8 avvenuto nella puntata del 4 novembre del late-show \"The Tonight Show Starring Jimmy Fallon\".\nIl 4 novembre 2014 Boots, produttore due volte nominato al Grammy Award per miglior album dell'anno, ha annunciato di star lavorando con Twigs per il suo terzo EP. Il video di \"Glass &amp; Patron\", primo estratto dall'EP, \u00e8 stato diretto dalla stessa Twigs e pubblicato su YouTube il 23 marzo 2015. Nel febbraio 2015 si \u00e8 esibita alla Roundhouse di Camden con \"Congregata\", un \u00abintreccio\u00bb teatrale e coreografato \u00abdella storia della mia vita mentre realizzavo questo album\u00bb.\nIl 15 maggio, sul suo profilo Instagram, ha pubblicato una foto di un modello che indossava una giacca con il suo viso stampato contenente la didascalia \u00abcoming soon... &lt;3\u00bb (trad. \"prossimamente...&lt;3\"), suggerendo o un futuro merchandising o la pubblicazione di \"EP3\" in estate. Durante un'intervista con \"Complex\" a giugno, la cantante ha affermato che il titolo dell'EP sarebbe stato \"Melissa\", e che la pubblicazione sarebbe accaduta entro due mesi. L'EP, il cui titolo venne stilizzato in \"M3LL155X\", \u00e8 stato messo in commercio il 13 agosto, accompagnato da quattro video musicali diretti da Twigs. Il titolo del progetto si legge \"Melissa\", ed indica \u00abl'energia personale femminile\u00bb della cantante.Il 18 febbraio 2016 Twigs ha pubblicato il brano \"Good to Love\", accompagnato da un video musicale. La canzone \u00e8 stata presentata in anteprima al \"Soundtrack 7\", il suo residency show di sette giorni al Manchester International Festival nel mese di luglio 2015. L'ha eseguita anche al \"The Tonight Show Starring Jimmy Fallon\", il 24 febbraio 2016. Il 9 luglio \u00e8 avvenuto il debutto di un nuovo spettacolo teatrale, \"Radiant Me\u00b2\", al Lastochka Festival di Mosca, dove ha presentato tre canzoni inedite.\nAd agosto 2016 ha avuto luogo l'anteprima del cortometraggio di danza \"Soundtrack 7\", dalla durata di 35 minuti e diretto da Twigs. Le scene furono filmate nei sette giorni del residency show al Manchester International Festival nel 2015.\nLa cantante ha svolto anche delle attivit\u00e0 nel campo della pubblicit\u00e0, narrando e recitando in uno spot televisivo per la Nike e guadagnando visibilit\u00e0 mondiale ballando nella pubblicit\u00e0 dell'HomePod della Apple.\nLa consacrazione artistica: \"Magdalene\" (2018\u20132020).\nNel 2018 Twigs ha partecipato come featuring al brano \"Fukk Sleep\" di A$AP Rocky, contenuto nell\u2019album \"Testing\". \u00c8 comparsa anche nel videoclip della canzone, al fianco del rapper. Twigs ha fatto il suo debutto sul grande schermo interpretando il ruolo di Shy Girl nel lungometraggio \"Honey Boy\", presentato al Sundance Film Festival il 25 gennaio 2019 e diretto da Alma Har'el.\nIl 24 aprile 2019 ha pubblicato il singolo \"Cellophane\", prima uscita personale dopo circa tre anni di pausa. A settembre dello stesso anno ha annunciato il secondo album in studio, coprodotto con Nicolas Jaar, intitolato \"Magdalene\" e introdotto dai singoli \"Holy Terrain\" \u2013 realizzato in collaborazione con il rapper Future \u2013 e \"Home with you\". Dopo uno slittamento della pubblicazione del disco, fissata all'8 novembre, \u00e8 uscito il quarto estratto \"Sad Day\".\nCome previsto, \"Magdalene\" \u00e8 stato pubblicato l'8 novembre, ricevendo un'acclamazione universale da parte della critica specializzata. L'album ha raggiunto la vetta delle classifiche di fine anno redatte da \"The A.V. Club\", \"Clash\", \"Now\" e \"Time\". Contemporaneamente all'uscita del disco, \"Honey Boy\" \u00e8 stato distribuito nelle sale cinematografiche statunitensi da Amazon Studios.\nIl 4 agosto 2020 appare come ospite in \"Sum Bout U\", singolo del cantante statunitense 645AR accompagnato da un video musicale ispirato alla piattaforma Onlyfans. Nel mese di settembre, Twigs ha ricevuto quattro candidature per gli UK Music Video Awards, vincendo nella categoria \"Miglior fotografia in un video\" con il video musicale di \"Sad Day\", diretto da Hiro Murai.\nIl terzo disco (2021\u2013).\nIl 25 gennaio 2021 Twigs ha annunciato la data di uscita del singolo \"Don't Judge Me\", realizzato il collaborazione con il rapper londinese Headie One e il produttore Fred again, fissata per il giorno seguente; il brano \u00e8 stato accompagnato da un video musicale co-diretto dal regista Emmanuel Adjei e lei stessa. Lo stesso giorno, la cantante ha preso parte ad una puntata del podcast della BBC Radio 4 \"Grounded with Louis Theroux\", dove ha discusso riguardo le sue precedenti relazioni e di un album in uscita: \u00ab\u00e8 succeso tutto tramite internet...ho pi\u00f9 collaborazioni e featuring in questo album di quanti ne abbia mai avuti prima\u00bb.\nA febbraio, ha descritto l'album come un disco \u00abin via di uscita\u00bb, rivelando anche alcuni ospiti: la cantante afrobeat nigeriana Rema, l'emergente hip hop britannico Pa Salieu, cos\u00ec come il gi\u00e0 citato Headie One e Dua Lipa. Pochi giorni dopo, intervistata dall'attrice e sceneggiatrice britannica Michaela Coel, ha rivelato di aver cambiato il titolo originale del futuro album a causa di \u00abun noto artista\u00bb che ha intitolato un progetto non musicale allo stesso modo. Nel mese di luglio ha diretto il video musicale per il singolo \"White Picket Fence\" di Koreless, un produttore di musica elettronica gallese. Due mesi dopo, a settembre, \u00e8 stato creato un server Discord dove la cantante ha condiviso alcuni dettagli riguardanti il prossimo disco: c'\u00e8 stata la conferma che il progetto sar\u00e0 un mixtape, ed ha nominato El Guincho, Koreless, Arca, Mike Dean e Cirkut come produttori del progetto.\nStile musicale.\nGrazie alla sua voce da soprano, i lavori di Twigs sono stati definiti come una \u00abfusione di generi\u00bb: la cantante trae ispirazioni da stili come la musica elettronica, contemporary R&amp;B, trip hop, musica corale, industrial e d'avanguardia. I suoi lavori sono stati accostati a quelli di artisti come Tricky, Kate Bush, Janet Jackson, The xx e Massive Attack; la rivista \"Slate\" li ha descritti come distintivi da ogni altro genere in modo da superarne le influenze. Il quotidiano statunitense \"The Wall Street Journal\" l'ha descritta come \u00abun'erede di muse futuristiche dell'R&amp;B come Aaliyah, Missy Elliott e altre, tutte sotto il dominio progressivo del produttore Timbaland\u00bb. Nel 2020, il \"New York Times\" ha osservato che \u00abnegli ultimi anni, Twigs, ora trentaduenne, ha iniziato a sfruttare la sua ricerca di innovazione avanguardistica e virtuosismo tecnico per andare verso un'esplorazione pi\u00f9 profonda del dolore e dell'insicurezza\u00bb, aggiungendo ampi paragoni con cantautrici come Janelle Mon\u00e1e, Fiona Apple, Solange e Lana Del Rey.\nDescrivendo la sua musica, Twigs disse: \u00abNon sono limitata a nessun genere musicale. Mi piace sperimentare suoni, generare emozioni mentre sperimento la mia voce in certe atmosfere [...] Ho trovato il mio modo di suonare il punk. Mi piacciono i suoni industrial e incorporare suoni della vita di tutti giorni, come l'allarme di una macchina\u00bb.\nTwigs \u00e8 spesso accostata al genere dell'alternative R&amp;B, sebbene lei stessa rifiuti tale comparazione, essendo essa in relazione alla sua etnia:\nAll'inizio della sua carriera, la sua musica \u00e8 stata influenzata da artisti come Billie Holiday, Ella Fitzgerald e Marvin Gaye. Quando ha iniziato a comporre canzoni, voleva creare musica che piacesse \"in primis\" a lei: \u00abogni pezzo di musica che ho fatto suonava come un pastiche dei Siouxsie and the Banshees o di Adam Ant. Ma attraverso questo, ho scoperto me stessa\u00bb. In occasione di un'intervista rilasciata durante il premio Mercury 2014, Twigs ha definito \"Germ Free Adolescents\" degli X-Ray Spex come il suo album preferito di tutti i tempi.\nInfluenze.\nTwigs \u00e8 stata descritta come un'influenza sia musicale che artistica nei confronti dell'artista barbadiana Rihanna.\nVita privata.\nTwigs ha avviato una relazione con l'attore Robert Pattinson nel settembre del 2014. Alcuni giornali li definivano fidanzati, ma non c'\u00e8 mai stato un annuncio ufficiale. La coppia si \u00e8 separata durante l'estate del 2017. Nell'ottobre 2018 ha iniziato una relazione con l'attore Shia LaBeouf, conosciuto sul set di \"Honey Boy\". Secondo E! News, i due hanno messo in pausa la relazione dopo 9 mesi in quanto FKA \u00absi voleva concentrare sul suo tour mettendoci tutto il suo cuore e la sua anima\u00bb. Nel mese di dicembre 2020 Twigs ha aperto una causa legale contro LaBeouf a Los Angeles, accusandolo di abusi sessuali, aggressione e inflizione di distress emotivo durante la loro relazione. Nella sua risposta, LaBeouf ha dichiarato di essere stato \u00ababusivo\u00bb verso se stesso e quelli intorno a lui \u00abper anni\u00bb, aggiungendo che si \u00abvergognava\u00bb e che si sentiva \u00abdispiaciuto per coloro che ha ferito\u00bb. In seguito ha negato tutte le accuse di Twigs.\nNel maggio 2018 Twigs ha affermato tramite un post sul social Instagram di essersi sottoposta ad un intervento chirurgico per rimuovere un fibroma dal suo utero durante la fine del 2017; ha descritto la sua esperienza come \u00abvivere con una fruttiera di dolore ogni giorno\u00bb, onorando il coraggio delle donne che convivono con questa malattia."}
{"id": "5226127", "revid": "1305772", "url": "https://it.wikipedia.org/wiki?curid=5226127", "title": "Le Petit Poucet", "text": ""}
{"id": "5226128", "revid": "287204", "url": "https://it.wikipedia.org/wiki?curid=5226128", "title": "Le Petit Poucet (film)", "text": ""}
{"id": "5226129", "revid": "767487", "url": "https://it.wikipedia.org/wiki?curid=5226129", "title": "Unione Sportiva Sanremese 1951-1952", "text": "Questa voce raccoglie le informazioni riguardanti l'Unione Sportiva Sanremese nelle competizioni ufficiali della stagione 1951-1952."}
{"id": "5226130", "revid": "74801", "url": "https://it.wikipedia.org/wiki?curid=5226130", "title": "Herbert M\u00fcller", "text": "Biografia.\nIl suo esordio nelle competizioni motoristiche avviene nel campo motociclistico, in quanto le competizioni automobilistiche erano vietate in Svizzera.\nSolo nel 1961 fece il suo esordio con le autovetture, al volante di una Cooper-Norton, nel campionato di Formula 3 e nelle competizioni in salita.\nPrese parte per diversi anni al Campionato europeo della montagna, classificandosi al secondo posto nel 1964, al volante di una Elva-Porsche della \"Scuderia Filipinetti\". Nello stesso anno, alla morte improvvisa del padre, prese in mano anche l'azienda di famiglia..\nL'anno seguente, vinse il citato campionato con una Porsche-Abarth..\nLa sua fame crebbe ulteriormente nel 1966 con la vittoria della Targa Florio, al volante di una Porsche Carrera 6/906, ripetendosi poi nel 1973 al volante di una Porsche 911.\nAcquisendo delle Ferrari 512Ms, partecip\u00f2 con un suo team a diverse competizioni automobilistiche; al volante di una sua vettura, in una gara del campionato Interserie al Norisring, mor\u00ec il pilota e suo amico Pedro Rodr\u00edguez. A seguito di questo incidente non prese il via al Gran Premio d'Italia 1971 di Formula 1.\nHa preso parte a 13 edizioni della 24 Ore di Le Mans ottenendo come migliori risultati due secondi posti: il primo nel 1971, su una Porsche 917K condivisa con Richard Attwood, e il secondo nel 1974, in coppia con Gijs van Lennep al volante di una Porsche 911 Carrera RSR Turbo.\nTrov\u00f2 la morte nel 1981: per cause mai chiarite, durante la 1000 km del N\u00fcrburgring, la sua si schiant\u00f2 contro la vettura abbandonata da Bobby Rahal, ritiratosi al primo giro della gara.\nM\u00fcller \u00e8 sepolto nel cimitero di Reinach."}
{"id": "5226135", "revid": "123217534", "url": "https://it.wikipedia.org/wiki?curid=5226135", "title": "Comandante generale del Corpo delle capitanerie di porto - Guardia costiera", "text": "Il comandante generale del Corpo delle capitanerie di porto \u2013 Guardia costiera \u00e8 l'organo posto al vertice dell'ente della Repubblica Italiana posto a tutela del mare.\nIl Comando generale \u00e8 retto da un ammiraglio ispettore capo e ha la sua sede in viale dell'Arte a Roma nel quartiere dell'EUR presso il Ministero delle infrastrutture e della mobilit\u00e0 sostenibili, ed \u00e8 coadiuvato dalla figura dell'ammiraglio ispettore, che ricopre la carica di vicecomandante generale del corpo.\nViene nominato con decreto del presidente della Repubblica.\nStoria.\nIn seguito a una della norme del decreto 11 novembre 1938 al vertice del Corpo della Capitanerie di porto veniva posto un ammiraglio di squadra appartenente al Corpo di stato maggiore della Regia Marina, tale situazione perdur\u00f2 fino al gennaio 1946 quando al vertice del corpo torn\u00f2 un tenente generale di porto proveniente dal Corpo delle Capitanerie. Dopo la riforma delle denominazioni dei gradi della Marina Militare introdotta con la legge 16 aprile 1973, n. 174, con cui gli ufficiali corpi tecnici e del Corpo delle Capitanerie portano gli stessi gradi degli altri ufficiali del Corpo di stato maggiore della Marina Militare, con l'aggiunta dei suffissi \"(AN)\", \"(GN)\", \"(MD)\", \"(CM)\", \"(CP)\" rimangono diverse le denominazioni dei gradi di ammiraglio ispettore (equivalente ad ammiraglio di divisione), e ammiraglio ispettore capo (equivalente ad ammiraglio di squadra), riservato solamente al comandante del corpo del Genio Navale e delle Armi Navali mentre nel Corpo di commissariato militare marittimo, della Sanit\u00e0 militare marittima e delle capitanerie di porto il massimo grado era ammiraglio ispettore. Successivamente il grado di ammiraglio ispettore capo venne esteso anche agli altri corpi tecnici e logistici e al corpo delle capitanerie di porto, che a partire dal 1994 ebbe la denominazione di Ammiraglio ispettore capo Comandante Generale. Precedentemente alla riforma del 1973 i gradi degli ufficiali tecnici e logistici avevano le stesse denominazioni in uso nell'Esercito italiano, quindi il contrammiraglio si chiamava maggior generale di porto e l'ammiraglio ispettore tenente generale di porto, mentre, nei corpi dove previsto, l'ammiraglio ispettore capo precedentemente alla legge 16 aprile 1973, n. 174 era denominato generale ispettore.\nCon il decreto del presidente della Repubblica del 12 febbraio 2013, n. 29 e con il decreto legislativo 28 gennaio 2014, n. 8, per la \"riduzione delle dotazioni organiche\" essendo stato abolito il grado di ammiraglio ispettore capo per i Corpi sanitario militare marittimo (SAN), di commissariato (CM) e delle capitanerie di porto (CP), la funzioni di comandanti dei suddetti Corpi della Marina Militare e quindi del Corpo delle capitanerie di porto - Guardia costiera venivano svolte nel grado di ammiraglio ispettore. Successivamente, per effetto del decreto legislativo n. 94 in data 29 maggio 2017 \u201cDisposizioni in materia di riordino dei ruoli e delle carriere del personale delle Forze armate\u201d - l'articolo 133 del codice dell'ordinamento militare, prevede, in luogo della designazione legata all'anzianit\u00e0 di grado, una nuova procedura di nomina del Comandante Generale del Corpo delle Capitanerie di porto \u2013 Guardia Costiera. L'incarico attualmente \u00e8 quindi attribuito con decreto del Presidente della Repubblica adottato sulla base della proposta, condivisa e paritetica, del Ministro della Difesa, sentito il Capo di stato Maggiore della Difesa, e del Ministro delle infrastrutture e della mobilit\u00e0 sostenibili, prevedendo, contestualmente, il conferimento del grado di Ammiraglio Ispettore Capo al vertice del Corpo e la permanenza in carica per non meno di due anni e, ove raggiunto dal limite di et\u00e0, \u00e8 richiamato in servizio d'autorit\u00e0 fino al termine del mandato.\nPertanto, a decorrere dall'8 luglio 2017, \u00e8 stato conferito il grado di Ammiraglio Ispettore Capo al Comandante Generale allora in carica Vincenzo Melone.\nIl Comandante generale del Corpo delle capitanerie di porto, nella qualit\u00e0 di Capo di corpo, dipende dal Capo di stato maggiore della Marina militare per gli aspetti tecnico-militari attinenti al Corpo.\nCompetenze.\nIl comandante generale del Corpo delle capitanerie di porto - Guardia costiera \u00e8 Responsabile del coordinamento e del controllo di tutte le attivit\u00e0 svolte dalle Capitanerie di Porto e del coordinamento generale delle attivit\u00e0 di ricerca e soccorso e cura i rapporti istituzionali rappresentandolo ufficialmente, ed \u00e8 custode della Bandiera di guerra e delle tradizioni dell'Istituzione.\nLe figure.\nComandante generale.\nIl distintivo per paramano del Comandante generale del Corpo delle capitanerie di porto \u00e8 costituito da \"un giro di bitta, due binari e una greca\". Analogamente il distintivo per controspallina \u00e8 provvisto di \"tre stellette\". Il codice di equivalenza NATO \u00e8 OF-8.\nL'attuale comandante generale del Corpo delle capitanerie di porto \u00e8 l'Ammiraglio Ispettore Capo (CP) Nicola Carlone, in carica dal 24 luglio 2021.\nVice comandante generale.\nIl vice comandante generale del Corpo delle capitanerie di porto \u00e8 l'ammiraglio ispettore (CP) Antonio Basile."}
{"id": "5226136", "revid": "1494169", "url": "https://it.wikipedia.org/wiki?curid=5226136", "title": "Megalomania (disambigua)", "text": ""}
{"id": "5226137", "revid": "287204", "url": "https://it.wikipedia.org/wiki?curid=5226137", "title": "Megalomania (album)", "text": ""}
{"id": "5226156", "revid": "696787", "url": "https://it.wikipedia.org/wiki?curid=5226156", "title": "Misterix", "text": "Misterix \u00e8 un personaggio immaginario ideato da Max Massimino Garnier e disegnato da Paul Campani e protagonista di omonime serie a fumetti pubblicate in Italia dalle Edizioni Alpe e in Argentina dall'editorial Abril. La serie pubblicata in Argentina riscosse notevole successo, divenendo una delle pi\u00f9 note riviste a fumetti sudamericane degli anni cinquanta e sessanta.\nStoria editoriale.\nIl personaggio esord\u00ec sulla collana \"Le Pi\u00f9 Belle Avventure\" nel 1946 alternandosi ad altri personaggi fino a quando dal n. 33 la testata non gli venne dedicata e venendo pubblicata fino al 1948. Campani continu\u00f2 poi a realizzare storie del personaggio in Argentina su una testata omonima pubblicata dall'editorial Abril di Cesare Civita fino al 1957 e dalla Yago fino al 1965 per oltre 800 numeri. Oltre a storie del personaggio, la rivista pubblic\u00f2 anche altre serie a fumetti realizzate da giovani autori italiani come Hugo Pratt, Ivo Pavone, Mario Faustinelli e Alberto Ongaro che in alcuni casi si trasferirono in Argentina per collaborare con l'editore; oltre a questi vi collaborarono anche autori sudamericani come Solano L\u00f3pez, H\u00e9ctor Oesterheld, Zoppi, Vogt e Carlos Cruz; le opere di questi autori resero la rivista una delle principali in Sud America arrivando a vendere centinaia di migliaia di copie. In Italia le Edizioni Alpe riproposero il personaggio in una nuova serie di ristampe edite dal 1970 al 1971 per 16 numeri."}
{"id": "5226159", "revid": "1494169", "url": "https://it.wikipedia.org/wiki?curid=5226159", "title": "Metroid (disambigua)", "text": ""}
{"id": "5226162", "revid": "92723", "url": "https://it.wikipedia.org/wiki?curid=5226162", "title": "Anna Vasil'evna Jakimova", "text": "Biografia.\nNata a Tum'jumu\u010da\u0161\u010da nella famiglia di un pope, che cinque anni dopo fu trasferito per servizio nel villaggio di Buj-Archangel'sk, a 10 miglia da Ur\u017eum, e vi compr\u00f2 casa. Nel 1867 fu messa nel collegio diocesano di Vjatka, cittadina che era un luogo di confino per gli oppositori politici del regime. Una delle insegnanti del collegio, Anna Kuv\u0161inskaja, poi moglie del rivoluzionario populista Nikolaj \u010carusin, era un membro del circolo illegale formato da Nikolaj \u010caikovskij, e durante le lezioni di cucito teneva letture comuni di libri proibiti. Per tale motivo, nel 1871 Anna Kuv\u0161inskaja verr\u00e0 licenziata.\nDopo il diploma, dall'agosto del 1873 Anna Jakimova lavor\u00f2 come insegnante nella scuola rurale di Kame\u0161nickoe, villaggio situato tra Orlov e Vjatka, diffondendo tra i contadini letteratura illegale. Arrestata il 12 maggio 1875, fu inviata nella Casa di detenzione preventiva di San Pietroburgo, dove trov\u00f2 detenuta anche Anna Kuv\u0161inskaja. Imputata nel processo dei 193, fu assolta. Dopo aver passato la primavera del 1878 nella province di Tver', Kostroma, Jaroslavl' e Ni\u017enij Novgorod con Evgenija Zavadskaja e Olimpiada Kutuzova, la futura moglie di Carlo Cafiero, per familiarizzarsi con la vita dei contadini, le lasci\u00f2 per stabilirsi, sempre sotto falso nome, a Ni\u017enij Novgorod e trovare lavoro in una fabbrica del sobborgo di Sormovo.\nQui sub\u00ec e comprese lo sfruttamento cui erano soggetti i lavoratori: i miseri salari e le giornate di lavoro di 12 ore cui seguivano straordinari notturni obbligatori. A Ni\u017enij Novgorod conobbe il suo conterraneo Stepan Chalturin, venuto per stringere legami tra gli operai di Sormovo e la sua Unione, e Nikolaj Morozov, appositamente giunto da Pietroburgo per organizzare la fuga dal carcere di Ekaterina Bre\u0161ko-Bre\u0161kovskaja, il quale le propose di partecipare all'azione. Il tentativo non ebbe luogo perch\u00e9 in quei giorni la Bre\u0161kovskaja fu trasferita da Ni\u017enij Novgorod, ma Jakimova decise di riprendere l'impegno rivoluzionario attivo.\nNel 1879 si trasfer\u00ec a San Pietroburgo, entrando in clandestinit\u00e0. Dopo aver partecipato all'organizzazione del gruppo terroristico \"Svoboda ili smert\" (\u0421\u0432\u043e\u0431\u043e\u0434\u0430 \u0438\u043b\u0438 \u0441\u043c\u0435\u0440\u0442\u044c, Libert\u00e0 o morte), entr\u00f2 a far parte di Narodnaja Volja, partecipando alla preparazione degli attentati contro lo zar Alessandro II a Odessa e poi a Pietroburgo. Qui, nel dicembre del 1880, lei e Jurij Bogdanovi\u010d, spacciandosi per i coniugi Kobozev, affittarono il negozio sulla via Malaja sadovaja, sotto la quale fu scavato il tunnel che doveva contenere la dinamite da far esplodere al passaggio dello zar.\nIl 15 marzo 1881, dopo l'assassinio dell'imperatore, si nascose a Mosca e un mese e mezzo dopo and\u00f2 a Kiev, ma il 6 maggio fu arrestata insieme al marito Martyn Langans e a Fani Morejnis. Il traditore Merkulov forn\u00ec alla polizia la vera identit\u00e0 di Anna Jakimova che fu trasferita a San Pietroburgo e rinchiusa nella fortezza di Pietro e Paolo. Durante la detenzione, il 25 ottobre, partor\u00ec il figlio Martyn. Imputata nel processo dei 20, il 27 febbraio 1882 fu condannata a morte, ma la pena le fu commutata nei lavori forzati a vita. Nell'agosto del 1883 fu avviata in Siberia con il bambino, prima nel campo di Kara e poi in quello di Akatuj. Il figlio fu affidato alla famiglia di un altro deportato e Anna Jakimova fu rimandata nel campo di Kara nel settembre del 1890.\nMorto in carcere nel 1883 il marito Langans, Anna Jakimova spos\u00f2 nel 1892 il detenuto Moisej Dikovskij e a Kara nacque il loro figlio Andrej. In occasione dell'incoronazione del nuovo zar, nel 1894, la pena le fu commutata ulteriormente in 20 anni di lavori forzati e nel 1899 fu inviata col marito a \u010cita, dove lavorarono alla costruzione della ferrovia Trans-Bajkal. Scontata la pena ma obbligata al soggiorno in \u010cita, nel dicembre del 1904 torn\u00f2 ugualmente nella Russia europea e fu arrestata il 5 settembre 1905 a Orechovo-Zuevo, presso Vladimir. Condannata a 8 mesi di carcere da scontare nel carcere di \u010cita, visse a \u010cita fino alla caduta dello zarismo, quando torn\u00f2 a Odessa partecipando alla campagna elettorale dei socialrivoluzionari per l'Assemblea Costituente e poi si stabil\u00ec a Mosca.\nDopo la rivoluzione d'ottobre lavor\u00f2 nelle istituzioni governative istituite per l'istruzione delle donne analfabete. Dal 1921 fece parte della Societ\u00e0 degli ex detenuti ed esuli politici, collaborando alla rivista \u00ab Katorga i ssylka \u00bb (Lavori forzati ed esilio), nella quale pubblic\u00f2 numerose memorie. Nel gennaio 1933 le fu assegnata, unitamente agli ex appartenenti alla Narodnaja Volja Vera Figner, Michail Frolenko, Anna Korba e Fani Morejnis, una pensione speciale. Nel novembre 1941, sotto la minaccia dell'assedio tedesco, si trasfer\u00ec da Mosca a Novosibirsk, dove mor\u00ec il 12 giugno 1942."}
{"id": "5226163", "revid": "767487", "url": "https://it.wikipedia.org/wiki?curid=5226163", "title": "Jean Victor Maleb", "text": "Carriera.\nClub.\nDopo aver esordito nello Shepherds United, passa ai neozelandesi dell'Otago United. Dal 2007 gioca con lo Yatel FC, nel Vanuatu Premia Divisen.\nNazionale.\nDal 2004 al 2007 ha raccolto varie presenze con la Nazionale vanuatuana; complessivamente ha giocato 11 partite segnando 5 gol."}
{"id": "5226164", "revid": "767487", "url": "https://it.wikipedia.org/wiki?curid=5226164", "title": "Associazione Calcio Lecco 1951-1952", "text": "Questa voce raccoglie le informazioni riguardanti l' Associazione Calcio Lecco nelle competizioni ufficiali della stagione 1951-1952.\nStagione.\nNella stagione 1951-1952 il Lecco disputa il girone A del campionato di Serie C, con 42 punti si piazza in quinta posizione, solo le prime quattro il Vigevano che con 51 punti ha vinto il torneo, la Sanremese, il Pavia e l'Alessandria resteranno nel nuovo campionato di Serie C a girone unico, tutte le altre, Lecco compreso, scendono nella IV\u00aa Serie, il quarto livello del calcio nazionale.\nLa mannaia dell'ennesima riforma dei campionati torna ad incombere sulla testa del Lecco, la Serie C riconquistata da una stagione, sar\u00e0 di nuovo persa per un soffio. Infatti la decisione federale di ridurla da quattro raggruppamenti ad un unico girone a livello nazionale, obbliga i blucelesti per salvarsi, a giungere tra le prime quattro della classifica. Un torneo maiuscolo quello disputato della truppa guidata da Hugo Lamanna non \u00e8 bastato per raggiungere l'obiettivo. Il presidente Mario Ceppi deve rimpiazzare l'attaccante Marcello Vecchio ritornato al Milan, porta in riva al Lario Armando Bicicli e Antonio Caprioli in avanti e Luigi Zannier nel reparto difensivo. La squadra fa dei \"Cantarelli\" la propria rocca inespugnabile, il campo rimane imbattuto, ma in trasferta un rendimento mediocre con solo 13 punti ottenuti, rispetto ai 29 interni, ed ecco che il Lecco chiude beffardamente al quinto posto, prima delle escluse a rimanere in Serie C, e dopo tanti sacrifici si trova di nuovo in quarta serie."}
{"id": "5226165", "revid": "110157", "url": "https://it.wikipedia.org/wiki?curid=5226165", "title": "So in Love with the Sound of Andrew Hill", "text": "So in Love with the Sound of Andrew Hill \u00e8 il primo album come leader di Andrew Hill, pubblicato dalla Warwick Records nel 1960. Il disco fu registrato nel 1959 a Chicago, Illinois (Stati Uniti)."}
{"id": "5226167", "revid": "287204", "url": "https://it.wikipedia.org/wiki?curid=5226167", "title": "La mosca (disambigua)", "text": ""}
{"id": "5226169", "revid": "38120", "url": "https://it.wikipedia.org/wiki?curid=5226169", "title": "La Mosca", "text": ""}
{"id": "5226170", "revid": "767487", "url": "https://it.wikipedia.org/wiki?curid=5226170", "title": "Coppa Italia di Serie A2 2004-2005 (calcio a 5)", "text": "La sesta edizione della Coppa Italia di Serie A2 ha preso avvio il 18 settembre 2004 e si \u00e8 conclusa il 15 marzo 2005. \u00c8 stata l'ultima edizione a cui erano iscritte d'ufficio tutte le Societ\u00e0 di Serie A2, infatti dalla stagione successiva la partecipazione sar\u00e0 limitata alle otto formazioni qualificatesi nei primi quattro posti di entrambi i gironi, al termine del girone di andata. Nelle gare \u00e8 fatto obbligo alle Societ\u00e0 di impiegare almeno tre giocatori nati successivamente al 31 dicembre 1982, pena la sanzione della punizione sportiva della perdita della gara.\nAlla Societ\u00e0 vincente la finale sono assegnati il trofeo Coppa Italia L.N.D. Divisione Nazionale calcio a Cinque e 25 medaglie da assegnare ai calciatori e ai tecnici della squadra.\nRegolamento.\nLe norme di svolgimento dei triangolari prevedono che la squadra che riposa nella prima giornata sia determinata tramite sorteggio, cos\u00ec come la squadra che disputa la prima gara in trasferta; riposa nella seconda giornata la squadra che ha vinto la prima gara o, in caso di parit\u00e0, quella che ha disputato la prima gara in casa; nella terza giornata si svolge la gara fra le due squadre che non si erano incontrate in precedenza. La classifica finale del triangolare tiene conto dei punti ottenuti negli incontri disputati. In caso di parit\u00e0 tra le tre squadre \u00e8 data precedenza alla migliore differenza reti e in secondo luogo al maggior numero di reti segnate; persistendo ulteriore parit\u00e0 \u00e8 effettuato il sorteggio presso la Divisione Calcio a Cinque. In caso di parit\u00e0 per determinare il primo e secondo posto od il secondo e terzo posto si terr\u00e0 conto, nell'ordine: dell\u2019esito degli incontri diretti; della migliore differenza reti nel complesso di tutte le gare; del maggior numero di reti segnate nel complesso di tutte le gare;\nPersistendo ulteriore parit\u00e0 verr\u00e0 effettuato il sorteggio presso la Divisione Calcio a Cinque. Anche per quanto concerne tutte le gare ad eliminazione diretta, l\u2019ordine di svolgimento delle gare \u00e8 stabilito per sorteggio. Risulta qualificata la squadra che nelle due partite di andata e ritorno, ha ottenuto il miglior punteggio, ovvero, a parit\u00e0 di punteggio, la squadra che ha realizzato il maggior numero di reti. Qualora risultasse parit\u00e0 nelle reti segnate, gli arbitri della gara di ritorno faranno disputare due tempi supplementari di 5 minuti ciascuno. Qualora anche al termine dei tempi supplementari le squadre risultassero in parit\u00e0 si proceder\u00e0 all'effettuazione dei calci di rigore.\nPrima fase.\nLe societ\u00e0 sono suddivise in quattro triangolari e otto accoppiamenti stabiliti, per quanto possibile, del criterio di vicinoriet\u00e0. Le prime due classificate di ciascun triangolare e le vincitrici degli accoppiamenti, che disputeranno gare di andata e ritorno ad eliminazione diretta, accederanno alla seconda fase.\nOttavi di finale.\nLe sedici Societ\u00e0 qualificate sono suddivise in otto accoppiamenti gi\u00e0 stabiliti. Le Societ\u00e0 predette disputano gare di andata e ritorno ad eliminazione diretta e la vincitrice accede ai quarti di finale.\nQuarti di finale.\nLe otto Societ\u00e0 qualificate sono suddivise in quattro accoppiamenti gi\u00e0 stabiliti. Le Societ\u00e0 predette disputeranno gare di andata e ritorno ad eliminazione diretta e la vincitrice accede alla \"final four\".\nFinal four.\nLe quattro Societ\u00e0 vincenti i quarti di finali disputano, in sede unica la \"final four\" per l\u2019assegnazione della Coppa Italia di categoria della stagione sportiva 2004-2005. Le gare di semifinale e di finale sono disputate in gara unica e gli accoppiamenti determinati per sorteggio, avvenuto l'8 febbraio 2005. La \"final four\" della manifestazione si \u00e8 disputata presso il Palazzetto dello sport di Vico Equense il 14 e il 15 marzo 2005."}
{"id": "5226171", "revid": "101768", "url": "https://it.wikipedia.org/wiki?curid=5226171", "title": "Carlo Cainelli", "text": "Allievo di Luigi Ratini alla Scuola Reale Elisabettiana di Rovereto, completa gli studi all'Accademia di belle arti di Firenze, citt\u00e0 nella quale si trasferisce stabilmente. \u00c8 noto soprattutto per gli scorci di citt\u00e0 e paesaggi della Toscana (Firenze, Lucca, Siena, San Gimignano), del Lazio (Roma) e dell'Umbria (Orvieto), realizzati a partire dal 1917. Negli anni Venti espone le proprie opere in numerose mostre nazionali fra cui la Biennale di Venezia e quella di Roma, prima di spegnersi prematuramente nel 1925.\nBiografia.\nCarlo Cainelli nasce a Rovereto il 23 maggio 1896. \u00c8 figlio di Giovanni Cainelli, che muore nel 1902, e di Paola Rufinasco. Cainelli studia alla Scuola Reale Elisabettiana di Rovereto con il maestro Luigi Ratini, in seguito frequenta l'Accademia di belle arti di Firenze dove ha come professori Arturo Calosci e Emilio Mazzoni Zarini. \u00c8 da quest'ultimo che Cainelli impara l'arte dell'incisione. Le opere di Cainelli sono per lo pi\u00f9 scorci di citt\u00e0 e paesaggi della Toscana (Firenze, Lucca, Siena, San Gimignano), del Lazio (Roma) e dell'Umbria (Orvieto), realizzati a puntasecca e bulino, oppure scene di interno, come la serie \"I caff\u00e8\". Cainelli \u00e8 presente all'Esposizione di belle arti degli amatori e cultori di belle arti di Roma del 1919, alle Esposizioni internazionali di Venezia del 1920, 1922 e 1924, alle Biennali di Roma del 1921, 1923 e 1925, alla Fiorentina primaverile del 1922 e 1923 e alle esposizioni dell'Accademia di Brera e della Societ\u00e0 degli amici dell'arte di Torino. Il 7 febbraio 1925 muore a Firenze, a soli 29 anni, per una broncopolmonite."}
{"id": "5226174", "revid": "287204", "url": "https://it.wikipedia.org/wiki?curid=5226174", "title": "Phantasm (gruppo musicale)", "text": ""}
{"id": "5226175", "revid": "2043462", "url": "https://it.wikipedia.org/wiki?curid=5226175", "title": "Adolphus FitzGeorge", "text": "Biografia.\nEra il secondogenito del principe Giorgio, duca di Cambridge, e di sua moglie, l'attrice Sarah Fairbrother. I suoi genitori si sposarono in violazione del Royal Marriages Act 1772, quando sua madre era incinta di suo fratello minore. N\u00e9 lui n\u00e9 i suoi fratelli hanno tenuto i titoli reali ed esclusi alla successione al Ducato di Cambridge.\nCarriera.\nEntr\u00f2 nella Royal Navy nel marzo 1859. \u00c8 diventato sottotenente nel 1865 e tenente l'anno successivo. Nel mese di giugno 1867 si un\u00ec al Galatea, comandata dal capitano del Duca di Edimburgo e nel marzo 1872 \u00e8 stato nominato tenente di bandiera dell'ammiraglio Sir Rodney Mundy, Comandante in Capo, Portsmouth. Il 30 novembre 1872 \u00e8 stato promosso a comandante. Dopo un periodo presso il Royal Naval College divenne agente di controllo della Guardia Costiera a Scarborough, nel febbraio 1874, e nel settembre dell'anno successivo gli venne dato il comando della HMS Rapid nel Mediterraneo. In seguito tenne il comando di HMS Dasher, di stanza al largo delle Isole del Canale; sulla Salamina, dal quale \u00e8 stato promosso a capitano il 14 ottobre 1881. Nel mese di marzo 1885 \u00e8 diventato capitano della HMS Jumna, nel servizio di trasporto per l'India. Si ritir\u00f2 il 1 gennaio 1893 ed \u00e8 stato avanzato al grado di Contrammiraglio il 20 ottobre 1896. Lasciando la marina ha ricevuto la nomina di Vice Ranger di Richmond Park. Per molti anni ha lavorato come scudiero di suo padre.\nMatrimoni.\nPrimo Matrimonio.\nSpos\u00f2, il 21 settembre 1875, Sophia Jane Holden (2 aprile 1857-3 febbraio del 1920), figlia di Thomas Holden. Ebbero una figlia:\nSecondo Matrimonio.\nSpos\u00f2, il 28 ottobre 1920, Marguerite Beatrice Daisy Watson (14 aprile 1863-26 febbraio 1934), figlia di John Watson. Non ebbero figli.\nMorte.\nMor\u00ec il 17 dicembre 1922, nella sua residenza, al 20 Eccleston Square, Londra."}
{"id": "5226177", "revid": "118512514", "url": "https://it.wikipedia.org/wiki?curid=5226177", "title": "Hortense Schneider", "text": "Hortense Catherine Schneider \u00e8 stata una delle pi\u00f9 grandi soprano francesi e stella dell'Operetta del XIX secolo, particolarmente associata con le opere del compositore Jacques Offenbach.\nNata a Bordeaux, dove ha studiato con Schaffner, ha fatto il suo debutto ad Agen nel 1853, come In\u00e9s ne \"La favorita\".\nAl suo arrivo a Parigi \u00e8 stata respinta dal direttore del Th\u00e9\u00e2tre des Vari\u00e9t\u00e9s, ma \u00e8 stata notata da Jacques Offenbach che l'ha invitata al Th\u00e9\u00e2tre des Bouffes-Parisiens, dove ha fatto il suo debutto nel 1855 nella prima assoluta dell'operetta \"Le Violoneux\". Ha goduto di un immediato successo creando per Adolphe Adam nel 1856 \"Les Pantins de Violette\" diretta da Offenbach, per Offenbach nel 1856 \"Trombalcazar\" e \"La Rose de Saint-Flour\", il ruolo di Boulotte in \"Barbe-bleue\" nel 1866 e la protagonista ne \"La bella Elena\" nel 1864, \"La Grande-Duchesse de G\u00e9rolstein\" nel 1867 e \"La P\u00e9richole\" nel 1868 e per Herv\u00e9 (compositore) \"L'\u0152il crev\u00e9\" nel 1867, \"La Veuve du Malabar\" nel 1873 e \"La Belle Poule\" nel 1875, sempre con clamorosi trionfi. Inoltre \u00e8 comparsa con grande successo a Londra e San Pietroburgo.\nCantante esperta ed attrice, \u00e8 stata molto ammirata per il suo brio e la verve sul palco, risultando la stella del Secondo Impero francese favorendo visitatori reali a Parigi. La Schneider \u00e8 reputata una delle amanti di re Edoardo VII del Regno Unito (a causa dei favori generosamente concessi ai membri della nobilt\u00e0, era conosciuta come Le Passage des Princes). Si ritir\u00f2 nel 1878, dopo il matrimonio e mor\u00ec a Parigi pi\u00f9 di quaranta anni dopo, all'et\u00e0 di 87 anni.\nLa Schneider \u00e8 stata il soggetto del film \"Il valzer di Parigi\" (\"La Valse de Paris\"), diretto da Marcel Achard nel 1950, interpretata da Yvonne Printemps."}
{"id": "5226204", "revid": "287204", "url": "https://it.wikipedia.org/wiki?curid=5226204", "title": "Fantasma (film)", "text": ""}
{"id": "5226205", "revid": "287204", "url": "https://it.wikipedia.org/wiki?curid=5226205", "title": "Fantasma (album)", "text": ""}
{"id": "5226207", "revid": "1498232", "url": "https://it.wikipedia.org/wiki?curid=5226207", "title": "Saint-Georges (Parigi)", "text": "Saint-Georges \u00e8 il 33\u00ba quartiere amministrativo di Parigi, situato nella parte nord-occidentale del IX arrondissement.\nStoria.\nQuesto quartiere \u00e8 denominato in tal modo a seguito della \"Rue\" e della \"Place Saint-George\", denominate, a loro volta, in onore di San Giorgio di Lidda.\nTrasporti.\nIl quartiere di Saint-Georges \u00e8 delimitato a nord dal Boulevard de Clychy, a est dalla Rue des Martyrs, a sud dalla Rue de Saint-Lazare e a ovest dalla Rue d'Amsterdam.\nPresso l'attiguo quartiere dell'Europe, al confine con Saint-Georges si trova la stazione di Saint-Lazare, capolinea di importanti linee ferroviarie che collegano Parigi con Le Havre, Cherbourg, Trouville-Deauville, Dieppe. Da qui partono anche le linee J e L del servizio Transilien.\nIl quartiere \u00e8 servito dalle seguenti stazioni della rete metropolitana:\nNei pressi di Saint-Georges, all'interno dell'attiguo quartiere della Chauss\u00e9e-d'Antin si trova, inoltre, la fermata di Notre-Dame-de-Lorette.\nLe linee di autobus 26, 30, 32, 43, 54, 66, 67, 68, 74, 80, 81, 84 e 95 servono il quartiere di giorno, mentre le nictlien N01 e N02 servono il quartiere di Saint-Georges di notte."}
{"id": "5226208", "revid": "824274", "url": "https://it.wikipedia.org/wiki?curid=5226208", "title": "C\u00e9line Beigbeder", "text": "Carriera.\nNel corso della sua carriera ha vinto 6 titoli ITF di singolare e 10 di doppio. Nei tornei del Grande Slam ha ottenuto i suoi migliori risultati raggiungendo il primo turno nel singolare all'Open di Francia nel 2001, 2002 e 2003, all'Australian Open nel 2002 e al 2002.\nStatistiche.\nRisultati in progressione.\nDoppio nei tornei del Grande Slam.\n\"Nessuna partecipazione\"\nDoppio misto nei tornei del Grande Slam.\n\"Nessuna partecipazione\""}
{"id": "5226212", "revid": "599013", "url": "https://it.wikipedia.org/wiki?curid=5226212", "title": "Natalia Gussoni", "text": "Carriera.\nNel corso della sua carriera ha vinto 7 titoli ITF di singolare e 3 di doppio. Nei tornei del Grande Slam ha ottenuto i suoi migliori risultati raggiungendo il primo turno nel singolare all'Open di Francia nel 2003.\nStatistiche.\nRisultati in progressione.\nDoppio nei tornei del Grande Slam.\n\"Nessuna partecipazione\"\nDoppio misto nei tornei del Grande Slam.\n\"Nessuna partecipazione\""}
{"id": "5226214", "revid": "716642", "url": "https://it.wikipedia.org/wiki?curid=5226214", "title": "Savona Foot-Ball Club 1951-1952", "text": "Questa voce raccoglie le informazioni riguardanti il Savona Foot-Ball Club nelle competizioni ufficiali della stagione 1951-1952."}
{"id": "5226217", "revid": "599013", "url": "https://it.wikipedia.org/wiki?curid=5226217", "title": "Sophie Lef\u00e8vre", "text": "Carriera.\nNel corso della sua carriera ha vinto 6 titoli ITF di doppio. Nei tornei del Grande Slam ha ottenuto i suoi migliori risultati raggiungendo il primo turno nel singolare all'Open di Francia nel 1999 e nel 2003."}
{"id": "5226218", "revid": "109568208", "url": "https://it.wikipedia.org/wiki?curid=5226218", "title": "Nazionale di roller derby dei Paesi Bassi", "text": "La nazionale di roller derby dei Paesi Bassi \u00e8 la selezione maggiore femminile di roller derby, il cui nickname \u00e8 Team Netherlands, che rappresenta i Paesi Bassi nelle varie competizioni ufficiali o amichevoli riservate a squadre nazionali. Si \u00e8 classificata quarta nel Campionato europeo di roller derby 2014 di Mons.\nConfronti con le altre Nazionali.\nQuesti sono i saldi dei Paesi Bassi nei confronti delle Nazionali incontrate.\nCollegamenti esterni.\n+ Sito Ufficiale"}
{"id": "5226242", "revid": "136801", "url": "https://it.wikipedia.org/wiki?curid=5226242", "title": "Eugenia Kulikovskaya", "text": ""}
{"id": "5226249", "revid": "136801", "url": "https://it.wikipedia.org/wiki?curid=5226249", "title": "Angelika R\u00f6sch", "text": ""}
{"id": "5226257", "revid": "767487", "url": "https://it.wikipedia.org/wiki?curid=5226257", "title": "Uniti per sempre", "text": "Uniti per sempre (\"The Skeleton Twins\") \u00e8 un film indipendente del 2014 diretto da Craig Johnson. Ha come protagonisti Kristen Wiig e Bill Hader.\nTrama.\nDue gemelli, Maggie e Milo, che vivono sui lati opposti del paese, non si parlano da dieci anni. Un giorno, Maggie \u00e8 in bagno, si versa in una mano un intero contenitore di medicine e sta per inghiottirle, quando riceve una telefonata da un medico d'ospedale, che la avvisa che suo fratello Milo \u00e8 stato ricoverato d'urgenza perch\u00e9 ha tentato di suicidarsi. Maggie corre a prenderlo e gli offre di rimanere a casa sua per qualche settimana. \nLa convivenza li porta a ripercorrere le loro vite e le ragioni per cui non si erano pi\u00f9 parlati. Maggie ha una relazione clandestina con il suo istruttore di nuoto e prende la pillola anticoncezionale di nascosto dal marito, al quale invece ha sempre detto di volere dei figli. Milo cerca di ritrovare il suo ex insegnante di letteratura, con cui aveva avuto una \"avventura\" all'et\u00e0 di 15 anni, ma \u00e8 profondamente deluso dal loro incontro. Ancora pieno di rabbia verso Maggie, che all'epoca aveva denunciato l'insegnante di inglese, rompe il fragile equilibrio di coppia della sorella. Quando tutto sta per volgere al peggio, Milo e Maggie capiscono che potranno uscirne solo contando l'uno sull'altra."}
{"id": "5226258", "revid": "478814", "url": "https://it.wikipedia.org/wiki?curid=5226258", "title": "Monumento alla Vittoria", "text": ""}
{"id": "5226260", "revid": "110157", "url": "https://it.wikipedia.org/wiki?curid=5226260", "title": "Eesti Karikas 2003-2004", "text": "La Coppa d'Estonia 2003-2004 (in estone \"Eesti Karikas\") \u00e8 stata la 12\u00aa edizione del torneo dopo l'indipendenza dell'Estonia. Il Levadia Tallinn ha vinto il trofeo per la terza volta nella sua storia.\nFormula.\nIl torneo si dipanava su cinque turni: sedicesimi e ottavi erano in gara unica in casa della squadra peggio classificata in campionato; quarti e semifinali erano disputati su gare di andata e ritorno; la finale in gara unica in campo neutro unica a Tallinn.\nLe squadre di Meistriliiga 2003 entrarono tutte in scena dagli ottavi, disputando la gara fuori casa.\nSedicesimi di finale.\nLe partite furono disputate il 9 settembre 2003.\nOttavi di finale.\nLe gare furono disputate tra l'8 e il 9 novembre 2003.\nQuarti di finale.\nDurante la pausa invernale il Levadia Maardu si trasfer\u00ec trasformandosi in Levadia Tallinn, mentre il Levadia Tallinn divenne la formazione riserve.\nLe gare di andata furono disputate tra il 18 e il 20 marzo 2004, quelle di ritorno il 14 e il 15 aprile 2004.\nSemifinali.\nLe gare di andata furono disputate il 19 aprile 2004, quelle di ritorno il 12 maggio 2004."}
{"id": "5226261", "revid": "486946", "url": "https://it.wikipedia.org/wiki?curid=5226261", "title": "Spike TV", "text": ""}
{"id": "5226262", "revid": "136801", "url": "https://it.wikipedia.org/wiki?curid=5226262", "title": "Marie-Gayanay Mikaelian", "text": ""}
{"id": "5226264", "revid": "339392", "url": "https://it.wikipedia.org/wiki?curid=5226264", "title": "Amelia Pincherle", "text": ""}
{"id": "5226284", "revid": "467420", "url": "https://it.wikipedia.org/wiki?curid=5226284", "title": "Carlo Fait", "text": "\u00c8 stato attivo soprattutto a Torino, dove \u00e8 stato per lungo tempo apprendista e collaboratore di Pietro Canonica. Ha realizzato opere letterarie e allegoriche (\"Castellana\", \"Fiammetta\", \"Prima fides\"), monumenti funebri nei cimiteri di Biella, Genova e Torino e monumenti ai caduti in numerose localit\u00e0 del Piemonte, della Liguria e del Friuli. Ha scolpito numerosi ritratti fra cui i busti di Giovanna d'Arco e Giovanni Bosco, con i quali ha partecipato al Salon di Parigi nel 1934, il medaglione bronzeo di Antonio Carle (1938), il rilievo marmoreo di Pio XII (1941) e il busto di Luigi Zandonai (1948\u20131951). Negli anni Quaranta si \u00e8 dedicato lungamente alla preparazione dell'opera \"La preda\", ispirata al ratto di Proserpina e scolpita fra il 1944 e il 1947.\nBiografia.\nCarlo Fait nasce a Rovereto l'8 gennaio 1877. \u00c8 figlio di Antonio Fait e Angela Galvan, proprietari di un'osteria. Dopo un apprendistato presso i marmisti Scanagatta di Rovereto si iscrive alla Scuola di ornato di Trento e in seguito al corso preparatorio dell'Accademia di Brera a Milano nel 1897. Interrompe ben presto gli studi per dedicarsi all'apprendistato presso gli scultori della citt\u00e0, in seguito Pietro Canonica lo chiama nel proprio studio di Torino. Nel 1907 presenta l'opera \"Desiderio\", un busto femminile in marmo, alla VI Esposizione internazionale d'arte di Venezia. Nel 1908 completa il busto in bronzo di Clementino Vannetti per la citt\u00e0 di Rovereto. All'inaugurazione, nel maggio dello stesso anno, \u00e8 presente anche Cesare Battisti. Nel 1912 Fait collabora con Canonica agli altorilievi del monumento equestre al granduca Nikolaj Nikolaevi\u010d Romanov, che viene posto nella piazza Manejnaja di Pietroburgo. Nello stesso anno compie con il maestro un viaggio a Roma, dove pu\u00f2 osservare le opere scultoree dell'antichit\u00e0.\nNegli anni Dieci Fait realizza opere di soggetto letterario e allegorico, fra cui si ricordano \"Castellana\", \"Fiammetta\" e \"Prima fides\". Dopo la prima guerra mondiale Fait ottiene importanti incarichi per opere commemorative ed \u00e8 nominato nel 1922 cavaliere dell'Ordine della Corona d'Italia. Fra le opere di questo periodo vi sono i monumenti ai caduti di Dogliani, Cordovado, Laigueglia, Rosignano Monferrato, Udine e le tombe per il Cimitero monumentale di Torino, il Cimitero monumentale di Staglieno a Genova e quelli di Biella e Mezzolombardo. Realizza inoltre numerose targhe, medaglie, busti e ritratti. Nel 1930 inaugura a Chieri il monumento al conte Cesare Rossi di Montelera, alla presenza del principe Umberto I di Savoia. Nel 1934 \u00e8 al Salon di Parigi dove espone il busto di Giovanna d'Arco e quello di Giovanni Bosco. Negli anni Trenta si incrinano i rapporti tra Fait e Canonica, da cui egli non si sente riconosciuto. Inoltre, Fait \u00e8 colpito da una improvvisa sordit\u00e0.\nFait torna dunque a Rovereto, e nel 1937 decide di donare parte della sua opera al Museo civico della citt\u00e0. Nel frattempo realizza una \"Deposizione\" per il cimitero di Torino e il medaglione bronzeo di Antonio Carle a Chiusa di Pesio. Nel 1940 \u00e8 inaugurato a Rovereto il \"Monumento dell'alpino\". L'anno seguente Fait realizza il rilievo marmoreo di Pio XII e tiene una personale al salone de \"La Stampa\" di Torino. Nel 1942 completa il monumento funebre all'aviatore Sandro Passaleva per il cimitero di Sesto Calende. Negli anni Quaranta i committenti si diradano e Fait dedica tutte le sue energie alla creazione dell'opera \"La preda\", ideata nel 1934 e ispirata al ratto di Proserpina. Nel 1944 trova un committente, ma tre anni dopo l'incarico gli \u00e8 revocato per motivi economici. Nel 1949 realizza \"La pace\" a Trino, nel 1948\u20131951 il busto di Luigi Zandonai a Rovereto. Trascorre gli ultimi vent'anni della sua vita in cattive condizioni economiche e di salute, sempre alla ricerca di un acquirente per \"La preda\". Muore a Torino l'11 marzo 1968."}
{"id": "5226285", "revid": "726455", "url": "https://it.wikipedia.org/wiki?curid=5226285", "title": "Cultura della Polonia medievale", "text": "La cultura della Polonia medievale fu strettamente legata alla Chiesa cattolica e al suo coinvolgimento negli affari del paese, specialmente durante i primi secoli della storia dello stato polacco. Molti dei pi\u00f9 antichi usi e manufatti polacchi risalgono al Medioevo, che in Polonia dur\u00f2 dalla fine del X alla fine del XV secolo e fu seguito dal Rinascimento polacco.\nPrimi secoli (X-XII).\nLa cristianizzazione del Regno di Polonia (battesimo di Polonia) condusse, come nel resto d'Europa, alla sostituzione della precedente cultura pagana dei Polani, basata sulla mitologia slava, con la nuova cultura cristiana che si afferm\u00f2 nel Regno di Polonia sotto la dinastia Piast. Intorno al XII secolo, la Chiesa polacca contava circa mille parrocchie raggruppate in otto diocesi. \nI nuovi usi si diffusero mentre la Chiesa agiva anche come sistema educativo dello stato. La Chiesa gestiva scuole basate sul sistema latino del \"trivio\" (grammatica, retorica, dialettica) e del \"quadrivio\" (matematica, geometria, astronomia e musica) ed era aiutata da vari ordini religiosi che stabilirono monasteri in tutta la campagna. Verso la fine del XIII secolo, esistevano oltre 300 monasteri in Polonia, che diffondevano il Cattolicesimo e le tradizioni occidentali: per esempio, i primi monasteri benedettini costruiti nell'XI secolo a Tyniec e Lubin diffusero nuove tecniche agricole e industriali occidentali. \nUn altro potente strumento impiegato dalla Chiesa era l'abilit\u00e0 nella scrittura. La Chiesa aveva la conoscenza e la capacit\u00e0 per fare pergamene, e gli scribi crearono e copiarono manoscritti e fondarono biblioteche. Cos\u00ec i primi esempi di letteratura polacca erano in latino. Tra di essi vi erano i Vangeli di Gniezno e P\u0142ock, il \"Codex aureus\" e il \"Codex aureus Pultovienpsis\", che risalgono intorno alla fine dell'XI secolo. Altri esempi notevoli dei primi libri polacchi includono il \"Messale latino\" del vescovo Cio\u0142ek e il \"Graduale di Olbracht\". Sono inoltre famose le cronache di Gallus Anonymus e Vincenzo Kad\u0142ubek. \nSebbene la musica etnica non sia scomparsa durante questo periodo, si sa relativamente poco della prima musica polacca. Venivano usati strumenti musicali, comunemente fatti a mano (ad es., violini, lire, liuti, \"zither\" e corno). Le corali gregoriane e la musica monodica apparvero nelle chiese e nei monasteri alla fine dell'XI secolo.\nAnche l'architettura della Polonia fu trasformata. Sono sopravvissuti oltre cento edifici che fanno da testamento alla popolarit\u00e0 del nuovo, monumentale stile dell'architettura romanica. Lo stile fu influenzato da Colonia, particolarmente nella fase iniziale. Tra quegli edifici vi sono la Cripta di San Leonardo sulla Collina del Wawel a Cracovia e la Cattedrale di P\u0142ock, costruite nel 1144. Molte chiese simili di quell'era, solitamente rotonde e quadrate con absidi semicircolari, si possono trovare in tutta la Polonia, in citt\u00e0 come Ostr\u00f3w Lednicki o Giecz. Un altro esempio \u00e8 la Chiesa di San Jacopo a Sandomierz, fondata nel 1226 da Iwo Odrow\u0105\u017c e costruita da San Giacinto Odrow\u0105\u017c (il suo campanile tuttavia fu costruito nel primo stile gotico nel XIV secolo). Nella Cattedrale di Gniezno vi \u00e8 un importante esempio di arte romanica, le porte bronzee di Gniezno (circa 1175). Esse sono riconosciute come il primo importante esempio di arte polacca con un tema nazionale. Il loro rilievo raffigura diciotto scene della vita e della morte di Sant'Adalberto di Praga.\nUltimi secoli (XIII-XV).\nDal XIII secolo in poi la cultura della Polonia fu sempre pi\u00f9 influenzata da forze diverse dalla Chiesa, via via che le istituzioni non ecclesiastiche cominciarono ad acquistare importanza. Il XIV secolo vide anche l'importante transizione dalla dinastia Piast alla dinastia Jagellonica. Le scuole preparavano i loro studenti per carriere non solo nel sacerdozio, ma anche nel diritto, nella diplomazia e nell'amministrazione. L'Accademia di Cracovia (secoli pi\u00f9 tardi rinominata Universit\u00e0 Jagellonica), una delle pi\u00f9 antiche universit\u00e0 del mondo, fu fondata nel 1364. Il diritto polacco cominci\u00f2 a svilupparsi quando i testi giuridici registrarono le leggi nelle cancellerie reali. Anche la scienza polacca si svilupp\u00f2, quando opere di studiosi polacchi divennero conosciute all'estero. Esempi notevoli di testi accademici polacchi discussi in Europa occidentale includono una cronaca di papi e imperatori di Martino Polono e il trattato sull'ottica di Witelo. Verso la fine del XIV secolo, oltre 18.000 studenti erano stati educati all'Accademia di Cracovia. Le facolt\u00e0 di astronomia, diritto e teologia vantavano eminenti studenti, ad esempio, Stanis\u0142aw di Skalbmierz, Pawe\u0142 W\u0142odkowic, Giovanni di Glogovia e Wojciech di Brudzew. Niccol\u00f2 Copernico (Miko\u0142aj Kopernik) svilupp\u00f2 nuove teorie astronomiche, determinando un cambiamento rivoluzionario nella percezione contemporanea dell'universo. \nAnche i legami tra la Polonia e gli altri paesi aumentarono, via via che i futuri studenti andavano all'estero all'Universit\u00e0 di Padova, all'Universit\u00e0 di Parigi e in altre rinomate accademie europee. Questo fenomeno fu rafforzato da altre tendenze simili, in quanto i Polacchi viaggiavano all'estero e gli stranieri visitavano la Polonia. Le corti reali e ducali, attraverso missioni diplomatiche e matrimoni incrociati per formare alleanze, assorbirono le influenze culturali straniere. I contatti tra la corte reale polacca e quelle dei paesi vicini \u2013 Ungheria, Boemia, gli stati italiani, Francia e gli stati tedeschi \u2013 aumentarono con il tempo. La Polonia fu interessata anche dal processo di colonizzazione tedesca (\"Ostsiedlung\"). Quando i coloni tedeschi emigrarono ad est, portarono varie conoscenze e usanze (ad esempio il diritto di Magdeburgo). I Tedeschi spesso si stabilirono nelle citt\u00e0, e cos\u00ec la cultura urbana polacca divent\u00f2 simile a quella dell'Europa occidentale. La cultura polacca, influenzata dall'Occidente, si irradi\u00f2 a sua volta verso est, una delle principali conseguenze essendo l'Unione polacco-lituana. \nCome in Occidente, l'architettura gotica acquist\u00f2 popolarit\u00e0 in Polonia, per la maggior parte a causa della crescente influenza e ricchezza della Chiesa e delle citt\u00e0, che divennero le principali promotrici di questo nuovo stile. Abbinato al significativo sviluppo economico che avvenne durante il regno di Casimiro III il Grande, questo produsse una rilevante trasformazione del paesaggio polacco, in quanto centinaia di edifici gotici sorsero in tutto il paese. Le cattedrali di Cracovia, Breslavia, Gniezno e Pozna\u0144 furono costruite o ricostruite nel nuovo stile, come lo furono centinaia di basiliche e di chiese, come la Chiesa di Santa Maria a Cracovia e la Chiesa collegiata a Sandomierz. Anche gli edifici gotici secolari come i municipi diventarono numerosi, per esempio nelle nuove citt\u00e0 di Kazimierz e di Wi\u015blica. Casimiro invest\u00ec anche nel miglioramento delle difese. Furono erette mura e altre fortificazioni nelle citt\u00e0 e castelli in posizione isolata. Casimiro ordin\u00f2 infatti la costruzione di almeno 40 nuovi castelli, che sorvegliavano strategicamente vitali aree e linee di comunicazione (erano cos\u00ec numerosi che oggi in Polonia c'\u00e8 un Sentiero dei Nidi d'aquila che unisce le varie fortezze). L'Accademia di Cracovia ricevette la sua sede, il \"Collegium Maius\" (Collegio Maggiore). \nL'architettura non fu l'unico campo delle arti che esplose a quel tempo. Il patronato di individui ricchi e influenti, dai re fino alla nobilt\u00e0, come pure di ecclesiastici e patrizi cittadini, permise a vari artisti di creare dei capolavori. Per esempio, Gregorio di Sanok, arcivescovo di Leopoli, lui stesso poeta, sostenne numerosi studiosi e scrittori, come Filippo Callimaco di Toscana, che divenne tutore dei figli di re Casimiro e professore all'Universit\u00e0 Jagellonica. I palazzi furono adornati con oggetti d'oro e d'argento, dipinti, finestre con vetrate, sculture di pietra e di legno e tessuti. I monumenti notevoli includono il sarcofago di Casimiro il Grande nella Cattedrale del Wawel, l'altare della Chiesa di Santa Caterina a Cracovia di Mikolaj Haberschrack, le vetrate delle finestre della Chiesa di San Nicola a Toru\u0144, il reliquiario della testa di San Stanislao e la casula della beneficenza di Piotr Kmita. Anche l'arte bizantina esercit\u00f2 la sua influenza, rappresentata negli affreschi della Cappella della Trinit\u00e0 a Lublino, mentre quella dell'arte italiana \u00e8 ben evidente nel monastero francescano a Cracovia. Uno dei pi\u00f9 grandi esempi di arte gotica in Polonia furono le opere di Veit Stoss (Wit Stwosz), che giunse da Norimberga a Cracovia nel 1477, restando l\u00e0 fino alla sua morte venti anni pi\u00f9 tardi. Il suo altare di legno, con centinaia di piccole figurine, \u00e8 stato descritto come \"una delle realizzazioni di coronamento della scultura medievale\". \nLe origini della musica polacca possono essere fatte risalire fino al XIII secolo. Manoscritti di quel periodo sono stati trovati a Stary S\u0105cz, contenenti composizioni polifoniche relative alla Scuola parigina di Notre Dame. Furono creati canti liturgici e canonici, inni e carole. Altre composizioni iniziali, come la melodia di \"Bogurodzica\", possono anch'esse essere fatte risalire a questo periodo. Uno dei pi\u00f9 notevoli compositori polacchi fu Miko\u0142aj Radomski, autore di musica polifonica. Egli visse nel XIV secolo e trascorse gran parte della sua vita alla corte di re Ladislao II di Polonia. "}
{"id": "5226287", "revid": "226458", "url": "https://it.wikipedia.org/wiki?curid=5226287", "title": "Episodi di New Tricks - Nuove tracce per vecchie volpi (quarta stagione)", "text": "La quarta stagione di \"New Tricks - Nuove tracce per vecchie volpi\" \u00e8 composta da 8 episodi. In Italia viene trasmessa su Giallo, canale 38 del digitale terrestre."}
{"id": "5226307", "revid": "85728", "url": "https://it.wikipedia.org/wiki?curid=5226307", "title": "Episodi di New Tricks - Nuove tracce per vecchie volpi (sesta stagione)", "text": "La sesta stagione di New Tricks - Nuove tracce per vecchie volpi \u00e8 composta da 8 episodi. In Italia viene trasmessa su Giallo."}
{"id": "5226311", "revid": "1543377", "url": "https://it.wikipedia.org/wiki?curid=5226311", "title": "Sittin' in at Jorgie's Jazz Club", "text": "Sittin' in at Jorgie's Jazz Club \u00e8 un album live del trio di Andrew Hill con il cantante Johnny Hartman, pubblicato dalla VGM Records nel 1961. Il disco fu registrato nell'estate del 1961 al \"Gas Light Square\" di St. Louis, Missouri (Stati Uniti)."}
{"id": "5226317", "revid": "436907", "url": "https://it.wikipedia.org/wiki?curid=5226317", "title": "So Divided", "text": "So Divided \u00e8 il quinto album in studio del gruppo musicale rock statunitense ...And You Will Know Us by the Trail of Dead, pubblicato nel 2006."}
{"id": "5226319", "revid": "436907", "url": "https://it.wikipedia.org/wiki?curid=5226319", "title": "The Century of Self", "text": "The Century of Self \u00e8 il sesto album in studio del gruppo musicale rock statunitense ...And You Will Know Us by the Trail of Dead, pubblicato nel 2009."}
{"id": "5226326", "revid": "436907", "url": "https://it.wikipedia.org/wiki?curid=5226326", "title": "Tao of the Dead", "text": "Tao of the Dead \u00e8 il settimo album in studio del gruppo musicale rock statunitense ...And You Will Know Us by the Trail of Dead, pubblicato nel 2011."}
{"id": "5226329", "revid": "599013", "url": "https://it.wikipedia.org/wiki?curid=5226329", "title": "Uomini in bianco", "text": ""}
{"id": "5226343", "revid": "729019", "url": "https://it.wikipedia.org/wiki?curid=5226343", "title": "Stazione di Decimomannu (1871)", "text": "La stazione di Decimomannu era una stazione ferroviaria a servizio del comune di Decimomannu, posta sulla linea Cagliari-Golfo Aranci, e stazione iniziale della ferrovia Decimomannu-Iglesias. Fu la prima stazione attiva nel comune decimese, venendo poi sostituita da un nuovo impianto nel 1984, in occasione dell'attivazione del doppio binario nel tronco tra quest'ultimo scalo e la stazione di Cagliari.\nStoria.\nLa costruzione di questa stazione si ricollega ai lavori di realizzazione della rete ferroviaria a scartamento ordinario sarda portati avanti dalla Compagnia Reale delle Ferrovie Sarde nella seconda met\u00e0 dell'Ottocento. Il progetto di tale rete prevedeva il passaggio della ferrovia Cagliari-Golfo Aranci a sud di Decimomannu, dalla cui stazione si sarebbe inoltre diramata la linea per Iglesias. Il 1\u00ba maggio 1871, con l'inaugurazione del primo tronco ferroviario della \"Dorsale Sarda\" tra Cagliari e Villasor, veniva inaugurata anche la stazione ferroviaria di Decimomannu, che l'anno successivo fu inoltre collegata dalla linea verso l'Iglesiente, aperta (sino a Siliqua) il 6 aprile 1872 ed in seguito sino alla stazione di Iglesias il successivo 19 maggio.\nL'impianto da allora fu uno degli snodi principali della rete ferroviaria sarda, essendo punto di interscambio obbligato per il trasporto di persone e merci via ferrovia per le relazioni tra il sud-ovest sardo ed il resto dell'isola. Con la nazionalizzazione della rete delle \"Ferrovie Reali\" sarde, nel 1920 la stazione di Decimomannu pass\u00f2 sotto la gestione delle Ferrovie dello Stato. Nel 1943 l'impianto fu bombardato dagli aerei alleati, che causarono danni all'infrastruttura ferroviaria.\nLe caratteristiche di scalo di diramazione della stazione, in una Dorsale Sarda all'epoca interamente a binario unico, fece s\u00ec che nel tratto compreso tra la stazione di Decimomannu e quella di Cagliari ci fosse una mole di traffico piuttosto importante, essendo percorso sia dai treni colleganti il capoluogo con la rete a nord di Decimomannu che dalle relazioni con il Sulcis-Iglesiente. La necessit\u00e0 di potenziare l'infrastruttura ferroviaria in questo tronco per evitare problemi di circolazione port\u00f2 negli anni settanta all'avvio del progetto di raddoppio della Cagliari-Decimomannu, contestualmente al quale furono attuati vari interventi di adeguamento per gli scali presenti all'epoca lungo questa parte della Cagliari-Golfo Aranci. Ma a differenza delle altre 3 stazioni, tutte ristrutturate e adeguate ma mantenute nella stessa locazione, per quella di Decimomannu fu decisa la costruzione di un nuovo scalo, situato circa 300 metri pi\u00f9 a sud di quello ottocentesco, al di fuori del perimetro urbano del centro, e per il quale si rese necessaria la realizzazione di una variante che lo collegasse al resto della ferrovia.\nI lavori di raddoppio di questi 17 km circa di linea ebbero inizio nel febbraio 1977, per venire poi completati nel 1984. In questo anno con l'inaugurazione del raddoppio del binario venne attivata la variante di Decimomannu (sul cui tracciato fu realizzato anche un nuovo punto di diramazione per la linea verso Iglesias), e con essa la nuova stazione decimese. Isolata dalla rete ferroviaria, la \"vecchia\" stazione di Decimomannu cess\u00f2 cos\u00ec l'attivit\u00e0 dopo circa 113 anni di servizio. L'area dell'impianto fu completamente privata dei binari, e l'area pi\u00f9 orientale della stazione fu utilizzata per nuove costruzioni e per la realizzazione della strada di collegamento con la nuova stazione. Il fabbricato viaggiatori divenne sede del dopolavoro ferroviario di Decimomannu, e l'area dinanzi ad esso fu riconvertita in un campo sportivo dell'associazione. L'area occupata in passato dai binari pi\u00f9 periferici ai fabbricati fu anch'essa riutilizzata per la creazione di una nuova strada (via Repubblica), mentre l'ex parcheggio della stazione \u00e8 divenuto una piazza (piazza Giotto).\nStrutture e impianti.\nLa stazione \u00e8 stata disattivata al traffico ferroviario nel 1984 ed isolata dalla ferrovia data l'apertura della variante verso la \"nuova\" stazione di Decimomannu; negli anni successivi l'impianto venne completamente privato dei binari e destinato ad altri usi. Negli ultimi anni di utilizzo la stazione presentava dinanzi al fabbricato viaggiatori 3 binari (tra cui quelli di corsa, il binario 1 verso Cagliari e Golfo Aranci ed il 2 verso Iglesias), serviti da banchine ed impiegati per il servizio viaggiatori. Ad ovest della stazione le linee per Golfo Aranci e Iglesias si separavano, con la particolarit\u00e0 che i treni da e verso il Sulcis-Iglesiente non potevano essere ricevuti nel binario 1, data la mancanza di una comunicazione diretta ad ovest della stazione tra questo binario e quello di corsa per Iglesias (la manovra era tuttavia teoricamente possibile tramite regresso). In posizione pi\u00f9 periferica rispetto agli edifici di servizio si trovavano altri due binari, di cui uno tronco, ed un ulteriore fascio binari impiegato per il servizio merci. Per lo stesso servizio erano presenti ulteriori binari tronchi che terminavano nello scalo merci a ovest del fabbricato viaggiatori. Tutti i binari erano a scartamento ordinario (1435 mm).\nGli edifici della stazione si trovavano sul lato nord dello scalo: il fabbricato viaggiatori (modificato dopo la chiusura della stazione) durante il periodo di attivit\u00e0 ferroviaria si estendeva su due piani presentando una pianta rettangolare e 3 luci sui lati maggiori, a cui si aggiungevano, sui lati, due ulteriori corpi sul solo piano terra, di cui quello sul lato ovest espanso nel corso degli anni. Nell'edificio veniva gestito anche il movimento ferroviario nella stazione, ad opera del locale Dirigente Movimento. Altri edifici minori si trovavano nello scalo merci dell'impianto, attivo soprattutto per le operazioni legate all'interscambio merci tra il Sulcis-Iglesiente e la rete ferroviaria a nord di Decimomannu. In quest'area era presente anche la torre dell'acqua dell'impianto.\nMovimento.\nLa stazione \u00e8 stata dismessa nel 1984, sino a quel momento era servita dai treni regionali ed espressi svolti da Ferrovie dello Stato.\nServizi.\nNel periodo di attivit\u00e0 la stazione era dotata di tre banchine utilizzate per il servizio passeggeri, di cui quella attigua al fabbricato viaggiatori dotata al momento della chiusura di una pensilina metallica. Il passaggio da una banchina all'altra era possibile tramite passerelle a raso presenti sui binari. A livello di servizi alla clientela la stazione disponeva di una biglietteria e di una sala d'aspetto, oltre che dei servizi igienici."}
{"id": "5226344", "revid": "110157", "url": "https://it.wikipedia.org/wiki?curid=5226344", "title": "Coppa Italia Dilettanti Molise 2012-2013", "text": "La fase regionale del Molise della Coppa Italia Dilettanti 2012-2013 ha previsto la partecipazione delle 16 squadre di Eccellenza e delle 16 squadre di Promozione."}
{"id": "5226351", "revid": "1543377", "url": "https://it.wikipedia.org/wiki?curid=5226351", "title": "Partecipanti al Tour de France 1911", "text": "Qui di seguito viene riportato l'elenco dei partecipanti al Tour de France 1911."}
{"id": "5226354", "revid": "121632679", "url": "https://it.wikipedia.org/wiki?curid=5226354", "title": "Paganino Gaudenzi", "text": "Biografia.\nLa sua famiglia si era convertita al protestantesimo, come accadde per una buona quota degli abitanti del Cantone, e Paganino era cugino del presbitero e diplomatico Bernardino (1595-1668). Comp\u00ec studi di diritto e di teologia frequentando pi\u00f9 atenei, laureandosi infine nel 1614 all'Universit\u00e0 di Tubinga, in Germania. \nRimpatriato alla sua Val Poschiavo, divenne pastore del rito riformato, nei pressi del suo paese natale (esattamente a Mese, Poschiavo e infine a Chiavenna); nel 1616 si convert\u00ec al cattolicesimo, forse a seguito della lettura di testi della Patristica. L'anno successivo la conversione gli valse l'arresto in Valchiavenna.\nDopo la liberazione si rec\u00f2 a Roma, dove conobbe Muzio Vitelleschi, generale dei gesuiti, e questi lo present\u00f2 alla corte di Paolo V. Gaudenzi divenne \"stipendiato\" del papa, nel frattempo prese gli ordini minori e cominci\u00f2 a ricevere qualche incarico. Ad esempio, la Congregazione de Propaganda Fide lo invi\u00f2 nel 1623 proprio nella sua terra natale a svolgere opera di proselitismo, per riguadagnare anime al protestantesimo; la missione, per la quale Gaudenzi scrisse il trattato \"De incertitudine Calvinianae doctrinae\", inizi\u00f2 mentre in Valtellina si era installato un presidio militare papalino con il compito di evitare che, nel contesto della guerra dei trent'anni, vi si producesse uno scontro fra le armate di Francia e Spagna, e la presenza della \"forza di pace\" facilit\u00f2 molte conversioni. Terminata la trasferta, per\u00f2, Gaudenzi fece rientro in Vaticano recando seco dubbi molto profondi e il proposito di maritare.\nFrequent\u00f2 l'Accademia degli Umoristi, e al contempo intraprese nuovi studi di latino, tedesco, caldeo e ebraico; in particolare si dedic\u00f2 al greco antico, tanto che in alcune biografie \u00e8 qualificato come grecista. Ebbe inoltre buoni rapporti con il casato dei Barberini, dal quale proveniva il papa Urbano VIII, che Gaudenzi aveva avuto modo di conoscere prima dell'elezione al soglio pontificio. \nNel 1625 fu nominato docente di greco all'universit\u00e0 romana de La Sapienza, e pressoch\u00e9 contemporaneamente pubblic\u00f2 \"De dogmatibus et ritibus veteris Ecclesiae. Haereticorum huius temporis, &amp; praesertim Calvinianorum testimonia\"; l'accoglienza ricevuta da quest'opera fu influenzata in senso negativo dalla sua modalit\u00e0 di estensione, in quanto a suffragio delle tesi del cardinale gesuita Roberto Bellarmino, Gaudenzi port\u00f2 idee non \"adeguatamente\" contraddette in linea d'ortodossia appartenenti all'eretico dalmata Marco Antonio de Dominis. La citazione di De Dominis non era peraltro di poco conto: solo l'anno prima l'eretico era morto di morte naturale mentre si trovava confinato in Castel Sant'Angelo nelle more di un processo dell'Inquisizione a suo carico, e dopo morto era stato condannato al rogo \"post mortem\" (ne fu arso il cadavere, estratto dalla bara) e alla \"damnatio memoriae\". \nIn effetti, alcune descrizioni del Gaudenzi che si estraggono dall'epistolario intrattenuto con Gabriel Naud\u00e9, e da altri scritti di quest'ultimo, ne isolano una definizione di temerariet\u00e0 e impulsivit\u00e0 intellettuale (\"cum impetu omnia facit\"), mentre per il suo amico Boulliau \u00ab\"Il est bon homme, franc, et un peu libre pur le pa\u00efs o\u00f9 il est\"\u00bb (\"\u00e8 un buon uomo, franco, ma un po' libero per il paese in cui si trova\").\nCaduto dunque in disgrazia presso i Barberini per l'avventato testo, non valsero gli interventi degli amici Giovanni Battista Ciampoli e Cassiano Dal Pozzo a migliorare la situazione, e Gaudenzi dovette cercarsi una nuova destinazione, diplomaticamente distante dai luoghi del misfatto, e la trov\u00f2 in Pisa, dove nel 1628 ottenne la cattedra di \"lettere umane\" lasciata vacante da Lodovico Scapinelli. Pur se allettante era l'ammontare dello stipendio (500 scudi annui), Gaudenzi non si rassegn\u00f2 a questo confino di fatto, ma a Roma non aveva speranza di rientrare: \u00e8 del 1631 una lettera con cui Muzio Vitelleschi gli esplicit\u00f2 l'aperta \"prevenzione\" del cardinale Francesco Barberini, e poco tempo ancora dur\u00f2 la speranza di riserva, quella di poter contare su un aiuto di Agostino Oreggi, suo amico, elevato alla porpora cardinalizia nel 1633. Oreggi, che era stato accusatore di Galileo (di cui Gaudenzi era un estimatore), ed era teologo e cameriere segreto di papa Urbano VIII, mor\u00ec due anni dopo.\nGaudenzi rimase perci\u00f2 nella citt\u00e0 toscana e vi allest\u00ec nuove relazioni culturali, accostandosi all'Accademia dei Disuniti con cui inizi\u00f2 una cospicua interazione; assunto lo pseudonimo di \"Spento\", con questo firm\u00f2 un certo numero di orazioni su temi profondi. Nel frattempo era sorto un rapporto epistolare con Alessandro Tassoni, che da Bologna aveva salutato il suo trasferimento a Pisa con una certa enfasi poich\u00e9 in tal modo si sottraeva ai Barberini e alla loro dolorosa influenza: \u00ab\"V.S canti l'\"In exitu Israel de Egypto et de populo BARBARO\" perch\u00e9 mi pare faccia giusto a proposito per lei, ch'\u00e8 stata tanto tempo IMBARBARITA, per non dire IMBARBERINATA, etc\"\u00bb. E corrispondenza corse anche con Leone Allacci, Pietro Sforza Pallavicino, Claude B\u00e9rigard, Luca Olstenio, Vincenzo Renieri, Nicol\u00f2 Heinsius ed altri.\nIl suo ruolo a Pisa, nell'universit\u00e0 del Granduca di Toscana Ferdinando II, crebbe e Gaudenzi fu citato insieme a Rodriguez de Castro e B\u00e9rigard come uno dei tre dotti che illustravano l'ateneo con competenze aggiornate. Di segno diverso fu, ex post, la valutazione di Girolamo Tiraboschi, che registrando la ingente quantit\u00e0 di opere scritte, tali quasi da doverlo citare ad ogni passo della storia letteraria, precisa che \u00ab\"appena meriti d'esser nominato in alcuno; perciocch\u00e9 volendo egli abbracciare ogni cosa, niuna ne strinse, e fu scrittore superficiale e leggero\"\u00bb.\nNel 1639 entr\u00f2 nuovamente in rotta con i Gesuiti e nel 1640 il Sant'Uffizio mise sotto diffida le sue opere; il suo \"Dell'origine delle guerre d'Italia\" non fu mai pubblicato, e gli valse anzi una pressoch\u00e9 esplicita minaccia del Sant'Uffizio di ricorso all'uso di \"mezzi idonei\" a farlo \"star cheto\"."}
{"id": "5226362", "revid": "767487", "url": "https://it.wikipedia.org/wiki?curid=5226362", "title": "Amore sotto coperta", "text": "Amore sotto coperta (\"Romance on the High Seas\") \u00e8 un film del 1948 diretto da Michael Curtiz e Busby Berkeley.\n\u00c8 il film di debutto di Doris Day.\nTrama.\nMichael Kent e sua moglie Elvira sospettano a vicenda di tradirsi. Per il loro anniversario di matrimonio Elvira prenota una crociera sull'oceano fino a Rio de Janeiro, ma il marito sostiene che degli affari non previsti gli impediranno di partire. Cogliendone l'occasione, Elvira finge di fare il viaggio da sola, ma in realt\u00e0 invia la cantante Georgia Garrett, una donna che aveva incontrato presso l'agenzia di viaggi, al suo posto e a suo nome. Elvira inizia cos\u00ec a seguire Michael di nascosto, sperando di scoprire se il marito la tradisce. Michael, tuttavia, \u00e8 sospettoso sulla volont\u00e0 di Elvira di andare in crociera da sola, cos\u00ec assolda l'investigatore privato Peter Virgilio per scoprire se lo tradisce.\nPeter si unisce alla crociera e, come parte del suo lavoro, fa la conoscenza di Georgia, che seguendo le istruzioni di Elvira, continua a fingersi lei. Georgia e Peter sono attratti l'uno dall'altro e lentamente finiscono per innamorarsi.\nDurante una delle tappe della crociera sale a bordo l'amico di Georgia, Oscar Farrar. Oscar \u00e8 innamorato di Georgia, nonostante lei non ricambi gli stessi sentimenti, e quando Peter li vede insieme pensa di aver scoperto l'identit\u00e0 dell'amante di Elvira."}
{"id": "5226376", "revid": "110157", "url": "https://it.wikipedia.org/wiki?curid=5226376", "title": "Coppa Italia Dilettanti Molise 2008-2009", "text": "La fase regionale del Molise della Coppa Italia Dilettanti 2008-2009 ha previsto la partecipazione delle 16 squadre di Eccellenza e delle 16 squadre di Promozione.\nSemifinali.\nAndata 26 novembre 2008 - Ritorno 17 dicembre 2008"}
{"id": "5226385", "revid": "110157", "url": "https://it.wikipedia.org/wiki?curid=5226385", "title": "Coppa Italia Dilettanti Molise 2007-2008", "text": "La fase regionale del Molise della Coppa Italia Dilettanti 2007-2008 ha previsto la partecipazione delle 16 squadre di Eccellenza e delle 16 squadre di Promozione.\nSquadre partecipanti.\nEccellenza girone A\nPromozione"}
{"id": "5226386", "revid": "120427000", "url": "https://it.wikipedia.org/wiki?curid=5226386", "title": "Yahoo! Toolbar", "text": "Yahoo! Toolbar \u00e8 una toolbar per i browser. \u00c8 disponibile per i browser Internet Explorer, Firefox e Google Chrome. Non sono invece supportati Opera e Safari.\nOriginariamente era un segnalibro e pop-up \"blocker\", si \u00e8 evoluto per fornire un'esperienza app come all'interno della barra degli strumenti. Ha applicazioni per i siti leader come Facebook, Yahoo! Mail, Meteo e Notizie. Esso permette inoltre agli utenti di gestire i propri segnalibri. Si continua a sostenere caratteristiche come i collegamenti dei pulsanti a siti internet top come Amazon, Twitter, ecc. Permette inoltre l'accesso a diverse funzioni, tra cui Yahoo! Search.\nYahoo! Chrome Toolbar ha di recente incluso anche la Yahoo! Toolbar family.\nHa incorporato algoritmi per evitare i pop-up e spyware.\nRequisiti di sistema.\nPer installare, gli utenti devono avere i seguenti requisiti:"}
{"id": "5226388", "revid": "125474066", "url": "https://it.wikipedia.org/wiki?curid=5226388", "title": "Coppa Italia Dilettanti Molise 2006-2007", "text": "La fase regionale del Molise della Coppa Italia Dilettanti 2006-2007 ha previsto la partecipazione delle 16 squadre di Eccellenza e delle 16 squadre di Promozione.\nSquadre partecipanti.\nEccellenza\nPromozione"}
{"id": "5226389", "revid": "767487", "url": "https://it.wikipedia.org/wiki?curid=5226389", "title": "Kendra Smith (musicista)", "text": "Biografia.\nDopo una breve permanenza nei Suspects fond\u00f2 nel 1981 con Steve Wynn i Dream Syndicate dove suonava il basso e con cui pubblic\u00f2 un EP e l'album d'esordio, l'epocale \"The Days of Wine and Roses\".\nNel 1983 partecip\u00f2 con David Roback al progetto Rainy Day. Dopo la pubblicazione dell'album omonimo e di un singolo il progetto si ridusse ad un duo, Roback e Kendra Smith, ribattezzatosi Opal.\nIl gruppo pubblic\u00f2 solo un album prima dello scioglimento e altro materiale uscito postumo in due raccolte. Kendra Smith se ne and\u00f2 durante l'ultimo tour e fu rimpiazzata nelle date mancanti da Hope Sandoval che continu\u00f2 la collaborazione con Roback nel nuovo gruppo Mazzy Star.\nSuccessivamente fond\u00f2 con Jonah Corey e A. Philip Uberman, due musicista d'avanguardia, il progetto The Guild of Temporal Adventurers, autori nel 1992 dell'EP omonimo, improntato su tematiche new age.\nLa Smith prosegu\u00ec in solitudine e pubblic\u00f2 nel 1995 per la 4AD \"Five Ways of Disappearing\".\nIn seguito si \u00e8 ritirata in un ranch della California."}
{"id": "5226393", "revid": "287204", "url": "https://it.wikipedia.org/wiki?curid=5226393", "title": "Goichi Suda", "text": ""}
{"id": "5226397", "revid": "121658", "url": "https://it.wikipedia.org/wiki?curid=5226397", "title": "Kendra Smith (cantante)", "text": ""}
{"id": "5226411", "revid": "2034231", "url": "https://it.wikipedia.org/wiki?curid=5226411", "title": "Two Against the World", "text": ""}
{"id": "5226418", "revid": "767487", "url": "https://it.wikipedia.org/wiki?curid=5226418", "title": "Amore sotto i tetti", "text": "Amore sotto i tetti (\"Apartment for Peggy\") \u00e8 un film del 1948 diretto da George Seaton.\nTrama.\nIl professor Henry Barnes stabilisce di aver vissuto abbastanza a lungo e medita il suicidio. Questo pensiero svanisce quando incontra Peggy Taylor, una giovane e vispa futura madre che lo attira portandolo in una soffitta adibita ad appartamento dove vive con suo marito Jason, un reduce di guerra in difficolt\u00e0 per finire gli studi universitari.\nProduzione.\nGli esterni vennero girati all'Universit\u00e0 del Nevada-Reno.\nDistribuzione.\nDistribuito dalla Twentieth Century Fox, il film venne presentato in prima a Los Angeles il 1\u00ba ottobre 1948."}
{"id": "5226422", "revid": "1305772", "url": "https://it.wikipedia.org/wiki?curid=5226422", "title": "Yahoo! Time Capsule", "text": "La Yahoo! Time Capsule, nata da un'idea di Jonathan Harris, \u00e8 una capsula del tempo progettata da Yahoo! dove gli utenti potevano contribuire a un'\"eredit\u00e0 digitale\" di come era la vita nel 2006. La capsula del tempo era originariamente destinata ad essere teletrasportata con un laser nello spazio da una piramide messicana nel tentativo di comunicare con la vita extraterrestre. \nAperta ai contributi dal 10 ottobre 2006 all'8 novembre 2006, la capsula del tempo sperava anche di catturare i pensieri e le sensazioni del mondo nel 2006 come esercizio di elettronica o \"antropologia digitale\". Al momento della chiusura della capsula, il numero totale di richieste era di . Il maggior numero di contributi () proveniva dal gruppo di et\u00e0 20-29 anni.\nAnche se originariamente prevista per essere riprodotta presso la Piramide del Sole a Teotihuacan, in Messico, le autorit\u00e0 messicane hanno negato il permesso a Yahoo, temendo danni all'antico sito storico. Alla fine, nel 2006, la Yahoo! Time Capsule \u00e8 culminata con la sua riproduzione presso il Jemez Pueblo, nel Nuovo Messico. L'evento dal vivo di 18 ore ha attraversato le serate del 25, 26 e 27 ottobre, caratterizzate dalla proiezione di gigantesche immagini digitali inviate alla capsula del tempo su un'antica scogliera di roccia rossa nella riserva. Ogni notte si apriva con balli e musiche tradizionali del popolo del Jemez Pueblo, ambientato di fronte alle immense proiezioni e alle luci che si potevano vedere per miglia attraverso il deserto. Registrazioni di musica folk internazionale fornite dalla Smithsonian Folkways Recordings hanno accompagnato il \"webcast\" in live globalmente. L'evento della capsula del tempo \u00e8 stato designato e progettato da Environmental Media Artist, Marc Herring, di Herring Media Group, e ha visto i servizi di proiezione e ingegneria di visualizzazione di Quince Imaging.\nLa capsula del tempo \u00e8 stata chiusa l'8 novembre 2006, dopo di che la collezione digitale del materiale inviato \u00e8 stata affidata alla Smithsonian Folkways Recordings con sede a Washington, dove rimarr\u00e0 fino al venticinquesimo compleanno di Yahoo!, nel 2020. Si ritiene che la capsula rappresenti una delle pi\u00f9 grandi raccolte di media digitali del suo genere nel mondo.\nOltre a poter fornire testo, audio, immagini e video, i visitatori possono sfogliare le voci precedentemente incluse, commentarle o inoltrarle. In cambio dell'invio di contenuti alla capsula del tempo, Yahoo! ha chiesto agli utenti di votare, tramite un elenco, una tra le sette enti di beneficenza che hanno ricevuto una parte di $100000 da Yahoo!, grazie al rapporto dei voti ricevuti dai contributori. Le associazioni di beneficenza erano il WWF, l'International Rescue Committee, la Grameen Foundation, l'UNICEF, One.org, Seeds of Peace e International Child Art Foundation.\nIl 2 marzo 2020, al 25\u00ba compleanno di Yahoo, la capsula \u00e8 stata riaperta."}
{"id": "5226425", "revid": "1005847", "url": "https://it.wikipedia.org/wiki?curid=5226425", "title": "Tranvia Torino-Venaria Reale", "text": "La tranvia Torino-Venaria Reale era una linea tranviaria interurbana che colleg\u00f2 le citt\u00e0 di Torino e Venaria Reale dal 1888 al 1951.\nStoria.\nLa linea nacque per meglio collegare Venaria Reale, gi\u00e0 servita da una stazione sulla ferrovia Torino-Lanzo, al capoluogo, al fine di agevolare gli spostamenti dei pendolari.\nInaugurata il 7 luglio 1888 la tranvia, gestita dalla Societ\u00e0 delle Tramvie Occidentali G.B. Chiambretto e C., costituita da Gian Battista Chiambretto e dai fratelli Marocco, si diramava dalla preesistente tranvia a vapore Torino-Lucento-Cravetta-Pianezza con diramazione Cravetta-Druent, aperta quattro anni prima.\nCon il passare degli anni la linea, inizialmente molto popolare (tanto che il gestore spesso si trovava costretto a istituire corse supplementari), analogamente alle altre gestite dalle \"Tramvie Occidentali\" sub\u00ec le conseguenze del mancato ammodernamento, tanto da suscitare le lamentele delle popolazioni. Emblematica la sfida, salita agli onori delle cronache, vinta con un minuto e mezzo di vantaggio nel 1928 dal podista Giuseppe Robino contro un convoglio tranviario sul percorso Torino-Druent. Nel 1929 le linee furono cedute alla Societ\u00e0 Trazione Elettrica Piemontese (STEP) dei fratelli Ghigo, gi\u00e0 concessionaria della tranvia Torino-Settimo, la quale, con il concorso dei comuni interessati, provvide ad ammodernare gli impianti e a sostituire le sfiancate locomotive a vapore e le logore carrozze con moderne elettromotrici: l'inaugurazione delle linee cos\u00ec ricostruite avvenne domenica 7 settembre 1930. La linea elettrificata permetteva di percorrere il tragitto Torino-Venaria in 23 minuti contro i 35 della tranvia a vapore.\nDurante il conflitto le linee Torino-Pianezza/Druento e Torino-Venaria Reale subirono solo lievi danni al materiale rotabile, ma i binari e i rotabili si logorarono in maniera sensibile, tanto da rendere il servizio inadatto ai bisogni di trasporto della cittadinanza.\nIl 23 novembre 1951 le linee della STEP furono sostituite in via provvisoria da autobus dell'ATM di Torino; la soppressione fu resa definitiva dal Ministero dei trasporti con decreto ministeriale del 3 novembre 1954; lo stesso decreto autorizzava l'assorbimento della STEP da parte della SATTI.\nCaratteristiche.\nLa linea tranviaria era a binario singolo a scartamento normale di 1445\u00a0mm e si sviluppava per 8,630\u00a0km, di cui oltre 3\u00a0km di linea erano in comune con la rete tranviaria di Torino.\nL'elettrificazione era al valore di 600\u00a0V cc nei tratti urbani e 1200\u00a0V cc oltre la chiesa di Lucento.\nIl raggio minimo di curva era di 60 metri, la pendenza massima del 20 per mille. La velocit\u00e0 massima ammessa era di 45\u00a0km/h.\nPercorso.\nLa tranvia partiva originariamente da piazza Statuto; successivamente il capolinea fu spostato in via Cibrario, quindi in via San Donato e nel 1901 in corso Regina Margherita all'angolo con piazza Emanuele Filiberto. La linea fu ulteriormente rettificata in seguito all'elettrificazione.\nPercorsi corso Regina e via Pianezza si raggiungeva Lucento (da cui si diramava la linea per Pianezza/Druento), quindi si attraversava il centro di Lucento, toccando Altessano. Abbandonata la strada comunale, la linea raggiungeva Venaria Reale correndo per un tratto parallela alla ferrovia Torino-Ceres e, giunta all'altezza del ponte in via Tripoli, imboccava corso Garibaldi ed entrava nel centro cittadino di Venaria Reale, facendo capolinea nella piazza antistante l'ingresso della Reggia di Venaria Reale.\nMateriale rotabile.\nSulla tranvia furono inizialmente impiegate locomotive a vapore Henschel e carrozze Cerimedo &amp; C..\nCon l'elettrificazione entrarono in servizio sulle linee per Pianezza, Druento e Venaria 6 elettromotrici e 10 rimorchiate a carrelli di costruzione Fiat Materfer; le elettromotrici, lunghe 15 metri, erano spinte da 4 motori elettrici da 175\u00a0CV ciascuno e potevano raggiungere una velocit\u00e0 massima di 50\u00a0km/h.\nChiuse le linee STEP i tram rimasero accantonati sino al 1954, per poi prestare servizio sulla tranvia Torino-Giaveno."}
{"id": "5226434", "revid": "72396", "url": "https://it.wikipedia.org/wiki?curid=5226434", "title": "Henry Gage, VI visconte Gage", "text": "Biografia.\nEra il figlio di Henry Gage, V visconte Gage, e di sua moglie, Leila Georgina Peel. Frequent\u00f2 Eton College e il Christ Church.\nCarriera.\nServ\u00ec nella prima guerra mondiale come capitano della Coldstream Guards, prendendo azione sia in Francia e in Belgio. Ricopr\u00ec la carica di Sottosegretario privato (1924-1929) e Segretario di Stato in India e di Lord-in-Waiting.\nNel 1931, Gage don\u00f2 carte e lettere scritte tra il 1758 e il 1764 del suo famoso parente il generale Sir Thomas Gage alla William L. Clements Library di Ann Arbor, Michigan. Tra il 1958 e il 1965 don\u00f2 lettere e documenti del vice ammiraglio Sir Peter Warren alla Societ\u00e0 Archeologica del Sussex.\nAll'inizio della seconda guerra mondiale la famiglia si trasfer\u00ec in una casa pi\u00f9 piccola e pi\u00f9 vicina alla Southover girls' school a Lewes. \nMatrimoni.\nPrimo matrimonio.\nSpos\u00f2, il 26 febbraio 1931, Alexandra Grenfell (1905-3 gennaio 1969), figlia di William Grenfell, I barone Desborough e di Ethel Grenfell, baronessa Desborough. Ebbero tre figli:\nSecondo matrimonio.\nSpos\u00f2, il 14 gennaio 1971, Diana Cavendish (15 settembre 1909-1992), figlia di Sir Richard Cavendish. Non ebbero figli.\nMorte.\nMor\u00ec il 27 febbraio 1982, all'et\u00e0 di 86 anni. "}
{"id": "5226438", "revid": "254059", "url": "https://it.wikipedia.org/wiki?curid=5226438", "title": "Malfatto di Carpenedolo", "text": "Il Malfatto di Carpenedolo (\"Malfatti\" in italiano, \"Malf\u00e0cc de Carpen\u00e9dol\" in dialetto bresciano) \u00e8 un primo piatto tradizionale della cucina bresciana, tipico del territorio di Carpenedolo che ha acquisito dal 2014 lo stato di \"De.C.O.\" (Denominazione comunale d'origine).\nL'impasto, composto da spinaci, erbette, cicoria, uova, grana, farina bianca, noce moscata, pangrattato e sale, viene amalgamato e arrotolato in piccoli cilindri della lunghezza di circa 4\u00a0cm. Sistemati su vassoi, vengono quindi lessati e conditi con burro, salvia o pomodoro."}
{"id": "5226443", "revid": "832642", "url": "https://it.wikipedia.org/wiki?curid=5226443", "title": "Bruno Zanotti Cavazzoni", "text": ""}
{"id": "5226451", "revid": "1573940", "url": "https://it.wikipedia.org/wiki?curid=5226451", "title": "Yahoo! Travel", "text": "Yahoo! Travel \u00e8 un sito di Yahoo! che permette di cercare viaggi. Yahoo! Travel offre guide turistiche, articoli quotidiani, prenotazione e servizi di prenotazione."}
{"id": "5226472", "revid": "599013", "url": "https://it.wikipedia.org/wiki?curid=5226472", "title": "Smart Money", "text": ""}
{"id": "5226534", "revid": "1546219", "url": "https://it.wikipedia.org/wiki?curid=5226534", "title": "Darlinghurst", "text": "Darlinghurst \u00e8 un sobborgo orientale di Sydney, situato immediatamente ad est del distretto affaristico centrale e di Hyde Park, all'interno dell'area amministrativa della citt\u00e0 .\nDarlinghurst \u00e8 un quartiere ad alta densit\u00e0 di popolazione, per un numero totale di 10.061 abitanti , che vivono quasi tutti in appartamenti o villette a schiera. In passato era un ghetto a luci rosse, poi \u00e8 stato oggetto di una riqualificazione urbanistica negli anni ottanta del XX secolo, diventando un'area esclusiva e cosmopolita. Luoghi come Victoria Street sono oggi importanti poli di attrazione culturale ."}
{"id": "5226538", "revid": "466539", "url": "https://it.wikipedia.org/wiki?curid=5226538", "title": "Magnus Enckell", "text": "Durante i primi anni della sua carriera artistica si trov\u00f2 a dipingere con colori tenui e sommessi, mentre in seguito ha utilizzato sempre pi\u00f9 le tinte vivaci. Era membro di spicco del gruppo de pittori coloristi denominato \"Septem\".\nEnckell era omosessuale, come pare indicato e ripetutamente suggerito anche da alcuni ritratti erotici da lui composti, che erano gi\u00e0 notevolmente disinibiti per il suo tempo: \"le sue storie d'amore avute con altri uomini non sono mai state negate... gli uomini e i ragazzi nudi di Enckell sono apertamente erotici e pervasi di sensualit\u00e0\". La sua opera sembra costantemente oscillare tra i due confini di mascolinit\u00e0 e femminilit\u00e0, tra l'idea di una rappresentazione esterna ed una ricreazione di se stesso.\nBiografia.\nNato in una piccola cittadina nella parte pi\u00f9 orientale del paese, \u00e8 figlio di Carl, un prete protestante, ed Alexandra Appelberg; \u00e8 il pi\u00f9 giovane di sei fratelli.\nA diciannove anni inizia gli studi artistici ad Helsinki, presso l'istituto di disegno della capitale; poco tempo dopo per\u00f2 abbandona la scuola per continuare a studiare privatamente sotto la direzione di Gunnar Berndtson. Durante li anni della sua formazione lo stile predominante era il naturalismo (arte), ed in seguito Enckell \u00e8 stato il primo artista finlandese a rompere con quello stile allora considerato cos\u00ec tradizionale.\nNel 1891 si reca a Parigi, dove diventa allievo di Jules Joseph Lefebvre e Jean-Joseph Benjamin-Constant alla Acad\u00e9mie Julian. Qui \u00e8 per la prima vola attratto dal movimento simbolista e viene influenzato maggiormente dal pittore Pierre Puvis de Chavannes, oltre che in generale dalla letteratura prodotta dal simbolismo. Si mostra anche interessato allo spiritismo molto in voga in quel periodo.\nDurante un soggiorno in Bretagna compone le sue due prime opere compiutamente mature, un \"Autoritratto\" ed una figura femminile. Era un entusiasta del Rinascimento ed in sintonia con gli ideali misticheggianti di Jos\u00e9phin P\u00e9ladan, da cui ha preso lo standard di Bellezza basato sull'ideale dell'Androgino che da allora in poi ha assiduamente applicato alla propria opera.\nDurante il suo secondo soggiorno nella capitale francese avvenuto nel 1893 dipinge \"The Awakening\" (\"Risveglio\", un nudo maschile frontale seduto su un letto), in cui ha creato una composizione rigorosa utilizzando colori al limite della trasparenza cos\u00ec da suggerire un'atmosfera pi\u00f9 spirituale.\nTra il 1894-5 si reca in Italia e viaggia tra Milano, Firenze, Ravenna, Siena e Venezia, dove i conflitti interiori che viveva si sono sempre pi\u00f9 riflessi anche nella sua arte; nel 1898 egli stesso ha insegnato le tecniche dell'affresco e della tempera nella capitale della Toscana, studiando al contempo l'opera di Masaccio e del Beato Angelico.\nGli anni fecondi trascorsi nella penisola italiana hanno dato alla sua arte una pi\u00f9 ampia gamma coloristica, regalando al suo spirito una connotazione pi\u00f9 ottimistica e un ideale maggiormente positivo dell'esistenza. Poi si reca in Svizzera e in Germania, dove ha l'occasione di incontrare le opere di Arnold B\u00f6cklin.\nNei primi anni del nuovo secolo sotto l'influenza del post-impressionismo, sviluppa una maggior luminosit\u00e0 e ricchezza e vivacit\u00e0 di colori, rispetto a quanto aveva fatto fino a quel momento; un esempio di ci\u00f2 \u00e8 la serie intitolata \"The Bathers\" (bagnanti), in colori scuri e vivaci. Insieme a Verner Thom\u00e9 e Ellen Thesleff, Enckell fonda il gruppo \"Septem\", ove hanno cominciato a riunirsi un gruppetto di artisti che condividevano le sue stesse opinioni; ad esso si avvicina anche il rappresentante del puntinismo Alfred Finch.\nNel 1907 esegue la commissione della pala d'altare da porre sulla parete dietro l'altare nella cattedrale di Tampere: l'affresco, largo pi\u00f9 di 10m. e alto 4 rappresenta, in colori tenui, lo spettacolo della resurrezione dai morti di un gruppo di persone di tutte le etnie tra cui anche, verso il centro, due uomini nudi che camminano fianco a fianco, quasi mano nella mano.\nA partire dal 1901 in poi Enckell ha trascorso molte delle sue estati nell'isola di Gogland, dove tra l'altro dipinse anche il suo \"Boys on the Shore\". Ha poi organizzato mostre d'arte finlandese sia a Berlino (nel 1903) che a Parigi (nel 1908), ma anche di arte francese e belga ad Helsinki (nel 1904). Ha presieduto l'associazione finlandese delle arti tra il 1915-18 ed \u00e8 stato eletto membro dell'accademia di belle arti della capitale finlandese nel 1922.\n\u00c8 morto mentre si trovava a Stoccolma nel 1925 ed il suo funerale \u00e8 stato un vero e proprio evento nazionale; \u00e8 stato sepolto nel suo villaggio natale in Finlandia."}
{"id": "5226539", "revid": "767487", "url": "https://it.wikipedia.org/wiki?curid=5226539", "title": "La battaglia dell'ultimo panzer", "text": "La battaglia dell'ultimo panzer \u00e8 un film del 1969 diretto da Jos\u00e9 Luis Merino.\nTrama.\nUn giovane carrista tedesco rimane isolato durante l'avanzata degli americani, successiva allo sbarco in Normandia. Fa tutto il possibile per raggiungere le sue linee, ma proprio quando \u00e8 ad un passo dal suo obiettivo rimane ucciso dal fuoco amico dei suoi camerati.\nProduzione.\nIl film \u00e8 stato girato in Spagna con un esteso uso di armi spagnole invece delle corrette armi tedesche e americane: pistole Astra, fucili d'assalto Cetme e mitra Star Z45; i bazooka sono M20 americani o M65 spagnoli. I carri tedeschi sono in realt\u00e0 carri M47 Patton americani in dotazione all'esercito spagnolo, che compaiono nel ruolo di \"panzer\" anche nel film \"La battaglia dei giganti\".\nPur essendo ambientato dopo lo sbarco in Normandia (avvenuto il 6 giugno 1944), la versione tedesca del film venne distribuita in Germania con il titolo \"Monte-Cassino\", con chiaro riferimento alla battaglia di Montecassino, conclusasi per\u00f2 qualche mese prima."}
{"id": "5226540", "revid": "298229", "url": "https://it.wikipedia.org/wiki?curid=5226540", "title": "Sei giorni di Charleroi", "text": "La Sei giorni di Charleroi era una competizione di ciclismo su pista che si svolse dal 1967 al 1969 a Charleroi, in Belgio, nell'arco di sei giorni. \nAlbo d'oro.\n\"Aggiornato all'edizione 2014.\""}
{"id": "5226552", "revid": "767487", "url": "https://it.wikipedia.org/wiki?curid=5226552", "title": "Sei giorni di Zurigo", "text": "La Sei giorni di Zurigo \u00e8 una competizione di ciclismo su pista che si svolge ogni anno a Zurigo, in Svizzera, nell'arco di sei giorni. \nNata nel 1954, la corsa ha visto trionfare Hugo Koblet, Rik Van Steenbergen, Rudi Altig, Peter Post, Patrick Sercu ed Eddy Merckx.\nAlbo d'oro.\n\"Aggiornato all'edizione 2014.\""}
{"id": "5226553", "revid": "110157", "url": "https://it.wikipedia.org/wiki?curid=5226553", "title": "Eesti Karikas 2004-2005", "text": "La Coppa d'Estonia 2004-2005 (in estone \"Eesti Karikas\") \u00e8 stata la 13\u00aa edizione del torneo dopo l'indipendenza dell'Estonia. Il Levadia Tallinn ha vinto il trofeo per la quarta volta nella sua storia.\nFormula.\nIl torneo si dipanava su cinque turni: sedicesimi e ottavi erano in gara unica in casa della squadra peggio classificata in campionato; quarti e semifinali erano disputati su gare di andata e ritorno; la finale in gara unica in campo neutro unica a Tallinn.\nLe squadre di Meistriliiga 2004 entrarono tutte in scena dagli ottavi, disputando la gara fuori casa.\nSedicesimi di finale.\nLe partite furono disputate il 1\u00ba settembre 2004.\nOttavi di finale.\nLe gare furono disputate tra il 6 e il 7 novembre 2004.\nQuarti di finale.\nLe gare di andata furono disputate il 9 marzo 2005, quelle di ritorno il 23 marzo e il 6 aprile 2005.\nSemifinali.\nLe gare di andata furono disputate il 27 aprile 2005, quelle di ritorno il 4 maggio 2005."}
{"id": "5226557", "revid": "62004", "url": "https://it.wikipedia.org/wiki?curid=5226557", "title": "Sei giorni di Maastricht", "text": "La Sei giorni di Maastricht era una competizione di ciclismo su pista che si svolse tra il 1976 e il 2006 a Maastricht, nei Paesi Bassi, nell'arco di sei giorni. \nNata nel 1976, la corsa ha visto la vittoria, tra gli altri, di Patrick Sercu ed Eddy Merckx, anche se il record di successi appartiene all'olandese Ren\u00e9 Pijnen con sei successi. \nAlbo d'oro.\n\"Aggiornato all'edizione 2014.\""}
{"id": "5226580", "revid": "791427", "url": "https://it.wikipedia.org/wiki?curid=5226580", "title": "Palazzo Comunale (Spoleto)", "text": "Il Palazzo comunale di Spoleto si trova a met\u00e0 strada fra il \"foro\", attuale piazza del Mercato, e piazza del Duomo, in una zona dove fin dall'antichit\u00e0 sorgevano case gentilizie, dimore private o di rappresentanza. Le sue fondazioni infatti poggiano in parte sull'area della \"Casa romana\" scoperta da Giuseppe Sordini nel 1885. \nDopo una lunga ristrutturazione terminata nel 2007, ospita gli organi istituzionali e politici della citt\u00e0.\nStoria.\nPrecedentemente venivano utilizzati altri spazi, ma dopo l'anno 1296 l'attivit\u00e0 di governo della citt\u00e0 si concentra in questo palazzo appena restaurato. \nNon si conosce l'aspetto dell'edificio prima del XIII secolo, si sa solo che comprendeva un chiostro sotto i cui portici il podest\u00e0 e il capitano del popolo svolgevano parte delle loro mansioni. \nLa parte dell'edificio pi\u00f9 antica (XIII secolo) \u00e8 la torre nella facciata sud in via del Municipio; ampliamenti e miglioramenti avvenuti nel quattrocento, sono stati possibili grazie all'interessamento del papa Niccol\u00f2 V, la cui famiglia (madre, fratello e zii) risiedeva in citt\u00e0, all'interno della Rocca; egli stesso nel 1449, per fuggire al diffondersi della peste a Roma, raggiunge la famiglia e vi rimane per alcuni mesi. \nIntorno al 1455 all'interno del palazzo vi era una cappella, oggi non pi\u00f9 esistente, ornata dal maestro Arcangelo di Giovanni con sacre raffigurazioni dei santi protettori della citt\u00e0. Di altri affreschi, dipinti da Bernardino Campilio da Spoleto nel 1498 e da Antonio Brunotti nel 1510, soprattutto nella \"Sala delle udienze\", sopravvivono importanti frammenti.\nL'intero edificio nel 1703 viene danneggiato seriamente dal terremoto, tanto che il Consiglio \u00e8 costretto a riunirsi altrove. Il restauro integrale, deliberato dopo 3 anni, sar\u00e0 lungo e si svolger\u00e0 molto lentamente, sia per la scarsit\u00e0 di risorse nelle casse comunali, sia per i successivi e frequenti terremoti. Alla fine non si tratter\u00e0 di un semplice restauro, ma di un totale rinnovamento dell'edificio che viene notevolmente ingrandito accorpando case private adiacenti. Nel 1782 l'architetto spoletino Pietro Ferrari presenta progetti che per\u00f2 non riescono ad essere completati. Nel 1784 si delibera di portare a compimento i lavori nonostante l'opposizione di molti cittadini che trovano la sede troppo grande e sontuosa. \nLa direzione dei lavori viene affidata a Francesco Angelo Amadio detto \"Scheggino\" e all'architetto Andrea Vici. \nUn ultimo accorpamento avviene nel 1913: l'adiacente \"palazzo Brancaleoni\" \u00e8 inglobato al palazzo comunale per aumentare gli spazi di lavoro. \nFino ai primi anni ottanta ha ospitato gli uffici di governo, l'ufficio anagrafe ed altri servizi aperti al pubblico, oltre alla pinacoteca al piano nobile. \nLa recente ristrutturazione strutturale terminata nel 2007, ha consentito di salvaguardare e valorizzare gli aspetti storico-architettonici, di riqualificare gli spazi e di abbattere le barriere architettoniche. \nAltri assessorati e servizi sono dislocati in varie sedi vicine come \"palazzetto Ancaiani\", \"palazzo Mauri\" e \"palazzo della Genga\".\nDescrizione.\nL'attuale aspetto del palazzo \u00e8 il risultato dei lavori settecenteschi. \nL'alta torre che sovrasta l'edificio \u00e8 l'unico elemento duecentesco ancora presente; di pianta rettangolare, \u00e8 costruita in muratura con selci come la cinta muraria medievale; la cella campanaria ha caratteristiche cinquecentesce mentre il finale \u00e8 del XVIII secolo. Le campane alloggiate sono quattro, la pi\u00f9 antica \u00e8 del XIV secolo, l'altra pi\u00f9 grande, opera del fonditore francese Jacques Doisemont (1639), \u00e8 ornata da due bassorilievi, dalle api barberiane, dai gigli di Francia e reca la scritta \"Spoletum Umbriae caput\". Le altre due piccole sono del 1559 e del 1711. Sotto la cella campanaria la torre conserva una meridiana a doppio quadrante.\nLa facciata nord, realizzata dall'architetto Pietro Ferrari, affaccia sulla scalinata di piazza Duomo; \u00e8 ornata nel piano nobile di stemmi e iscrizioni relativi a importanti personaggi governanti della citt\u00e0 nei secoli XVII e XVIII.\nLa facciata sud, realizzata da Francesco Angelo Amadio, \u00e8 preceduta da un'ampia scalinata; sulla sinistra prosegue con il \"palazzo Brancaleoni\", ornato in stile neogotico dagli artisti spoletini Giuseppe Moscatelli e Benigno Peruzzi, ai quali vengono attribuiti anche gran parte dei decori delle sale interne.\nLe sale interne di maggior pregio: \nAntistante la facciata sud dal 1962 \u00e8 posta una slanciata scultura in ferro e acciaio di Nino Franchina dal titolo \"Spoleto '62\", realizzata in occasione della mostra Sculture nella citt\u00e0 e donata alla citt\u00e0.\nLa pinacoteca comunale.\nLa nascita della Pinacoteca Comunale di Spoleto si pu\u00f2 far risale alla fine del Cinquecento, quando il dotto vescovo Paolo Sanvitale comincia a raccogliere nel palazzo comunale antiche iscrizioni. A questo primo nucleo di materiale storico-artistico si aggiungono altre opere: dipinti, mobili artistici in prevalenza provenienti da \"palazzo Collicola\", lampadari, tessuti, arazzi. Sul finire del secolo XIX il materiale epigrafico e scultoreo viene trasferito nel \"Museo Civico\", allora situato nelle fondamenta del \"palazzo della Signoria\". \nLa formazione di una vera e propria collezione civica di opere d'arte dei secoli XII - XVIII si deve a Pietro Fontana. Le prime due opere che entrano a farne parte sono due affreschi dello Spagna staccati, su suggerimento dello stesso Fontana, dalle pareti della Rocca Albornoziana nel 1800 e nel 1824. Altri studiosi e amanti dell'arte, come Achille Sansi, Francesco Toni e Tommaso Benedetti, contribuiscono con altri dipinti, mobili e anticaglie. Il patrimonio si arricchisce ulteriormente dopo il 1863 grazie al Regio decreto che ordina il passaggio ai comuni degli oggetti d'arte appartenuti alle congregazioni religiose soppresse. \nUn primo ordinamento del materiale raccolto avviene nel 1871 grazie a Lorenzo Sinibaldi, e ancora negli anni 1893 e 1904 grazie a Giuseppe Sordini.\nMolti affreschi provengono dall'Abbazia di San Paolo \"inter vineas\", dall'Abbazia di Sant'Eutizio di Preci, dalla chiesa di San Crisanto di Patrico e dal \"Monastero della Stella\", interno al complesso monumentale dell'Anfiteatro.\nGli artisti rappresentati sono: Lo Spagna, Sebastiano Conca, il Guercino (\"Maddalena penitente e gli angeli\", 1636), Lazzaro Baldi, il Maestro di Cesi, Francesco Refini, Cesare Augusto Detti, Giovanni Catena, Paolo Antonio Barbieri (fratello del Guercino), Bartholom\u00e4us Spranger, il Maestro di Sant'Al\u00f2, Francesco Manno e molti altri. \nAlla fine degli anni ottanta le opere vengono trasferite al \"palazzo Rosari-Spada\". Dopo la ristrutturazione del 2007 alcune di esse sono tornate ad abbellire le sale di rappresentanza del palazzo Comunale, mentre altre sono state collocate al piano nobile del Museo Carandente, Palazzo Collicola - Arti visive e altre ancora all'interno del Museo nazionale del Ducato. Nei locali del \"palazzo Rosari-Spada\" \u00e8 rimasto il patrimonio storico-artistico di tipo tessile, ordinato all'interno del Museo del tessile e del costume.\nIl Monte di Piet\u00e0.\nI lavori settecenteschi di restauro e ampliamento del palazzo comunale determinano l'inclusione al proprio interno del Monte di Piet\u00e0, detto \"Monte della Piet\u00e0 et de la Vergine Maria Madre de Misericordia\", situato in un locale accessibile dalla facciata nord. Gi\u00e0 attivo dal 1469, era stato fondato su proposta di frate Fortunato da Perugia con l'intento di erogare prestiti gratuiti ai cittadini in difficolt\u00e0, sottraendoli cos\u00ec all'usura. Nel 1490 risulta agli atti la fondazione ex novo di un altro Monte per iniziativa ancora di un frate minore, Andrea da Faenza, e con l'appoggio del vescovo Costantino Eroli; la nuova istituzione prevede due distinte attivit\u00e0: il \"Monte dei denari\", con le stesse funzioni dell'istituto precedente, e il \"Monte del grano\" che distribuisce sementi in prestito ai contadini bisognosi, da restituire al tempo del raccolto. \nQuesta iniziativa \u00e8 la prima in Italia; successivamente altri \"Monti frumentari\" sorgono in molte altre citt\u00e0 a sostegno dell'agricoltura. Ma non hanno lunga vita, causa le ingenti spese di gestione non sempre sostenibili a fronte della completa gratuit\u00e0 del servizio. Nel 1575 ancora su iniziativa di un frate, viene approvata l'istituzione del \"Sacro Monte della Piet\u00e0\" che per statuto pu\u00f2 esigere un interesse del 3% annuo. \u00c8 il primo passo verso la trasformazione di un ente di beneficenza in un istituto di credito, sancito poi nel 1661 con l'istituzione del \"Monte a Pubblica Cassa per i depositi\". Questa trasformazione non riguarda il \"Monte del grano\" che rimane opera di beneficenza, sostenuta dalle famiglie nobili spoletine, soprattutto dalla famiglia R\u00e0cani, tanto da essere a volte citato come \"Monte R\u00e0cani\".\nNel 1861, dopo il decreto Pepoli, il \"Monte\" entra a far parte della \"Congregazione di carit\u00e0 di Spoleto\", ente a cui viene assegnata l'amministrazione delle opere pie esistenti nel territorio del Comune di Spoleto.\nAttraverso vari passaggi e trasformazioni, rimane attivo fino al 1961, per poi essere assorbito dalla Cassa di risparmio di Spoleto."}
{"id": "5226583", "revid": "34392", "url": "https://it.wikipedia.org/wiki?curid=5226583", "title": "Real Vicenza Villaggio del Sole", "text": ""}
{"id": "5226585", "revid": "599013", "url": "https://it.wikipedia.org/wiki?curid=5226585", "title": "Luis Rodr\u00edguez (pallavolista 1969)", "text": "Giocava nel ruolo di centrale.\nCarriera.\nLa carriera di Luis Rodr\u00edguez inizia quando nella stagione 1990 entra a far parte dei Changos de Naranjito: resta legato alla franchigia per ben diciassette stagioni, disputando diciassette finali scudetto e vincendone quattordici, ricevendo anche due premi di MVP; parallelamente gioca anche per la nazionale portoricana, con la quale si aggiudica la medaglia d'argento al campionato nordamericano 2007.\nNella stagione 2008 cambia per la prima volta maglia, andando a giocare coi Nuevos Gigantes de Carolina, dove resta per due annate senza ottenere grandi risultati; con la nazionale invece vince la medaglia di bronzo al campionato nordamericano 2009 e quella d'oro ai XXI Giochi centramericani e caraibici. Nel campionato 2010 passa ai Mets de Guaynabo, restando anche qui per due stagioni, prima di approdare nel campionato 2012-13 ai , con cui vince il quindicesimo scudetto della sua carriera, ricevendo anche il premio di MVP della finale, per poi ritirarsi al termine del campionato seguente, nel quale centra nuovamente la finale, ma esce sconfitto contro la sua ex squadra, i Mets de Guaynabo."}
{"id": "5226587", "revid": "6923", "url": "https://it.wikipedia.org/wiki?curid=5226587", "title": "Strawberry Hills", "text": "Strawberry Hills \u00e8 un sobborgo di Sydney, ad est della stazione Centrale, fra Surry Hills e Redfern, che sono all'interno dell'area amministrativa della citt\u00e0. \nLa localit\u00e0 ospita soprattutto infrastrutture commerciali e imprenditoriali, con alcuni sviluppi residenziali di alto livello.\nInoltre \u00e8 la sede di diverse significative organizzazioni culturali, come Opera Australia, The Australia Council for the Arts ed altri famosi luoghi di intrattenimento, quali il Belvoir Street Theatre e lo Strawberry Hills Hotel, un luogo rinomato in Australia per la musica jazz e situato su Elizabeth Street."}
{"id": "5226604", "revid": "729019", "url": "https://it.wikipedia.org/wiki?curid=5226604", "title": "Disturbo affettivo stagionale", "text": "Il disturbo affettivo stagionale (SAD), anche noto come depressione d'inverno, winter blues, depressione d'estate, summer blues, o depressione stagionale, era considerata un disturbo dell'umore nel quale persone con una condizione di buona salute mentale per la maggior parte dell'anno cadevano in depressione in estate o in inverno.\nNel manuale di diagnostica e statistica delle malattie psichiatriche DSM-IV and DSM-5, \u00e8 tuttavia cambiata la classificazione. Non viene pi\u00f9 considerata come un disturbo unico dell'umore, ma \u00e8 specificamente chiamato disturbo a \"pattern stagionale\" per le depressioni maggiori ricorrenti che si manifestano in specifici intervalli di tempo nell'arco dell'anno ed altrimenti regrediscono. Per quanto inizialmente la descrizione di questa sindrome incontr\u00f2 un certo scetticismo \u00e8 oggi riconosciuto come un disordine comune.\nLa U.S. National Library of Medicine sottolinea che alcune persone sperimentano un serio cambiamento d'umore al cambiare delle stagioni. Dormono in maniera eccessiva, hanno poche energie e spesso si sentono depresse. Per quanto i sintomi possano essere gravi, solitamente regrediscono spontaneamente a fine stagione. La condizione estiva pu\u00f2 comprendere un elevato livello d'ansia.\nLa SAD fu formalmente descritta e le fu attribuito nome nel 1984 da Norman E. Rosenthal e colleghi all'istituto nazionale della salute.\nEsistono molti trattamenti differenti per la classica SAD basati sul disordine invernale.\nSegni e sintomi.\nI sintomi della SAD possono consistere in difficolt\u00e0 nello svegliarsi la mattina, nausea, tendenza a mangiare e dormire eccessivamente, questo porta spesso ad aumenti di peso ed obesit\u00e0 con patologie annesse. Altri sintomi possono essere l'astenia, difficolt\u00e0 nel concentrarsi e nell'eseguire compiti, asocialit\u00e0 nei confronti di parenti e amici, calo del desiderio sessuale. Le persone che presentano questo tipo di disturbo nei mesi estivi e primaverili mostrano il classico quadro depressivo che pu\u00f2 includere ansia, insonnia, irritabilit\u00e0, perdita di appetito oltre ed in alternativa ai sintomi gi\u00e0 elencati."}
{"id": "5226607", "revid": "466539", "url": "https://it.wikipedia.org/wiki?curid=5226607", "title": "Nathan Page", "text": "Biografia.\nDa giovane frequent\u00f2 l'Australian Institute of Sport insieme a Stuart O'Grady e gareggi\u00f2 come ciclista professionista, salendo sul podio nei campionati del mondo di ciclismo su pista juniors e gareggiando su strada in Europa insieme a Lance Armstrong. A 19 anni per\u00f2 decise di ritirarsi come ciclista professionista in quanto, come ricord\u00f2 in una intervista, era determinato a non assumere sostanze dopanti e non riusciva ad essere competitivo contro avversari che ne facevano uso.\nIn seguito frequent\u00f2 tre anni di scuola di recitazione e inizi\u00f2 a recitare in film e serie televisive australiane. Nel 2009 partecip\u00f2 a tre episodi della serie televisiva \"Underbelly\" nel ruolo di Ray 'Chuck' Bennett e nel 2013 interpret\u00f2 Henry Stokes in cinque episodi delle sesta stagione delle serie. Dal 2012 al 2015 ha impersonato l'ispettore John \"Jack\" Robinson nella serie \"Miss Fisher - Delitti e misteri\"."}
{"id": "5226608", "revid": "1566286", "url": "https://it.wikipedia.org/wiki?curid=5226608", "title": "Konstantin Shayne", "text": "Era fratello dell'attrice Tamara Shayne."}
{"id": "5226610", "revid": "125215409", "url": "https://it.wikipedia.org/wiki?curid=5226610", "title": "Simone Baldini Tosi", "text": "Biografia.\nSimone Baldini Tosi inizia fin dall'infanzia a studiare musica. Scopre crescendo una profonda passione per il canto e quindi, mentre frequenta il conservatorio \"L. Cherubini\" di Firenze, fa i suoi primi concerti live spaziando dalla musica leggera, al rock progressive (Midian, Moongarden, \"Soundwall Project\"), alla musica minimalista oltre che classica. Nel 1998 si diploma in violino e continua parallelamente alla sua attivit\u00e0 di cantante e cantautore a studiare: partecipa al VI Convegno Internazionale di Foniatria e Logopedia \u201cLa voce Artistica\u201d avvicinandosi alle tecniche canore del \"Vocal Power\" e \"VoiceCraft\", studia armonia e composizione con il Maestro Paolo Mugnai e direzione d'orchestra con il Maestro Lorenzo Parigi.\nDurante il suo percorso partecipa ad alcuni concorsi musicali in cui si contraddistingue non solo per la sua voce, ma anche per le sue canzoni. \u00c8 vincitore del festival San Marino (2002), del concorso Voci Domani (All Music 2003), finalista al TIM TOUR (2003), vincitore Sanremo Rock sezione Cantautori (2005) e finalista per ben due volte di Sanremolab (1998 e 2006).\nQueste esperienze lo fanno entrare in contatto e collaborare con alcune importanti personalit\u00e0 della discografia italiana tra cui Alessandro Colombini (Battisti, Venditti, Zarrillo), Mara Maionchi (Ferro, Nannini), Roberto Colombo (Ruggiero), Roberto Mancinelli (Sony/ATV Music Publishing), Fabrizio Federighi (Banda Bard\u00f2, Povia, Denovo, Mario Venuti, Luca Madonia).\nCollaborazioni artistiche e produzione musicale.\nGrazie alla collaborazione artistica con Fabrizio Federighi nel 2012 Simone entra nel gruppo \"Sugar Music\" come autore e co-produttore. Nel 2013 Marco Mengoni, vincitore del Festival di Sanremo di quell'anno, sceglie il brano \"Una parola\" (testo e musica di Simone Baldini Tosi), per il suo disco #Pronto a correre. L'anno seguente sar\u00e0 Manuel Foresta, partecipante della prima edizione di \"The Voice Italia\", a scegliere il brano \"Se fossi ancora qui\" (musica e testo di Simone Baldini Tosi).\nInsieme a Fabrizio Federighi ha partecipato ai lavori di vari artisti: ha inciso le parti di violino nel disco di Luca Madonia \"L'alieno\" a cui hanno collaborato tra gli altri Franco Battiato e Carmen Consoli, ha suonato nel disco \"Per\u00f2 quasi\" di Freak Antoni &amp; Ale Mostacci dove ha duettato tra gli altri anche Luca Carboni e ha co-prodotto il duo \"La$ignora\", progetto discografico di Sugar Music (2013).\nNel 2014 dirige e canta nel progetto di sua ideazione \"Leggera Sinfonia\" dove la musica classica, quella popolare e quella elettronica si fondono in un linguaggio nuovo. Lo studio della direzione di orchestra lo porta al allargare la sua attivit\u00e0 artistica e quindi dirige a Firenze l'Inno alla gioia\" di Beethoven e a Roma al \"Pala Tiziano\" le musiche di Richard Strauss, John Towner Williams e di Lana e Andy Wachowski. \nNel luglio 2015 viene invitato come voce solista dalla Fantomatik Orchestra durante la loro esibizione al Pistoia Blues Festival '15.\nSimone Baldini Tosi in questi anni di elaborazione artistica e di ricerca interiore, sviluppa l'idea per uno spettacolo di musica e parole dal titolo \"La Pace \u00e8 ogni passo\" tratto dal libro di Th\u00edch Nh\u1ea5t H\u1ea1nh, in cui agli estratti scelti per la lettura, si alternano brani inediti di Baldini Tosi ispirati agli insegnamenti del grande maestro zen vietnamita.\nNel 2015 avvia una collaborazione con l'associazione culturale \"I Folli\" per la quale cura le musiche degli spettacoli teatrali creati dalla stessa associazione. A fine 2015 va in scena lo spettacolo \"Altre direzioni\" (regia di Linda Lucherini e Caterina Meniconi) tratto all'omonimo saggio di Enzo Brogi.\nDal 2016 il suo interesse per la ricerca interiore e la filosofia orientale, in particolare quella dello yoga, si intensifica e questo lo porta, a comporre il disco \"Mentepresente\" pubblicato da Materiali Sonori nel 2018. Mentepresente \u00e8 composto da dieci brani dove il suono evocativo degli strumenti orientali abbraccia la canzone d'autore. Il disco si muove fra brani inediti ispirati dalle parole dei grandi pensatori della storia d'Oriente come Milarepa, Shankara, Gautama, e i contemporanei come Thich Nhat Hanh, Vimala Takar, Krisnamurti. Oltre alla forma canzone ci sono flussi musicali che prendono la forma del mantra. Presente nel disco anche una interpretazione di \u201cMontesole\" di Giovanni Lindo Ferretti.\nIl nuovo album d\u00e0 l'occasione di mettere in scena l'omonimo spettacolo, fondando per l'occasione l'Eurasia ensemble, un gruppo musicale in cui sonorit\u00e0 orientali ed occidentali ben rappresentano l'atmosfera delle composizioni del cantautore.\nNel 2018 Simone Baldini Tosi inizia una collaborazione con i musicisti storici di Giorgio Gaber, che riconoscono in lui la capacit\u00e0 di saper reinterpretare in modo originale e profondo i brani del cantante milanese. Insieme a loro nasce il gruppo Banda Gaber che propone in alcuni teatri italiani una selezione di sue canzoni. Grazie al contributo di Fabrizio Federighi, con il quale Baldini Tosi non ha mai smesso di collaborare, e Pier Luigi Stefani, gi\u00e0 produttori dello spettacolo \"Lo stallo\", scritto da Sandro Luporini, la Banda Gaber riesce a far ascoltare lo spettacolo al coautore delle rappresentazioni teatrali di Gaber. Luporini, convinto del progetto, decide di scrivere un nuovo spettacolo, nella forma del teatro canzone, dal titolo \"Chiedo scusa se parlo di...Gaber\", in cui alle canzoni del duo Gaber-Luporini, si alternano monologhi inediti di riflessione sull'attuale contesto sociale e politico italiano. \nLa prima di \"Chiedo scusa se parlo di...Gaber\" \u00e8 stata interpretata a Fano presso la Rocca Malatestiana nell'agosto del 2019.\nYoga e filosofia orientale.\nSimone Baldini Tosi \u00e8 praticante Yoga dal 2001. Ha studiato per tre anni i testi base dello yoga con l'insegnante Sergio Busi vissuto in India e Nepal per 16 anni dove si \u00e8 dedicato alla cultura vedica, allo studio della filosofia classica indiana, delle Upanishad e della Bhagavad-Gita, e alla pratica dello yoga. Busi affida a Baldini Tosi la direzione dei corsi che si tengono a Figline Valdarno per gli anni che intercorrono fra il 2009 e il 2011. Nel 2005 e nel 2006 si reca a Plum Village dove ha la possibilit\u00e0 di frequentare le lezioni di dharma impartite direttamente dal maestro Thich Nhat Hanh monaco zen vietnamita, poeta e pacifista, proposto nel 1967, da Martin Luther King, per il Premio Nobel per la pace. Sempre nel 2006 frequenta lo stage con il Maestro indiano Ashutosh Sharma attualmente insegnante di riferimento per l\u2019Hatha Yoga della Scuola di Formazione Insegnanti Internazionale (HYT-TTP). Dal 2011 al 2015, adottando lo stile tramandatomi dal maestro Sergio Busi, condivide sessioni di Hatha Yoga precedute da piccole introduzioni filosofiche con i dipendenti dell'ospedale Serristori di Figline V.no, aiutandoli nel loro difficile lavoro con gli ammalati. Nel 2015 approfondisce, grazie ad un corso di 72 ore presso il centro Druma Yoga di Firenze, gli studi sul metodo dell\u2019Astangayoga di Pata\u00f1jali analizzando gli otto anga Yama, Nyama, Asana, Pranayama, Pratyahara, Dharana, Dhyana e Samadhi. Nel 2016 segue un corso della durata di 144 ore sulla Bhagavd-Gita tenuta dall'insegnante Sergio Busi. Nel 2016 ha frequentato il ritiro di meditazione Vipassana tenuto presso l'istituto Lama Tzong Kapa dagli insegnanti Corrado Pensa e Neva Papachristou guide dell'A.Me. Co. Dal 2017, condivide e condivide giornate di yoga e consapevolezza alternando pratica e musica. Attualmente sta studiando il canto dei Raga e del Kirtan Yoga con il maestro Shridara Das."}
{"id": "5226614", "revid": "72811", "url": "https://it.wikipedia.org/wiki?curid=5226614", "title": "Team Tachyon", "text": ""}
{"id": "5226615", "revid": "1779512", "url": "https://it.wikipedia.org/wiki?curid=5226615", "title": "Stutz Bearcat", "text": "La Bearcat \u00e8 un'autovettura prodotta dalla Stutz dal 1914 al 1923, dal 1931 al 1933 e dal 1979 al 1992. Le due serie (quella prebellica e quella postbellica) condividevano solamente il nome.\nLa prima Bearcat: 1914-1933.\nLa prima serie della Stutz Bearcat \u00e8 stata una delle prime vetture sport prodotte negli Stati Uniti. Il modello fu il frutto della lunga tradizione di progettazione di auto da corsa di Harry C. Stutz. La Bearcat fu la prima vettura prodotta con il marchio Stutz. Avendo caratteristiche smaccatamente sportive, era disponibile solo in versione aperta e non era dotata di molte protezioni contro le intemperie. Il modello era quindi simile alla Mercer Raceabout.\nLa Bearcat partecip\u00f2, condotta da Erwin Baker, ad un viaggio dimostrativo organizzato nel 1916 tra San Diego e New York, compiendo il tragitto in 11 giorni, 7 ore e 30 minuti. La vettura partecipo poi, con successo, a diverse gare automobilistiche.\nLa produzione del modello termin\u00f2 temporaneamente nel 1923 dopo varie versioni commercializzate, versioni che avevano un nome differente. La produzione fu poi ripresa nel 1931 per poi essere definitivamente interrotta nel 1933.\nCaratteristiche tecniche (1914-1917).\nIl motore di questa serie di Bearcat era un quattro cilindri in linea anteriore e longitudinale. La testata e il monoblocco erano in ghisa. L'alesaggio e la corsa erano, rispettivamente, 120,7 mm e 139,7\u00a0mm. La cilindrata totale era 6.388 cm\u00b3, mentre il rapporto di compressione era di 4:1. La potenza massima erogata dal propulsore era di 60 CV a 1.500 giri al minuto. La distribuzione era a valvole laterali. Per ogni cilindro, erano presenti a due valvole.\nLe sospensioni anteriori ad assale rigido e a balestra semiellittica. I freni erano a tamburo sulle ruote posteriori, mentre il cambio era manuale a tre rapporti. La trazione era posteriore.\nIl telaio era scatolato. La vettura raggiungeva una velocit\u00e0 massima di 130\u00a0km/h.\nLa seconda Bearcat: 1979-1992.\nLa concept car della seconda serie del modello fu realizzata nel 1967. La Bearcat non entr\u00f2 subito in produzione per difficolt\u00e0 incontrate durante la fase progettuale. La Stutz decise quindi di iniziare a produrre, nel 1970, la Blackhawk, che aveva una carrozzeria coup\u00e9. Questa serie di Bearcat era invece disponibile solo in versione targa. L'uscita ufficiale della Bearcat fu preannunciata nel 1976 da un'altra concept car, la \"Stutz D'Italia\".\nLa produzione della Bearcat inizi\u00f2 nel 1979 dopo un ritardo dovuto al cambiamento delle leggi federali statunitensi sulla sicurezza. Il modello venne basato sul pianale A della General Motors, che condivideva con la Blackhawk. La Bearcat era in vendita a 100.000 dollari. Nel 1980 la Bearcat venne spostata, insieme alla Blackhawk, sul pianale B della General Motors. I due modelli si somigliavano anche nell'estetica. Nel 1979 la Bearcat venne basata sulla Pontiac Grand Prix, dal 1980 al 1986 sulla Pontiac Bonneville e sulla Oldsmobile Delta 88 Royale, e dal 1987 al 1992 sulla Pontiac Firebird.\nNel 1987 fu aggiornata. Il pianale su cui si basava era la piattaforma F della General Motors. Il prezzo sal\u00ec a 125.000 dollari. Questa serie di Bearcat fu acquistata anche da personaggi famosi come il Sultano del Brunei e Barry White. \nCuriosit\u00e0.\nL'auto (di color marrone) compare nella puntata 20 (5F14) della serie 9 de \"I Simpson\" come auto del Sign. Burns."}
{"id": "5226627", "revid": "111377760", "url": "https://it.wikipedia.org/wiki?curid=5226627", "title": "Giorgio Wenter Marini", "text": "Allievo di Luigi Comel presso la Scuola Reale Elisabettiana di Rovereto (1901\u20131909), completa gli studi presso la Regia Scuola Tecnica di Monaco di Baviera (1910\u20131914). Dopo il praticantato lavora a Bologna nello studio di Marcello Piacentini (1916\u20131918) e in seguito per l'arcidiocesi di Trento (1919). Fra il 1920 e il 1927 \u00e8 dipendente della provincia autonoma di Trento e svolge la libera professione progettando i caff\u00e8 \"Europa\" e \"Alla speranza\" di Trento, il caseificio di San Michele all'Adige, casa Bresadola ad Arco e l'Istituto educativo di Sant'Ilario a Rovereto. In seguito si dedica all'insegnamento, prima a Cortina d'Ampezzo (1928\u20131931), poi a Cant\u00f9 (1931\u20131934), a Padova (1934\u20131935) e infine a Venezia, dove risiede stabilmente dal 1935 fino alla morte avvenuta nel 1973.\nBiografia.\nGiorgio Wenter Marini nasce a Rovereto l'8 febbraio 1890 da Giuseppe Wenter e Maria Marini. Dal 1901 al 1909 studia presso la Scuola Reale Elisabettiana di Rovereto, dove ha come maestro Luigi Comel. In seguito si iscrive alla facolt\u00e0 di architettura della Regia Scuola Tecnica di Monaco di Baviera, dove si laurea ingegnere-architetto nel 1914. Nel 1912 \u00e8 tra i fondatori del Circolo artistico trentino insieme a Luigi Bonazza, Luigi Ratini, Oddone Tomasi, Cesare Covi ed Ettore Sottsass senior. Dopo la laurea svolge il praticantato lavorando alla ricostruzione di Stenico, distrutto da un incendio. Allo scoppio della prima guerra mondiale fugge in Italia, proseguendo il praticantato a Roma dove collabora con Giacomo Boni e con gli archeologi Paolo Orsi e Federico Halbherr. Nel 1916 entra nello studio di Marcello Piacentini, lavorando al progetto di restauro del centro storico di Bologna.\nNel 1919 \u00e8 nominato dall'arcivescovo di Trento Celestino Endrici consigliere per l\u2019Opera di Soccorso delle chiese danneggiate dalla guerra, l'anno seguente la provincia di Trento lo assume per la manutenzione dei propri edifici. Nel frattempo si dedica anche alla libera professione, realizzando i lavori decorativi dei caff\u00e8 \"Europa\" e \"Alla speranza\" di Trento, il caseificio dell\u2019Istituto agrario provinciale di San Michele all'Adige e casa Bresadola ad Arco. Nel 1922 progetta l'ampliamento dell\u2019Istituto educativo provinciale di Sant'Ilario a Stropparolo, vicino a Rovereto. Il lavoro \u00e8 per\u00f2 molto discusso e alla fine \u00e8 bloccato a causa di una presunta eccessiva aderenza ai canoni estetici tedeschi. In questo periodo realizza inoltre opere a graffito nella chiesa della Madonna del Carmelo a Rovereto, il timpano di quella di Dasindo, il tabernacolo di Montagnaga e la cappella del cimitero di Malosco.\nNel 1927 Wenter Marini \u00e8 licenziato dalla provincia di Trento a causa di un esubero di personale. Lascia quindi la professione per dedicarsi all'insegnamento, dapprima alla Regia Scuola d\u2019Arte Industriale di Cortina d'Ampezzo (1928\u20131931), poi alla Regia Scuola professionale del mobile e del merletto di Cant\u00f9 (1931\u20131934) e in seguito a Padova, dove dirige l'Istituto d'Arte Pietro Selvatico (1934). L\u2019anno seguente si trasferisce a Venezia per insegnare architettura e costruzioni presso l\u2019Istituto Statale d\u2019Arte. Dal 1938 \u00e8 docente di architettura degli interni, arredamento e decorazione presso l\u2019Istituto Universitario di Architettura e dal 1953 \u00e8 direttore dell\u2019Istituto Statale d\u2019Arte. Dal 1957 al 1961 \u00e8 in servizio alla Soprintendenza per i monumenti della citt\u00e0. Si spegne a Venezia il 24 novembre 1973. L'archivio di Wenter Marini \u00e8 conservato presso l'Universit\u00e0 Iuav di Venezia."}
{"id": "5226628", "revid": "851", "url": "https://it.wikipedia.org/wiki?curid=5226628", "title": "Giorgio Wenter", "text": ""}
{"id": "5226629", "revid": "851", "url": "https://it.wikipedia.org/wiki?curid=5226629", "title": "Wenter Marini", "text": ""}
{"id": "5226630", "revid": "339392", "url": "https://it.wikipedia.org/wiki?curid=5226630", "title": "RKO Radio Pictures, Inc", "text": ""}
{"id": "5226632", "revid": "123198510", "url": "https://it.wikipedia.org/wiki?curid=5226632", "title": "Chiesa del Priorato di San Bartolomeo il Grande", "text": "La chiesa Priorale di San Bartolomeo il Grande (in inglese: \"The Priory Church of St Bartholomew the Great\") \u00e8 un luogo di culto anglicano della citt\u00e0 di Londra, situato vicino a Smithfield, nel Ward di Farringdon Without.\nStoria.\nFondata come un convento agostiniano e realizzata in stile normanno, risale alla prima met\u00e0 del XII secolo ed \u00e8 la chiesa pi\u00f9 antica di tutta Londra."}
{"id": "5226643", "revid": "125480584", "url": "https://it.wikipedia.org/wiki?curid=5226643", "title": "John Boyega", "text": "Biografia.\nBoyega \u00e8 nato a Peckham, Londra, da genitori nigeriani. Da adolescente ha frequentato la Westminster City School, prendendo parte a produzioni scolastiche e lezioni al Theatre Peckham. Nell'aprile 2014 viene scelto dal regista J. J. Abrams per interpretare il ruolo di Finn, uno dei protagonisti di ' (2015), settimo capitolo della saga di Guerre stellari. Nel 2017 recita nel film \"The Circle\" con Emma Watson e Tom Hanks e nel film \"Detroit\" di Kathryn Bigelow, per poi tornare ad interpretare Finn nel ottavo capitolo della saga di \"Guerre stellari\" intitolato '; successivamente ha ripreso tale ruolo in \"\", il nono e ultimo episodio della saga. \nHa ottenuto il Golden Globe come miglior attore non protagonista in una serie nel 2021 per aver impersonato \"Leroy Logan\" nella miniserie televisiva britannica \"Small Axe\" creata e diretta da Steve McQueen.\nDoppiatori italiani.\nDa doppiatore \u00e8 stato sostituito da:\nAltri progetti.\nh"}
{"id": "5226655", "revid": "481666", "url": "https://it.wikipedia.org/wiki?curid=5226655", "title": "Oscar Boetticher Jr.", "text": ""}
{"id": "5226657", "revid": "729019", "url": "https://it.wikipedia.org/wiki?curid=5226657", "title": "Jennifer Dark", "text": "Biografia.\nCresciuta a Praga, ha cominciato la carriera pornografica nel 2002, lavorando per Vivid, \"Hustler\", Zero Tolerance, Pure Play Media, Wicked Pictures e New Sensations.\nHa un piercing all'ombelico, nel settembre del 2009 si \u00e8 fatta aumentare il seno di una taglia, tuttora vive a Los Angeles.\nNel 2009 ha ricevuto una nomination all'AVN Award come \"Best Oral Sex Scene\", e sia nel 2009 che nel 2010 ha ricevuto una nomination per \"Best All-Girl Group Sex Scene\"."}
{"id": "5226661", "revid": "767487", "url": "https://it.wikipedia.org/wiki?curid=5226661", "title": "Un amico molto speciale", "text": "Un amico molto speciale (\"Le p\u00e8re No\u00ebl\") \u00e8 un film del 2014 diretto da Alexandre Coffre.\nTrama.\nAntoine \u00e8 un bambino di sei anni, orfano del padre, che vive con la madre a Parigi. \u00c8 la sera della vigilia di Natale. Tra gli altri doni, chiede a Babbo Natale di volare con lui e la sua slitta per poter rivedere il padre. La notte vede scendere sul suo balcone Babbo Natale, che \u00e8 per\u00f2 un ladro camuffato. Lo seguir\u00e0 nella notte, divenendo cos\u00ec il suo aiutante. Il finto Babbo Natale lo utilizzer\u00e0 per cercare oro per far \"ripartire\" la sua slitta, in realt\u00e0 per rubare preziosi che gli servono per pagare un debito con alcuni malfattori da cui \u00e8 minacciato.\nNella notte, trascorsa sui tetti di Parigi, tra il bambino e il finto Babbo Natale nasce un'amicizia profonda piena di momenti teneri, tristi e di gioia. Entrambi imparano l'uno dall'altro. Il bambino capir\u00e0 come non gli sar\u00e0 pi\u00f9 possibile rivedere il padre morto e come sia per lui importante la fortuna di avere ancora la madre. L'uomo, dopo una notte speciale, grazie all'amicizia nata, ritrova la strada dell'onest\u00e0. Antoine torner\u00e0 a casa dalla madre e un giorno al supermercato, giocando con la madre con delle ricetrasmittenti, risente la voce del suo amico speciale, ora divenuto commesso del supermercato e cos\u00ec i due si ritrovano, felici."}
{"id": "5226668", "revid": "1543377", "url": "https://it.wikipedia.org/wiki?curid=5226668", "title": "Kate Bock", "text": "Carriera.\nNel 2012 appare nel catalogo Primavera/Estate del noto marchio di abbigliamento americano Victoria's Secret.\nAlla sua prima apparizione come modella per Sports Illustrated Swimsuit Issue nel 2013, si aggiudica il titolo di Rookie of the Year (debuttante dell'anno), comparir\u00e0 anche l'anno successivo all'interno della rivista.\nNel 2014 appare all'interno delle riviste GQ e Maxim."}
{"id": "5226675", "revid": "490801", "url": "https://it.wikipedia.org/wiki?curid=5226675", "title": "Samsung Galaxy S5 mini", "text": ""}
{"id": "5226679", "revid": "367445", "url": "https://it.wikipedia.org/wiki?curid=5226679", "title": "Toilette alla turca", "text": "Una toilette alla turca \u00e8 un tipo di latrina costituito da un vaso sanitario appiattito (vaso alla turca) posto al livello del pavimento e privo di coperchio, caratterizzato generalmente da due pedane rialzate e da un foro di scarico centrale. Il vaso pu\u00f2 essere di vari materiali, come maiolica, ghisa o porcellana, e per utilizzarlo ci si accovaccia su di esso. \u00c8 comune soprattutto in Asia e in Europa, negli edifici collettivi o nei luoghi pubblici (per esempio caserme, scuole o stazioni ferroviarie).\nStoria.\nAlcuni studi hanno identificato nella posizione accovacciata, simile a quella che si assumerebbe durante l'esercizio di squat, la postura naturale per l'uomo nell'espletare le funzioni corporee. Il vaso sanitario con sciacquone fu introdotto e perfezionato dagli inventori britannici Alexander Cumming e Joseph Bramah tra la fine del XVIII secolo e l'inizio del XIX secolo; fino a quel momento le persone comuni erano solite assumere la posizione accovacciata per le attivit\u00e0 di minzione e defecazione, mentre i vasi che prevedevano la posizione seduta erano a disposizione solamente della nobilt\u00e0 o utilizzate in situazioni particolari, come nel caso delle persone disabili. Nell'Antica Roma, per esempio, le persone utilizzavano le latrine accovacciandovisi sopra, mentre la toga garantiva un minimo di privacy. A partire dall'Ottocento, i vasi sanitari simili a quelli utilizzati oggi furono messi a disposizione di tutti, in modo da garantire lo stesso livello di dignit\u00e0 anche alle persone meno abbienti. Dalla Gran Bretagna essi di diffusero anche nel resto dell'Europa occidentale, cos\u00ec come in Australia e in Nord America, e nel giro di pochi decenni la maggior parte del mondo industrializzato adott\u00f2 il vaso sanitario con sciaquone.\nCaratteristiche.\nA differenza dei vasi sanitari con sciacquone, i vasi alla turca non sono muniti di un proprio sifone ma, essendo generalmente installati in serie di pi\u00f9 elementi, essi sono collegati a un collettore di scarico al quale viene assegnato un unico sifone. Il vaso pu\u00f2 essere di vari materiali, quali per esempio maiolica, ghisa o porcellana, mentre la parte a contatto con le scarpe \u00e8 in materiale antigraffio. Affinch\u00e9 non si verifichino infiltrazioni, tra il sanitario e il pavimento viene generalmente inserito del materiale di tenuta, ad esempio una lastra di piombo. I vasi alla turca moderni hanno solitamente una forma rettangolare, di una grandezza compresa tra i 500 x 600 mm e i 650 x 700 mm.\nUtilizzo.\nSi pu\u00f2 considerare la turca una variante dell'orinatoio, che \u00e8 pi\u00f9 comodo per gli uomini che debbano urinare in piedi, ma entrambi possono essere usati a questo scopo. Non c'\u00e8 nessuna differenza tra la defecazione e l'urinazione accovacciata. L'utente si posiziona in piedi davanti alla turca e abbassa i pantaloni (alza, in caso di una gonna) e le mutande fino alle ginocchia. Poi si accoscia sul buco, il pi\u00f9 vicino possibile alla parte anteriore, dato che gli escrementi tendono a cadere sul bordo posteriore del ricettacolo se ci si accuccia troppo indietro. Poich\u00e9 mantenere la posizione accovacciata pu\u00f2 risultare difficile, molti utenti tendono ad aggrapparsi alle tubature davanti a loro per mantenere l'equilibrio. Per evitare ogni potenziale incidente imbarazzante mentre si defeca, molti utenti decidono di spogliarsi completamente la parte inferiore del corpo e appendere gli abiti su un gancio prima di assumere la posizione.\nPossibili benefici nell'utilizzo.\nAll'uso abituale della toilette alla turca sono attribuiti alcuni benefici per la salute: studi affermano infatti che la posizione accovacciata aiuti i muscoli della zona pelvica femminile, riducendo le probabilit\u00e0 di incontinenza. Sembra anche che questa posizione rafforzi le anche e migliori la respirazione e la concentrazione, e che renda possibile il regolare traffico fecale, abbassando il rischio di contrarre il cancro al colon. Prendere e mantenere questa posizione in modo regolare pu\u00f2 anche aiutare a mantenere le articolazioni del ginocchio flessibili. Alcuni studi infine individuano nell'assumere tale posizione un trattamento efficace e non invasivo per le emorroidi."}
{"id": "5226680", "revid": "785616", "url": "https://it.wikipedia.org/wiki?curid=5226680", "title": "Turca (igiene)", "text": ""}
{"id": "5226681", "revid": "785616", "url": "https://it.wikipedia.org/wiki?curid=5226681", "title": "Vaso alla turca", "text": ""}
{"id": "5226684", "revid": "6923", "url": "https://it.wikipedia.org/wiki?curid=5226684", "title": "The Warehouse Studio", "text": "The Warehouse Studio \u00e8 uno studio di registrazione che si trova a Vancouver, Columbia Britannica, Canada di propriet\u00e0 del cantante rock canadese Bryan Adams.\nLa costruzione.\nThe Warehouse Studio \u00e8 ospitato nel pi\u00f9 antico edificio in mattoni di Vancouver, che si trova nell'attuale Gastown. Originariamente costruito dai Fratelli Oppenheimer nel giugno 1886-luglio 1887 come primo mercato alimentare all'ingrosso di Vancouver, \u00e8 servito anche come edificio per il primo Municipio di Vancouver. Per la maggior parte della sua storia nell'edificio erano presenti una fabbrica di vetro e un magazzino di stoccaggio per Pilkington Glass Company.\nIl primo Warehouse Studio, aperto nel 1986, si trovava nel seminterrato della casa di Bryan Adams ad ovest di Vancouver. Mentre era in tour, Adams consentiva ad altre band di registrare l\u00ec, ma non aveva intenzione di maggiori dimensioni per creare uno studio nel cuore di Vancouver. Nel 1989, ha comprato l'edificio; nonostante le pesanti tasse per la citt\u00e0 e il costo per aggiornare sismicamente la struttura, Adams restaur\u00f2 la struttura. L'edificio \u00e8 stato tranciato in due, una met\u00e0 della struttura \u00e8 stata sventrata per ricavare un cortile all'aperto con un parcheggio e un piccolo \"putting green\". L'altra met\u00e0 della struttura \u00e8 lo studio di tre piani, Adams ha fatto in modo che la struttura manteneva molto del suo carattere e il fascino antico.\nNel 1998, The Warehouse Studio ha ricevuto dalla citt\u00e0 di Vancouver l'Heritage Award per il miglior restauro di un edificio storico.\nGli studi.\nLe considerazioni acustiche e tecniche del The Warehouse Studio mentre era in costruzione, fino al 2003, sono state gestite da Ron \"Obvious\" Vermeulen. Lui e Adams hanno progettato lo studio. John Vrtacic ha sostituito Vermeulen ed ha assunto come direttore tecnico della progettazione dello studio fino alla sua morte il 19 agosto 2009.\nStudio 1 - SSL 4072 G +.\nInaugurato il 18 ottobre 1999, \u00e8 il terzo studio ad essere entrato in funzione. Ricavato al primo piano, \u00e8 il pi\u00f9 popolare studio di miscelazione. Ha una grande cabina di isolamento attaccata, un piccolo salotto e cucina.\nLa sala di controllo ha un State Logic SL 4000 console 72-channel Solid G Series Master Studio del sistema, con \"Total Recall\" e \"Black E Series EQ\" installato.\nStudio 2 - Neve A6630.\nAperto il 9 febbraio 1998 \u00e8 il secondo studio ad essere entrato in funzione. Situato al secondo piano, \u00e8 la sala di monitoraggio principale. Le dimensioni della \"Live Room\" sono 32 metri per 58 metri, con un soffitto di 24 metri, con tre cabine di isolamento. C'\u00e8 anche una zona \"lounge\", un lungo tavolo per mangiare, servizi completi di cucina, e un piccolo patio per il fumo.\nNeve A6630 console.\nLa Neve A6630 installata nello Studio 2 \u00e8 una delle tre leggendarie console personalizzate costruite per Sir George Martin. Costruito nel 1977, \u00e8 stato installato negli AIR Studios di Londra a Oxford Street. E poi \u00e8 stata trasferita presso gli Atlantic Studios di New York, fino a quando Adams la acquist\u00f2 nel 1991. Ron \"Obvious\" Vermeulen ha ricostruito e \"modded console\", ed \u00e8 stata installata nello Studio 2.\nSi tratta di una console divisa, con 58 canali, 24 bus, e un pannello di controllo a nastro 32 canali (58x24x32). I preamplificatori microfonici sono a funzione remota, ovvero la pressione attuale (34.427 moduli) sono alloggiati in carri rotolando sul pavimento della sala dal vivo. Il potenziometro del microfono sulla console invia una tensione di controllo per la pre. I principali 52 canali hanno 31.106 moduli EQ.\nAlcune modifiche che sono state fatte per la console includono:\nStudio 3 - SSL 9080 J.\n\u00c8 il primo studio ad essere entrato in funzione il 9 luglio 1997. Si tratta di uno studio di 5.1 miscelazione (spazio vivo \u00e8 collegato), situato al terzo piano. Dispone di un ampio salone con servizi completi di cucina, e un piccolo patio per il fumo e il barbecue.\nStudio 4.\nAl primo piano si trova la \"Edit Suite\", una camera con \"Pro Tools\" e una console a \"8-Bus Mackie Digital\" per il monitoraggio, e un piccolo stand iso per ciascuna registrazione necessaria.\nUnit\u00e0 mobile.\nThe Warehouse Studio ha anche una unit\u00e0 mobile che ha usato Bryan Adams per registrare l'album 18 til I Die in Giamaica e in Provenza."}
{"id": "5226685", "revid": "1833487", "url": "https://it.wikipedia.org/wiki?curid=5226685", "title": "Jeanne Carola Francesconi", "text": "Biografia.\nJeanne Francesconi, moglie del Cav. Ing. Vincenzo Car\u00f2la, nacque il 12 luglio del 1903 in Via Santa Teresella degli Spagnoli da Armando, discendente dal noto ingegnere Pasquale Francesconi, e da Silvana Flora Barboglio, figlia di un illustre garibaldino bresciano.\nLa sua biografia \u00e8 ricostruita nel libro \"Strade personaggi e storie di Napoli\" di Andrea Jelardi, il quale ricorda che: compiuti gli studi presso l\u2019antico e prestigioso Istituto Universitario Suor Orsola Benincasa, Jeanne Francesconi fu allieva delle maggiori istitutrici dell\u2019epoca da Erminia Capocelli ad Antonietta Pagliara e Cecilia Dentice, durante il primo conflitto mondiale, giovanissima, si dedic\u00f2 poi all\u2019attivit\u00e0 di crocerossina e nel 1926 spos\u00f2 il costruttore napoletano Vincenzo Car\u00f2la, distinguendosi anche come una delle prime donne di Napoli a conseguire la patente di guida.\nOnnipresente a ricevimenti e feste mondane, am\u00f2 a tal punto i piatti tipici della cucina partenopea che alla met\u00e0 degli anni Sessanta cominci\u00f2 seriamente a pensare all\u2019idea di pubblicare un libro di ricette, ideato con suo marito e con l\u2019avvocato Giuseppe Russo, all\u2019epoca direttore generale dell\u2019Unione Industriali, e con Salvatore Gaetani duca di Castelmola, ma l\u2019improvvisa morte di quest\u2019ultimo nel 1964 blocc\u00f2 il progetto che venne poi portato avanti soltanto da lei.\nAttraverso interviste a celebri cuochi, letture di testi antichi, ed una paziente raccolta di tradizioni culinarie partenopee, nacque cos\u00ec il volume \"La cucina napoletana\", pubblicato in tre edizioni nel 1965, e con un successo tale che addirittura alcuni marinai americani ne acquistano intere casse per portarlo negli Stati Uniti.\nA questo seguirono poco dopo \"Dietetica e cucina\", scritto nel 1978 con Giovanni Jacono ed un volume di ricette inventate dai suoi familiari, al quale collaborarono nipoti, amici e parenti.\nSulla base di scritti di antichi gastronomi partenopei, come Vincenzo Corrado, Giambattista Del Tufo, Giambattista Crisci ed Ippolito Cavalcanti, Jeanne Car\u00f2la Francesconi continu\u00f2 a scrivere e a documentarsi, pubblicando ancora \"Napoli in cucina\", nel 1982, e \"La vera cucina di Napoli\", per la Newton &amp; Compton editori, offrendo ai suoi lettori un repertorio storico-gastronomico completo della cucina napoletana, sia umile che ricca.\nRaggiunta una grande popolarit\u00e0 in Italia e all\u2019estero, venne intervistata dai maggiori rotocalchi nazionali ed internazionali, tra cui \u00abFigaro\u00bb e \u00abVogue Uomo\u00bb, tenne per qualche anno una rubrica gastronomica sul \u00abMattino Illustrato\u00bb, fece parte dell\u2019Accademia Italiana della Cucina come Delegata Onoraria per Napoli e fu da quest\u2019ultima insignita del Premio Vergani.\nGelosa custode dei cimeli della sua famiglia e protagonista indiscussa della Napoli del Novecento, Jeanne Car\u00f2la pubblic\u00f2 nel 1993 il libro biografico \"Jeanne racconta\", edito da Colonnese, in cui, in occasione del novantesimo compleanno, ripercorse le tappe pi\u00f9 significative della sua lunga vita.\nMorte.\nMor\u00ec a Napoli ultranovantenne, nel , ma il ricordo di questa scrittrice e autrice di ricette della cucina napoletana e delle cene leggendarie per l'alta societ\u00e0 partenopea.\u00e8 ancora oggi costantemente vivo, sulle tavole imbandite della sua citt\u00e0.\nRiconoscimenti e opere.\nVeniva considerata \"la decana della cucina napoletana\". \nLa sua opera pi\u00f9 importante resta La Cucina napoletana (1965), continua ad essere pubblicato integralmente in elegante veste editoriale dalla Grimaldi &amp; C. Editori- Napoli, ancora questo manuale oggi \u00e8 definito la \"bibbia\" della cucina napoletana, \"il libro pi\u00f9 completo\" della cucina napoletana e il ricettario pi\u00f9 importante dopo quello del Cavalcanti. Viene citata in libri di cucina in lingua inglese, quali \"Precious Cargo: How Foods From the Americas Changed The World\" di Dave DeWitt e \"The Food Of Italy\" di Claudia Roden."}
{"id": "5226694", "revid": "228587", "url": "https://it.wikipedia.org/wiki?curid=5226694", "title": "Dissent", "text": ""}
{"id": "5226698", "revid": "112205058", "url": "https://it.wikipedia.org/wiki?curid=5226698", "title": "Dissent (rivista USA)", "text": "Dissent: a quarterly of socialist opinion \u00e8 una rivista trimestrale statunitense di politica e cultura, di indirizzo liberal progressista, fondata nel 1954 e pubblicata dalla University of Pennsylvania Press.\nStoria.\nLa rivista nacque nel 1954 da un gruppo di intellettuali che intendevano reagire al maccartismo e al comunismo e \u201cdissentire\u201d, per l'appunto, \u00ab\"from the bleak atmosphere of conformism that pervades the political and intellectual life of the United States\"\u00bb (dalla desolante atmosfera conformista che pervade negli Stati Uniti la vita sia intellettuale che politica). Nel corso degli anni la rivista \u00e8 diventata anche una delle sedi pi\u00f9 prestigiose d'America per la critica sociale e culturale, grazie alla pubblicazione di scritti di filosofi come Michael Walzer (che \u00e8 stato redattore della rivista per quattro decenni), Cornel West e Iris Marion Young, come pure di romanzieri e poeti come Gunther Grass e Czes\u0142aw Mi\u0142osz.\nNegli anni sessanta e settanta \"Dissent\" ha manifestato scetticismo verso il terzomondismo e la New Left e sostegno ai movimenti egualitaristi soprattutto in questioni relative ai diritti sociali e civili. Sebbene la linea politica prevalente di \"Dissent\" sia identificabile ancora con il socialismo democratico dei suoi fondatori, i suoi redattori e collaboratori appartengono a un ampio spettro di posizioni di sinistra: dal Marxismo umanista di Marshall Berman e Leszek Ko\u0142akowski, alle concezioni socialdemocratiche di Richard Rorty e Michael Walzer, al Femminismo radicale di Ellen Willis e Seyla Benhabib. Pi\u00f9 di recente, alcuni dei suoi redattori pi\u00f9 giovani si sono identificati con il marxismo eterodosso e la democrazia radicale di Occupy Wall Street.\nIn collaborazione con il \"Brooklyn Institute for Social Research\", \"Dissent\" ha promosso il progetto \"Archive project\" consistente nella digitalizzazione di numerose riviste letterarie e politiche del passato di breve durata, fra le quali \"Marxist Perspectives\" e \"Democracy\", e il loro accesso online."}
{"id": "5226712", "revid": "110157", "url": "https://it.wikipedia.org/wiki?curid=5226712", "title": "Minna atsumare! Falcom gakuen", "text": " \u00e8 un manga \"yonkoma\" scritto e disegnato da Daisuke Arakubo, serializzato sul \"Falcom Magazine\" della Field Y dal 2010. La serie \u00e8 stata creata per festeggiare il 30\u00ba anniversario dell'azienda sviluppatrice di videogiochi Nihon Falcom, ragion per cui essa presenta diversi personaggi dei suoi titoli. Un adattamento anime \u00e8 stato trasmesso in Giappone tra il 5 gennaio e il 30 marzo 2014. Una seconda stagione, dal titolo \"Minna atsumare! Falcom gakuen SC\", \u00e8 andata in onda dal 4 gennaio al 29 marzo 2015.\nTrama.\nDiversi personaggi dei giochi della casa videoludica Nihon Falcom si ritrovano catapultati in un mondo fantasy dall'ambientazione scolastica. La loro non facile interazione genera, di volta in volta, siparietti comici al limite tra paradosso e demenzialit\u00e0.\nMedia.\nManga.\nLa serie di Daisuke Arakubo \u00e8 serializzata sul \"Falcom Magazine\" della Field Y. Il primo volume \"tank\u014dbon\" \u00e8 stato pubblicato il 25 luglio 2012 ed entro il 10 ottobre 2015 ne sono stati messi in vendita quattro in tutto.\nAnime.\nUna serie televisiva anime, coprodotta da chara-ani e Dax Production per la regia di Pippuya, \u00e8 andata in onda in Giappone dal 5 gennaio al 30 marzo 2014. La sigla di apertura \u00e8 \"Go fight\" del Falcom Sound Team jdk. Una seconda stagione, intitolata , \u00e8 stata trasmessa un anno pi\u00f9 tardi dal 4 gennaio al 29 marzo 2015."}
{"id": "5226718", "revid": "1416514", "url": "https://it.wikipedia.org/wiki?curid=5226718", "title": "Sh\u014dnen maid K\u016bro-kun", "text": " \u00e8 un manga hentai di genere shotacon con elementi sadomaso e yaoi di Masaki Hiraga, pubblicato nel 2005 da Shobunkan. Nel 2010 \u00e8 stato trasposto in anime.\nTrama.\nA causa dei debiti del padre, il giovane Kuro ha dovuto accettare di diventare una maid, praticando il crossdressing ed arrivando persino a vendere il suo corpo, se richiesto. Suo cliente fisso \u00e8 Mies, che sebbene infatuato del ragazzo-cameriera non gli risparmia giochi sadomaso al limite della violenza."}
{"id": "5226726", "revid": "729019", "url": "https://it.wikipedia.org/wiki?curid=5226726", "title": "Battaglia della baia di Quiberon", "text": "La battaglia della baia di Quiberon del 1759 (\"bataille des Cardinaux\" per i francesi) fu una battaglia navale svoltasi presso la baia di Quiberon, vicino a Saint-Nazaire, di fronte al Golfo di Morbihan, il 20 novembre 1759 durante la guerra dei sette anni e vide lo scontro fra la flotta francese, al comando dell'ammiraglio Hubert de Brienne, conte di Conflans e quella britannica, comandata dall'ammiraglio Edward Hawke. La battaglia termin\u00f2 con una netta vittoria della squadra navale britannica.\nAntefatto.\nDurante il 1759 gli inglesi mantennero un rigido blocco navale sulle coste francesi presso Brest. In quell'anno la Francia aveva progettato d'invadere Inghilterra e Scozia ed avevano accumulato navi da trasporto e truppe lungo l'estuario della Loira. La sconfitta della flotta francese del Mediterraneo presso Lagos, nell'agosto di quello stesso anno, aveva reso irrealizzabile il piano d'invasione, ma il Ministro degli Affari esteri francese Choiseul, era ancora convinto di poter invadere la Scozia e alla flotta francese fu ordinato di forzare il blocco britannico e raccogliere le navi da trasporto nel golfo di Morbihan.\nDurante la prima settimana di novembre si lev\u00f2 una burrasca da ovest e, dopo tre giorni, le navi del blocco di Hawke dovettero ritirarsi a Torbay, sulla costa meridionale dell'Inghilterra. Al controllo dei trasporti francesi venne lasciato uno squadrone di cinque vascelli da 50 cannoni e nove fregate, al comando di Robert Duff.\nNel frattempo un piccolo squadrone francese proveniente dalle Indie Occidentali raggiunse Conflans e, allorch\u00e9 il giorno 14 si lev\u00f2 un vento da est, questi sgusci\u00f2 via da Brest. Fu per\u00f2 avvistato dall'\"HMS Actaeon\", che era rimasta a sorvegliare al largo di Brest nonostante la burrasca. Tuttavia questa non riusc\u00ec ad incontrarsi con la flotta di Hawke, che stava tornando da Torbay. La flotta di Conflans venne anche avvistata dalle \"HMS Juno\" e \"HMS Swallow\", che tentarono di informare Duff, ma che furono apparentemente tagliate fuori dai francesi; anche la nave appoggio \"Love and Unity\", che rientrava da Quiberon, avvist\u00f2 i francesi alle 2 pomeridiane del giorno 15, a 70\u00a0miglia ad ovest di Belle \u00cele. Essa incontr\u00f2 Hawke il giorno successive e questi fece rotta verso Quiberon in una burrasca di Sud-sud-est. Intanto, la notte prima, la \"HMS Vengeance\" era arrivata nella baia di Quiberon per avvertire Duff, che si era quindi mosso con il suo squadrone, mentre infuriava una burrasca da oves-nord-ovest.\nLa battaglia.\nAvendo combattuto contro vento sfavorevole, Conflans si era allontanato nella notte del giorno 19 per arrivare a Quiberon all'alba. A 20\u00a0miglia al largo di Belle \u00cele egli avvist\u00f2 sette navi dello squadrone di Duff. Resosi conto che non si trattava della flotta principale inglese, egli si mise in caccia. Duff disperse le sue navi verso nord e sud, inseguito dall'avanguardia e dal centro dello schieramento francese, mentre la retroguardia di quest'ultimo si trattenne controvento per sorvegliare delle strane vele che comparvero ad ovest. Le navi francesi interruppero la caccia ma erano ancora sparpagliate, allorch\u00e9 avvistarono la flotta di Hawke. La \"HMS Magnanime\" avvist\u00f2 i francesi alle 8 e 30 e Hawke diede il segnale di raccolta.\nConflans si trov\u00f2 di fronte ad una scelta: combattere in alto mare in una posizione sfavorevole con un forte vento da ovest-nord-ovest o raggiungere una posizione difensiva nella baia di Quiberon e sfidare Hawke a seguirlo nel labirinto di secche e scogliere. Verso le 9 Hawke diede il segnale di inizio dell'inseguimento, insieme ad un nuovo segnale per le prime 7 navi di formare una linea di fronte e, nonostante il cattivo tempo e le acque pericolose, viaggiare a vele spiegate. Alle 2.30 Conflans aveva aggirato Les Cardinaux, il gruppo roccioso all'estremit\u00e0 della penisola di Quiberon, che diedero il nome francese alla battaglia. I primi colpi furono uditi proprio in quel momento, anche se Sir John Bentley sulla \"Warspite\" sostenne che i suoi avevano iniziato il fuoco senza il suo ordine. Comunque gli inglesi stavano per sopraffare la retroguardia francese, anche la loro avanguardia e retroguardia si stavano mettendo al sicuro nella baia.\nProprio poco prima della 4 pomeridiane la francese \"Formidable\", colpita, si arrese all'inglese \"Resolution\", proprio mentre lo stesso Hawke stava doppiando Les Cardinaux. Intanto la \"Th\u00e9s\u00e9e\" aveva perduto il duello con la \"HMS Torbay\" ed era affondata, la \"Superbe\" catturata e la \"H\u00e9ros\", gravemente danneggiata, si sarebbe arenata sulle secche nella notte.\nIntanto il vento era cambiato verso nord-ovest, creando ancor pi\u00f9 confusione nella linea ancora formata a met\u00e0 di Conflans, e si intralciarono a vicenda proprio di fronte alle navi di Hawke. Conflans tent\u00f2 inutilmente di risolvere il pasticcio ed infine si decise di dirigersi nuovamente al largo. La sua nave ammiraglia, la \"Soleil Royal\", si diresse verso l'ingresso della baia proprio mentre vi entrava Hawke con la sua \"HMS Royal George\". Hawke vide l'opportunit\u00e0 di catturare l'ammiraglia nemica, ma la francese \"Intr\u00e9pide\" si interpose e inizi\u00f2 il fuoco. Intanto la \"Soleil Royal\" non riusc\u00ec a porsi sottovento e dovette gettare l'ancora al largo di Croisic, lontano dal resto della flotta francese. Al momento erano gi\u00e0 le 5 pomeridiane ed era scesa l'oscurit\u00e0, cos\u00ec Hawke ordin\u00f2 di gettare le ancore.\nDurante la notte otto navi francesi tentarono ci\u00f2 che non era riuscito alla \"Soleil Royal\", navigando attraverso le secche per raggiungere il mare aperto e fuggire a Rochefort. Sette navi e le fregate si rifugiarono nell'estuario della Vilaine, ma Hawke non os\u00f2 attaccarle con il cattivo tempo. I francesi avevano gettato a mare cannoni ed affusti per alleggerirsi e sfruttarono l'alta marea per fuggire oltre il cordone litorale, allo sfocio del fiume Vilaine. \nUna di queste navi fece naufragio e ne rimasero sei, intrappolate dal blocco inglese per tutto il 1760, riuscendo a violarlo ed a raggiungere Brest tra il 1761 ed il 1762.\nLa nave francese \"Juste\", gravemente danneggiata, fu perduta allorch\u00e9 tent\u00f2 di risalire la Loira e 150 dei suoi marinai sopravvisse, e la \"HMS Resolution\" si aren\u00f2 sulle secche durante la notte.\nLa \"Soleil Royal\" tent\u00f2 la fuga per porsi sotto la protezione delle batterie di Croisic, ma la \"HMS Essex\" l'insegu\u00ec, con il risultato che entrambe naufragarono nelle secche oltre alla \"Heros\". Il giorno 22 la burrasca si plac\u00f2 e tre delle navi dello squadrone di Duff furono inviate a distruggere le navi arenate. . Conflans diede fuoco alla \"Soleil Royal\" mentre gli inglesi facevano altrettanto con la \"Heros\", come si vede nel dipinto di Richard Wright. Hawke tent\u00f2 di attaccare le navi riparatesi nell'estuario della Vilaine con dei brulotti, ma il tentativo fall\u00ec.\nConseguenze.\nLa potenza della flotta francese fu fortemente compromessa e non si riprese prima della fine della guerra; nelle parole di Alfred Thayer Mahan (\"L'influenza del potere navale nella storia\"), la battaglia del 20 novembre 1759 \u00ab\u2026fu la Trafalgar di quella guerra [\u2026] la flotta inglese era ora in grado dii agire contro le colonie della Francia e pi\u00f9 tardi di quelle della Spagna, su scala molto maggiore che mai prima.\u00bb Per esempio la Francia non poteva approfittare della sua vittoria di Sainte-Foy del 1760, nella terra che \u00e8 oggi il Canada, poich\u00e9 l\u00e0 necessitava di rifornimenti e rinforzi dalla Francia, e cos\u00ec la battaglia della baia di Quiberon pu\u00f2 essere vista come l'evento che determin\u00f2 il destino della Nuova Francia e quindi del Canada.\nLa Francia speriment\u00f2 in seguito una stretta creditizia, poich\u00e9 i finanzieri riconobbero che la Gran Bretagna poteva ora colpire a suo piacimento i commerci francesi e il governo francese dovette dichiarare l'insolvenza sul suo debito."}
{"id": "5226728", "revid": "106456", "url": "https://it.wikipedia.org/wiki?curid=5226728", "title": "Battaglia di Quiberon Bay", "text": ""}
{"id": "5226731", "revid": "110157", "url": "https://it.wikipedia.org/wiki?curid=5226731", "title": "Koe de oshigoto!", "text": ", conosciuto anche con l'abbreviazione , \u00e8 un manga \"ecchi\" di Azure Konno, ambientato nel mondo dei videogiochi eroge. La serie \u00e8 stata adattata in una serie di due OAV dallo Studio Gokumi nel 2010 e nel 2011.\nTrama.\nAl suo sedicesimo anni di et\u00e0, Kanna si trova nella scomoda posizione di dover accettare l'offerta di lavoro che le fa la sorella Yayoi: iniziare a doppiare i videogiochi eroge ed hentai che la sua casa produce. Imbarazzatissima per il linguaggio sboccato delle sceneggiature e per le situazioni che rappresentano, Kanna viene dunque istruita \u2013 per volere della sorella da Fumika, la doppiatrice professionista che lavora da tempo per la compagnia.\nLa giovane liceale tuttavia non ha alcuna esperienza in campo di hentai e perci\u00f2 deve prima provare dei titoli per imparare i meccanismi di gioco e le prestazioni vocali che ci si aspetta da lei; reputatasi pronta per un primo tentativo di registrazione, a Kanna rimonta la vergogna quando scopre che lo sceneggiatore \u00e8 un vecchio amico d'infanzia di Yayoi, verso il quale ha una cotta che dura da anni, e che il figlio del proprietario dello studio con cui progettano una fusione, altri non \u00e8 che Motoki Kaizu, suo compagno di classe.\nMedia.\nManga.\nIl manga \u00e8 stato scritto e illustrato da Azure Konno e pubblicato da Wani Books. \u00c8 stato serializzato sulla rivista \"Comic Gum\" a partire dal numero di luglio del 2008, pubblicato il 26 maggio 2008 e terminato nel numero di giugno 2013 il 26 aprile 2013. Sono stati pubblicati 10 volumi.\nAnime.\nUn adattamento OAV, intitolato , \u00e8 stato prodotto dallo Studio Gokumi e diretto da Naoto Hosoda, con testi scritti da Masashi Suzuki e con character design di Satoru Kiyomaru. I due episodi sono stati pubblicati in Blu-ray e DVD rispettivamente tra il 17 novembre 2010 e l'11 maggio 2011."}
{"id": "5226732", "revid": "287204", "url": "https://it.wikipedia.org/wiki?curid=5226732", "title": "Battaglia di Capo Finisterre", "text": ""}
{"id": "5226735", "revid": "1089862", "url": "https://it.wikipedia.org/wiki?curid=5226735", "title": "Velso Mucci", "text": "Biografia.\nVisse in diverse parti d'Italia a seguito degli spostamenti del padre, militare e maestro di musica, fino a stabilirsi definitivamente nel 1924 a Torino, dove frequent\u00f2 il Liceo classico Cavour, conoscendovi, tra gli altri, Giancarlo Pajetta. All'inizio degli anni '30 entr\u00f2 come critico musicale nella redazione de \"Il Selvaggio\", dove conobbe, oltre al direttore Mino Maccari, personaggi come l'architetto Carlo Mollino e artisti come Carlo Carr\u00e0, Filippo De Pisis, Giorgio Morandi e Luigi Spazzapan, che ospit\u00f2 poi nella libreria antiquaria aperta sulla Rive Gauche a Parigi, dove si era trasferito nel 1934. Il suo profilo letterario, legato nelle prime esperienze degli anni '20 soprattutto alla personalit\u00e0 di Vincenzo Cardarelli, di cui pi\u00f9 tardi curer\u00e0 le edizioni delle \"Lettere non spedite\" (Roma, Astrolabio, 1946) e dei \"Prologhi viaggi favole\" (Milano, Mondadori, 1946), si arricch\u00ec a Parigi grazie alla frequentazione di intellettuali come Paul \u00c9luard, Tristan Tzara, Nazim Hikmet, di cui tradusse pi\u00f9 tardi le \"Poesie\" (Roma, Editori riuniti, 1960). Dopo la guerra si trasfer\u00ec a Roma, dove fond\u00f2 e diresse \"Il costume politico e letterario\", bimestrale dove pubblicarono, tra gli altri, Leonardo Sinisgalli, Umberto Saba, Giorgio Bassani, Mario Tobino, Giuseppe Raimondi, Giuseppe Ungaretti. Nel 1947, dopo essersi iscritto al Partito comunista italiano, entr\u00f2 in contatto con scrittori quali Niccol\u00f2 Gallo, Mario Socrate, Giuseppe Dess\u00ec, e venne chiamato nel 1958 a far parte del comitato direttivo del Contemporaneo."}
{"id": "5226736", "revid": "110157", "url": "https://it.wikipedia.org/wiki?curid=5226736", "title": "Filippo Galante", "text": "Biografia.\nNacque a Sora da Galante Domenico e Emilia Sangiovanni. Aveva altri quattro fratelli: Antonio, Delfo, Paolo e Giuseppe Albino. Studi\u00f2 nell'Istituto delle Belle Arti di Roma fino al 1894, dove fu allievo di Francesco Jacovacci. Alla morte dei genitori, emigr\u00f2 a Buenos Aires alla fine del secolo XIX, dedicandosi alla vita artistica e alla docenza. Partecip\u00f2 all\u2019\"Exposici\u00f3n preliminar de pintura y escultura de artistas italianos\" inaugurata il 15 settembre 1901 a Buenos Aires., poi ad altre mostre di pittura, ottenendo premi e menzioni. Posarono per lui i presidenti dell'Argentina Julio Argentino Roca e Carlos Pellegrini. Ottenne la cattedra di disegno nel \"Colegio Nacional del Norte\" e nel \"Colegio Nacional de Buenos Aires\" e di discipline plastiche nell\"'Instituto Nacional de Sordomudos\". Naturalizzato argentino nel 1916, con il nome di Felipe Galante. Realizz\u00f2 paesaggi di Mendoza, C\u00f3rdoba e San Luis. Lavor\u00f2 come medaglista e si present\u00f2 con un ricco medagliere di sue opere all'Esposizione Internazionale di Milano del 1906. Da un primo matrimonio nacque Guillermo, dal secondo matrimonio con Rosa Bernacchi nacquero Rosa Elisa, Lidia \u00c9lida e Lina. Amico fraterno di Enrico Caruso, che gli tenne a battesimo Rosa Elisa il 5 agosto 1915 e Lidia \u00c9lida l'11 agosto 1917 nella Parrocchia di Nostra Signora del Carmen. Filippo Galante diede anche lezioni di pittura a Caruso. L'attrice argentina Lidia Catalano , figlia di Rosa Elisa ricorda che la mamma le raccontava che sua madre Rosina (Rosa Bernacchi) diceva di essere solita preparare al grande tenore italiano le tagliatelle alla Caruso con crema, capperi e noci. Alla morte di Caruso, Filippo Galante fece coniare diverse medaglie d'oro per suo ricordo."}
{"id": "5226747", "revid": "767487", "url": "https://it.wikipedia.org/wiki?curid=5226747", "title": "Tre Parche (Salviati)", "text": "Le Tre Parche sono un dipinto a olio su tavola (83x61,8\u00a0cm) di Francesco Salviati, databile al 1550 circa e conservato nella Galleria Palatina di Firenze.\nStoria.\nL'opera \u00e8 citata nelle collezioni del Gran Principe Ferdinando dal 1713 come lavoro di Michelangelo: forse \u00e8 lo stesso dipinto ricordato dal Cinelli nella casa del cavaliere Alessio Rimbolti.\nNel 1920 Voss lo attribu\u00ec al Salviati, riferimento ormai storicizzato, sebbene non accettato da tutta la critica. Cheney propose una datazione all'inizio del soggiorno fiorentino (1543), spostata poi da contributi critici pi\u00f9 recenti al 1550 circa.\nNell'inventario di palazzo Pitti del 1782 era esposto nella Sala di Saturno, mentre oggi si trova in quella di Giove.\nDescrizione e stile.\nRara \u00e8 la rappresentazione delle Parche, tanto pi\u00f9 in piedi e in una composizione stretta, che le vede una a fianco dell'altra. Lo sfondo \u00e8 scuro, I loro attributi sono chiaramente specificati: Cloto ha la conocchia, Lachesi il filo che simboleggia la vita dell'uomo, e Atropo \u00e8 in atto di tagliarlo.\nTutte e tre hanno lo stesso volto di vecchia, di gusto stregonesco, ruotato in posizioni diverse: frontale, di profilo e di tre quarti. I panneggi svolazzanti e dai colori cangianti sono tra le ragioni dell'attribuzione al Salviati."}
{"id": "5226753", "revid": "36426", "url": "https://it.wikipedia.org/wiki?curid=5226753", "title": "Oratorio di San Giovanni Decollato", "text": ""}
{"id": "5226765", "revid": "287204", "url": "https://it.wikipedia.org/wiki?curid=5226765", "title": "Take Off Your Colours", "text": "Take Off Your Colours \u00e8 il primo album in studio del gruppo musicale britannico You Me at Six, pubblicato nel 2008."}
{"id": "5226768", "revid": "834", "url": "https://it.wikipedia.org/wiki?curid=5226768", "title": "Hold Me Down", "text": "Hold Me Down \u00e8 il secondo album in studio del gruppo musicale britannico You Me at Six, pubblicato nel 2010."}
{"id": "5226769", "revid": "287204", "url": "https://it.wikipedia.org/wiki?curid=5226769", "title": "Sinners Never Sleep", "text": "Sinners Never Sleep \u00e8 il terzo album in studio del gruppo musicale britannico You Me at Six, pubblicato nel 2011."}
{"id": "5226771", "revid": "110157", "url": "https://it.wikipedia.org/wiki?curid=5226771", "title": "La caduta di Troia (Stesicoro)", "text": "Iliou persis (traducibile come \"La caduta di Troia\" o \"La distruzione di Ilio\") \u00e8 un poema in esametri dattilici di Stesicoro, scritto nel VI secolo a.C. Dell'opera, che narrava della fine della guerra di Troia restano frammenti.\nAltre opere di stesso tema a questa sono \"La caduta di Troia\" di Arctino di Mileto, \"La distruzione di Ilio\" di Lucano, la \"Posthomerica\" di Quinto Smirneo e \"La fine di Troia\" di Darete Frigio."}
{"id": "5226782", "revid": "686936", "url": "https://it.wikipedia.org/wiki?curid=5226782", "title": "Jordan Devey", "text": " Al college gioc\u00f2 a football alla Memphis University.\nCarriera professionistica.\nBaltimore Ravens.\nDopo non essere stato scelto nel Draft 2013, Devey firm\u00f2 coi Baltimore Ravens, venendo svincolato prima dell'inizio della stagione regolare.\nNew England Patriots.\nIl 5 settembre 2013, Devey firm\u00f2 coi New England Patriots, passando tutta la sua prima stagione nella squadra di allenamento. Nel 2014 fu promosso nel roster attivo, debuttando come professionista come titolare nella prima gara della stagione contro i Miami Dolphins.\nSan Francisco 49ers.\nNel 2015, Devey firm\u00f2 coi San Francisco 49ers, dove nella sua unica stagione disput\u00f2 15 partite, di cui 9 come titolare.\nKansas City Chiefs.\nNel 2016, Devey firm\u00f2 con i Kansas City Chiefs.\nOakland Raiders.\nNel 2019 Devey pass\u00f2 agli Oakland Raiders."}
{"id": "5226787", "revid": "110157", "url": "https://it.wikipedia.org/wiki?curid=5226787", "title": "Eesti Karikas 2005-2006", "text": "La Coppa d'Estonia 2005-2006 (in estone \"Eesti Karikas\") \u00e8 stata la 14\u00aa edizione del torneo dopo l'indipendenza dell'Estonia. Il TVMK Tallinn ha vinto il trofeo per la seconda volta nella sua storia.\nFormula.\nIl torneo si dipanava su cinque turni tutte disputate su gare di sola andata; la finale in gara unica in campo neutro unica a Tallinn.\nLe squadre di Meistriliiga 2005 entrarono tutte in scena dal primo turno.\nSedicesimi di finale.\nLe partite furono disputate tra il 31 agosto e il 7 settembre 2005.\nOttavi di finale.\nLe gare furono disputate tra il 9 e il 10 novembre 2005.\nQuarti di finale.\nDurante la pausa estiva il Merkuur cambi\u00f2 nome in Maag; il Warrior Valga acquis\u00ec il titolo del Valga, ottenendo cos\u00ec l'accesso ai quarti di finale.\nLe gare furono disputate il 19 aprile 2006.\nSemifinali.\nLe gare furono disputate il 3 maggio 2006."}
{"id": "5226791", "revid": "2159648", "url": "https://it.wikipedia.org/wiki?curid=5226791", "title": "Kabaneri of the Iron Fortress", "text": " \u00e8 una serie televisiva anime prodotta dalla Aniplex, diretta da Tetsur\u014d Araki presso Wit Studio e trasmessa in Giappone nel contenitore noitaminA di Fuji TV dal 7 aprile al 30 giugno 2016. Un adattamento manga \u00e8 stato serializzato sul \"Comic Garden\" della Mag Garden il 2 maggio 2016 al 5 novembre 2018, mentre due film riassuntivi per il cinema sono usciti rispettivamente il 31 dicembre 2016 e il 7 gennaio 2017. Un film intitolato \"La battaglia di Unato\" \u00e8 stato distribuito nei cinema giapponesi nel maggio 2019. In Italia il film \u00e8 stato distribuito da Netflix, e a differenza della serie \u00e8 stato anche doppiato in italiano.\nTrama.\nDurante la rivoluzione industriale si diffonde un virus capace di trasformare gli uomini in kabane, morti viventi che non possono essere uccisi a meno che non gli venga trafitto il cuore. Sull'isola Hinomoto, per difendersi dalla minaccia le persone hanno costruito stazioni fortificate, luoghi in cui sopravvivono ogni giorno scambiandosi merci tramite locomotive a vapore rinforzate. Ikoma, uno dei fabbri addetti alla manutenzione dei treni, progetta una nuova arma per perforare lo strato di ferro che protegge il cuore dei kabane. L'occasione per provarla sopraggiunge quando l'equipaggio di una delle locomotive in arrivo alla sua stazione viene sopraffatto: mentre i kabane imperversano contro gli abitanti, Ikoma non solo ne uccide uno con la sua arma, ma trova anche un modo per fermare il virus su se stesso, donando cos\u00ec una nuova speranza al genere umano.\nProduzione.\nL'anime, realizzato da Wit Studio e diretto da Tetsur\u014d Araki, \u00e8 andato in onda dal 7 aprile al 30 giugno 2016. La sceneggiatura \u00e8 stata scritta da Ichir\u014d \u014ckouchi, mentre il character design \u00e8 stato sviluppato da Haruhiko Mikimoto. La serie \u00e8 stata trasmessa in streaming da Amazon Studios attraverso il servizio Amazon Video, che da dicembre 2016 l'ha resa disponibile anche coi sottotitoli in italiano.\nColonna sonora.\nLa colonna sonora della serie \u00e8 stata prodotta e composta da Hiroyuki Sawano. Le sigle di apertura e chiusura sono rispettivamente \"Kabaneri of the Iron Fortress\" degli Egoist e \"ninelie\" di Aimer e Chelly.\nL'album della colonna sonora originale della serie \u00e8 stato pubblicato il 18 maggio 2016. Il CD contiene sedici tracce, tra cui sette brani vocali."}
{"id": "5226792", "revid": "177966", "url": "https://it.wikipedia.org/wiki?curid=5226792", "title": "Wynyard", "text": "Il nome Wynyard pu\u00f2 riferirsi a diversi toponimi:"}
{"id": "5226793", "revid": "36426", "url": "https://it.wikipedia.org/wiki?curid=5226793", "title": "Sepoltura di Cristo (Annibale Carracci)", "text": "La Sepoltura di Cristo \u00e8 un dipinto di Annibale Carracci.\nStoria del dipinto.\nTanto il Bellori che il Malvasia, principali biografi seicenteschi di Annibale Carracci, riferiscono concordemente che egli realizz\u00f2 una deposizione per Astorre Sampieri, autorevole ecclesiastico bolognese.\nIl Malvasia tramanda qualche particolare in pi\u00f9: l'autore della \"Felsina Pittrice\", innanzitutto, testimonia che si trattava di un dipinto su rame ed inoltre racconta che il Sampieri lo avrebbe commissionato ad Annibale per farne dono ad un'importante personalit\u00e0 romana (di cui non \u00e8 fatto il nome). Sempre seguendo il Malvasia, Astorre Sampieri avrebbe apprezzato a tal punto il piccolo dipinto da non riuscire a disfarsene, ordinandone pertanto una copia (mai identificata) a Guido Reni, all'epoca allievo dei Carracci, e donando quest'ultima.\nDell'opera si persero le tracce in data imprecisata.\nLa riscoperta del dipinto si deve innanzitutto ad una intuizione. Venne notato, infatti, che esistono molteplici copie e derivazioni della piccola sepoltura di Cristo \u2013 pi\u00f9 di una delle quali dovuta a Sisto Badalocchio \u2013, tutte con evidenza derivate dallo stesso prototipo. Proprio l'elevato numero di copie e varianti indusse a ritenere che il modello iniziale doveva essere opera di un maestro noto ed apprezzato e, anche sulla base delle antiche fonti biografiche carraccesche, si giunse alla conclusione che esso doveva essere individuato proprio nel rame fatto da Annibale per Astorre Sampieri (che in quel momento, tuttavia, rimaneva ancora non individuato).\nUn paio di decenni dopo questa prima acquisizione degli studi, apparve sul mercato antiquario un'ulteriore versione (su rame) di questa composizione. Dapprima essa venne ritenuta un'altra copia della \"Sepoltura\" di Annibale (per alcuni di autore ignoto, per altri un ulteriore tributo del Badalocchio all'opera del suo maestro) e con questa attribuzione fu acquistata, nel 1998, dal Metropolitan Museum of Art di New York.\nLa qualit\u00e0 del rame del Metropolitan, tuttavia, poco dopo il suo ingresso nel museo newyorchese, indusse ad identificarvi l'originale di Annibale, sino ad allora noto solo attraverso le molte copie riconosciute.\nIl dipinto \u00e8 datato intorno al 1595. In quell\u2019anno, infatti, Annibale portava a compimento, con suo cugino Ludovico e suo fratello Agostino, una vasta campagna decorativa per i Sampieri, nell\u2019ambito della quale aveva realizzato anche il \"Cristo e la Samaritana\" ora a Brera.\nDescrizione e stile.\nIl piccolo rame di Annibale si segnala innanzitutto per i notevoli effetti luministici che lo pervadono: il corpo di Cristo, \u00e8 condotto entro una grotta buia, rischiarata solo da una candela, sorretta da uno degli astanti, che diffonde la sua luce rossastra sulle pareti di roccia e sui volti dei personaggi presenti.\nLa spoglia di Ges\u00f9, sulla quale Annibale ha concentrato dei decisi chiaroscuri, emerge relativamente dalla semioscurit\u00e0. Dall'apertura della grotta si vede in lontananza la luce dell'alba che si fa strada tra le tenebre.\nAnche la composizione \u00e8 di grande efficacia. Il corpo in scorcio del Signore \u00e8 trasportato da un gruppo di persone, dalle pose diverse, che lo presentano all\u2019osservatore: la frontalit\u00e0 di Cristo e il punto di osservazione interno alla grotta rendono il riguardante pienamente partecipe all\u2019evento, soluzione compositiva che annuncia la pittura barocca.\nNell\u2019angolo destro, la Maddalena, seduta a terra e a mani giunte, contempla con dolore l\u2019accadimento in corso.\nQuesta figura potrebbe essere stata ripresa dal Reni \u2013 che secondo la testimonianza del Malvasia copi\u00f2 per primo la \"Sepoltura\" di Annibale \u2013 nella madre, in una posizione assai simile, che compare al centro della sua \"Strage degli innocenti\".\nFuori dalla grotta, infine, si vedono le pie donne, alle cui spalle sorge la luce dell\u2019aurora.\n\u00c8 stato ipotizzato che Annibale possa aver utilizzato come modello per il rame del Metropolitan la pala d\u2019altare, di identico soggetto, realizzata da Federico Barocci, circa quindici anni prima, per la chiesa della Croce di Senigallia.\nAltro dipinto con il quale si coglie si coglie un'assonanza, relativa alla posizione del corpo di Ges\u00f9 col busto semieretto, \u00e8 la \"Trinit\u00e0 con Cristo morto\" di Ludovico Carracci."}
{"id": "5226795", "revid": "1543377", "url": "https://it.wikipedia.org/wiki?curid=5226795", "title": "Simmetria speculare", "text": "In teoria delle stringhe, la simmetria speculare, o simmetria a specchio \u00e8 una simmetria che pu\u00f2 sussistere tra due variet\u00e0 di Calabi-Yau geometricamente diverse, ma che possono essere considerate equivalenti in dimensioni extra per quanto riguarda le propriet\u00e0 di una stringa.\nIl concetto \u00e8 utile anche per descrivere alcuni aspetti della teoria quantistica dei campi.\nLa simmetria speculare fu scoperta nell'ambito della fisica. I matematici cominciarono a studiarla intorno al 1990 nell'ambito della geometria algebrica, quando Philip Candelas e altri dimostrarono che pu\u00f2 essere usata per trovare il numero di curve razionali in una variet\u00e0 di Calabi-Yau, risolvendo cos\u00ec un problema di lunga data.\nInizialmente le idee che stavano alla base di questo concetto non erano ben definite matematicamente, ma in seguito ne furono date dimostrazioni rigorose. Sono state proposte due teorie principali:\nImportanti contributi alla teoria della simmetria speculare sono stati dati, tra gli altri, da Brian Greene e Edward Witten."}
{"id": "5226799", "revid": "6923", "url": "https://it.wikipedia.org/wiki?curid=5226799", "title": "Wynyard (Sydney)", "text": "Wynyard \u00e8 una localit\u00e0 urbana situata attorno all'omonima stazione ferroviaria, nel distretto affaristico centrale di Sydney e all'interno dell'area amministrativa della citt\u00e0. \nIl codice di avviamento postale \u00e8 2000. Il Wynyard Park \u00e8 un importante punto di riferimento di questa zona."}
{"id": "5226816", "revid": "1929898", "url": "https://it.wikipedia.org/wiki?curid=5226816", "title": "Wynyard Park", "text": "Wynyard Park \u00e8 un piccolo parco urbano nella localit\u00e0 di Wynyard, Sydney, Australia. Si trova nel distretto affaristico centrale, circondato da York, Carrington, Margaret e Barrack Street. Intorno ad esso sorgono alti edifici in stile architettonico contemporaneo; agli angoli nord-occidentale e nord-orientale si trovano le entrate alla stazione ferroviaria.\nStoria.\nLo spazio dove ora si trova Wynyard Park era originariamente la piazza d'armi della prima caserma militare costruita poco dopo la fondazione di Sydney nel 1788. Originariamente il parco era molto pi\u00f9 grande sull'asse nord-sud, estendendosi da Barrack Street fino alla Chiesa di San Filippo.\nLa piazza \u00e8 stata adibita ufficialmente a parco pubblico nel 1887, mentre nel 1891 \u00e8 stato eretto al suo centro un memoriale in onore di John Dunmore Lang, uno dei primi sostenitori dell'indipendentismo australiano, che aveva vissuto nelle vicinanze. Nel 1925 il parco \u00e8 stato quasi completamente dissotterrato per permettere la costruzione di una ferrovia; analogamente accadde nel 1996, quando venne costruita una nuova entrata per la limitrofa Wynyard Station.\nNel 1998 il parco ha subito, a oggi, gli ultimi interventi di restauro. "}
{"id": "5226821", "revid": "1632387", "url": "https://it.wikipedia.org/wiki?curid=5226821", "title": "In the Minds of Evil", "text": "In the Minds of Evil \u00e8 l'undicesimo album in studio del gruppo musicale death metal statunitense Deicide, pubblicato nel 2013. "}
{"id": "5226826", "revid": "599013", "url": "https://it.wikipedia.org/wiki?curid=5226826", "title": "Adriana Szili", "text": "Carriera.\nNel corso della sua carriera ha vinto un titolo ITF di singolare. Nei tornei del Grande Slam ha ottenuto i suoi migliori risultati raggiungendo il primo turno nel singolare all'Australian Open nel 2003.\nStatistiche.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "5226834", "revid": "36426", "url": "https://it.wikipedia.org/wiki?curid=5226834", "title": "Badia di San Godenzo", "text": ""}
{"id": "5226837", "revid": "1632387", "url": "https://it.wikipedia.org/wiki?curid=5226837", "title": "Winter Kills (album)", "text": "Winter Kills \u00e8 il sesto album in studio del gruppo musicale groove metal statunitense DevilDriver, pubblicato nel 2013. \nTracce.\nBonus tracks"}
{"id": "5226841", "revid": "599013", "url": "https://it.wikipedia.org/wiki?curid=5226841", "title": "Vanessa Webb", "text": "Carriera.\nNel corso della sua carriera ha vinto un titolo ITF di singolare. Nei tornei del Grande Slam ha ottenuto i suoi migliori risultati raggiungendo il secondo turno nel singolare all'Australian Open nel 2003."}
{"id": "5226844", "revid": "247222", "url": "https://it.wikipedia.org/wiki?curid=5226844", "title": "3-D (I See Stars)", "text": "3-D \u00e8 il primo album in studio del gruppo musicale electronicore statunitense I See Stars, pubblicato il 14 aprile 2009 dalla Sumerian Records."}
{"id": "5226845", "revid": "339392", "url": "https://it.wikipedia.org/wiki?curid=5226845", "title": "Merkuur-Juunior Tartu", "text": ""}
{"id": "5226847", "revid": "36426", "url": "https://it.wikipedia.org/wiki?curid=5226847", "title": "Annunciazione coi santi Michele Arcangelo e Godenzo", "text": "L'Annunciazione coi santi Michele Arcangelo e Godenzo, o Pala di San Godenzo, \u00e8 un dipinto a olio su tavola (184x175 cm) di Andrea del Sarto, databile al 1515 circa e conservato nella Galleria Palatina di Firenze.\nStoria.\nIl dipinto fu commissionato dai servi di Maria della Santissima Annunziata a Firenze per la badia di San Godenzo.\nIl cardinale Carlo de' Medici l'acquist\u00f2 per le sue collezioni al Casino di San Marco, facendone fare una copia sostitutiva all'Empoli, opera oggi non rintracciabile. Alla morte del cardinale, nel 1666, pass\u00f2 alle collezioni granducali.\nFilippo Baldinucci vide il dipinto di Andrea del sarto nella Tribuna degli Uffizi, mentre nell'inventario del 1687 \u00e8 gi\u00e0 registrata a palazzo Pitti. Nel 1694 si trovava alla villa di Poggio Imperiale, tornando poco dopo alla reggia di Pitti.\nDescrizione e stile.\nIn cattivo stato di conservazione, \u00e8 stata anche espunta per questa ragione dal catalogo del pittore, nonostante la documentazione.\nLa scena si svolge sul primo piano, con uno sfondo scuro, a parte l'apertura di una veduta di strada cittadina sulla sinistra. L'angelo Gabriele, a sinistra, si appresta verso Maria, seduta oltre un leggio. Essa ha un moto di stupore e anticipa, nella posa, la pi\u00f9 nota \"Annunciazione di San Gallo\".\nDietro di essi assistono, in prossimit\u00e0 immediata, i santi Michele Arcangelo e Godenzo, quest'ultimo in una posa corrucciata che dimostra gi\u00e0 la conoscenza degli affreschi di Michelangelo nella volta della Cappella Sistina. Sulla base di questo e altri confronti stilistici, alcuni datano la pala al 1529 circa. La loro presenza \u00e8 legata alla titolazione dell'abbazia e alla presenza, nella medesima, di una compagnia dedicata a san Michele."}
{"id": "5226848", "revid": "339392", "url": "https://it.wikipedia.org/wiki?curid=5226848", "title": "Collegiata di San Giovanni Battista (Morbegno)", "text": ""}
{"id": "5226850", "revid": "110157", "url": "https://it.wikipedia.org/wiki?curid=5226850", "title": "Campionato Sammarinese 2014-2015", "text": "Il Campionato Sammarinese 2014-2015 \u00e8 stata la 30\u00aa edizione del campionato di calcio di San Marino. La stagione \u00e8 iniziata il 13 settembre 2014 e si \u00e8 conclusa il 26 maggio 2015. Il titolo nazionale \u00e8 stato vinto, per la quarta volta nella sua storia, dal Folgore/Falciano.\nLe squadre.\nNel Campionato Sammarinese 2014-2015 giocano tutte le quindici squadre di calcio sammarinesi, suddivisi in due gironi, il girone A con sette squadre e il girone B con otto squadre. \nLe squadre presenti in campionato sono:\nStagione regolare.\nGruppo A.\nAmmesse alla UEFA Champions League 2015-2016\n\u00a0\u00a0\u00a0\u00a0\u00a0 Ammesse alla UEFA Europa League 2015-2016\n\u00a0\u00a0\u00a0\u00a0\u00a0 Ammesse ai play-off scudetto\nPrimo Turno.\nSi affrontano le seconde e le terze classificate di ogni girone\nSecondo turno.\nNel secondo turno si affrontano tra loro le vincenti e le perdenti del primo turno\nTerzo Turno.\nNel terzo turno si affrontano tra loro le prime classificate dei gironi. \nInoltre si affrontano la vincente della seconda partita e la perdente della prima partita del secondo turno. \nLa sconfitta della seconda partita del secondo turno viene eliminata.\nQuarto Turno.\nSi affrontano la vincente delle prime classificate contro la vincente del secondo turno, la perdente delle prime classificate affronta la vincente del terzo turno. La sconfitta del terzo turno viene eliminata.\nQuinto Turno.\nSi affrontano la perdente della prima partita e la vincente della seconda del quarto turno. La perdente \u00e8 eliminata.\nFinale.\nSi affrontano la vincente della prima partita del quarto turno e del quinto turno."}
{"id": "5226855", "revid": "247222", "url": "https://it.wikipedia.org/wiki?curid=5226855", "title": "The End of the World Party", "text": "The End of the World Party \u00e8 il secondo album in studio del gruppo musicale electronicore statunitense I See Stars, pubblicato il 22 febbraio 2011 dalla Sumerian Records."}
{"id": "5226858", "revid": "36426", "url": "https://it.wikipedia.org/wiki?curid=5226858", "title": "Pala di San Godenzo", "text": ""}
{"id": "5226860", "revid": "247222", "url": "https://it.wikipedia.org/wiki?curid=5226860", "title": "Digital Renegade", "text": "Digital Renegade (stilizzato [digital_renegade]) \u00e8 il terzo album in studio del gruppo musicale electronicore statunitense I See Stars, pubblicato il 13 marzo 2012 dalla Sumerian Records."}
{"id": "5226861", "revid": "1805885", "url": "https://it.wikipedia.org/wiki?curid=5226861", "title": "Maria Zuliani", "text": "Caratteristiche tecniche.\nBench\u00e9 nelle giovanili abbia avuto il ruolo di attaccante, per esigenze tecniche ha giocato anche come centrocampista offensiva impiegata nelle fasce.\nBiografia.\nMaria Zuliani \u00e8 nata a Udine nel locale ospedale, ma \u00e8 cresciuta con la famiglia a Buja dove quest'ultima risiede. Fin dalla tener\u00e0 et\u00e0 si \u00e8 appassionata al gioco del calcio decidendo di tesserarsi con una societ\u00e0 calcistica bujese.\nZuliani ha iniziato a giocare con i maschietti fino al sopraggiunto limite d'et\u00e0 che le ha imposto di giocare in una squadra interamente femminile. Ha quindi deciso di accordarsi con il , societ\u00e0 scelta anche per la vicinanza al luogo di residenza, che le ha proposto di inserirla in rosa nelle proprie giovanili. Durante il campionato Primavera \u00e8 riuscita a mettersi in luce trovando la fiducia necessaria per essere inserita in rosa nella prima squadra dalla stagione 2008-2009. Soprannominata Mari\u00f9te per distinguerla da Maria Sorvillo, ha debuttato in Serie A in quella stagione, giocando due partite per 13 minuti complessivi. In seguito \u00e8 stata impiegata sempre pi\u00f9 di frequente e al raggiungimento dell'et\u00e0 massima tolta dalla rosa della formazione Primavera ed inserita stabilmente in quella titolare.\nHa fatto il suo esordio internazionale il 6 ottobre 2011 in occasione della partita di ritorno dei sedicesimi di finale dell'edizione 2011-2012 della UEFA Women's Champions League, incontro disputato a Malm\u00f6 contro l'LdB Malm\u00f6 e perso dal Tavagnacco per 5-0. Due anni dopo \u00e8 scesa in campo nelle due partite che il Tavagnacco ha disputato in UEFA Women's Champions League contro il , segnando la rete che ha deciso la gara di andata per 3-2 in favore delle friulane.\nDopo aver contribuito a far raggiungere alla squadra posizioni di alta classifica, \u00e8 riuscita a conquistare la sua prima Coppa Italia al termine della stagione 2012-2013, battendo nella finale del 1\u00ba giugno 2013 il per 2-0, bissando il successo la successiva stagione 2013-2014 questa volta ai danni della .\nSvincolatasi dal Tavagnacco al termine della stagione 2016-2017, si \u00e8 accordata con il Pordenone per la seconda parte della stagione 2017-2018.\nNell'estate 2018, con la mancata iscrizione del alla Serie C, \u00e8 tornata al Tavagnacco.\nDopo essere rimasta senza squadra nell'estate 2019, al termine dello stesso anno si \u00e8 accordata con il , in Serie B."}
{"id": "5226862", "revid": "297059", "url": "https://it.wikipedia.org/wiki?curid=5226862", "title": "6-mercaptopurina", "text": ""}
{"id": "5226864", "revid": "297059", "url": "https://it.wikipedia.org/wiki?curid=5226864", "title": "6-Mercaptopurina", "text": ""}
{"id": "5226865", "revid": "297059", "url": "https://it.wikipedia.org/wiki?curid=5226865", "title": "6-MP", "text": ""}
{"id": "5226867", "revid": "247222", "url": "https://it.wikipedia.org/wiki?curid=5226867", "title": "New Demons", "text": "New Demons \u00e8 il quarto album in studio del gruppo musicale electronicore statunitense I See Stars, pubblicato il 22 ottobre 2013 dalla Sumerian Records."}
{"id": "5226868", "revid": "297059", "url": "https://it.wikipedia.org/wiki?curid=5226868", "title": "Purinethol", "text": ""}
{"id": "5226869", "revid": "297059", "url": "https://it.wikipedia.org/wiki?curid=5226869", "title": "Elspar", "text": ""}
{"id": "5226870", "revid": "297059", "url": "https://it.wikipedia.org/wiki?curid=5226870", "title": "Erwinase", "text": ""}
{"id": "5226871", "revid": "297059", "url": "https://it.wikipedia.org/wiki?curid=5226871", "title": "Crisantaspase", "text": ""}
{"id": "5226872", "revid": "1305772", "url": "https://it.wikipedia.org/wiki?curid=5226872", "title": "I'll Never Love This Way Again", "text": "I'll Never Love This Way Again \u00e8 un famoso brano musicale pop-R&amp;B, scritto da Will Jennings e Richard Kerr ed inciso originariamente nel settembre del 1978 - con il titolo I Know I'll Never Love This Way Again - dall'attrice e cantante Cheryl Ladd, che lo incluse nel proprio album eponimo. Lo stesso Kerr incise il brano nel novembre dello stesso anno, includendolo, sempre con il titolo \"I Know I'll Never Love This Way Again\", nel proprio album \"Welcome to the Club\".\nIl brano fu tuttavia reso celebre dalla versione incisa l'anno seguente da Dionne Warwick, versione premiata con il premio Grammy per la miglior performance pop femminile.\nIl brano \u00e8 stato anche adattato in altre lingue, tra cui danese, finlandese, italiano, olandese, spagnolo, tedesco e ungherese (v. sezione \"Altre cover\").\nTesto.\nLa/Il protagonista del brano si dice convinta/o che non amer\u00e0 mai pi\u00f9 una persona nello stesso modo in cui ama ora.\nLa versione di Cheryl Ladd.\nIl brano \"I Know I'll Never Love This Way Again\" fu incluso come quarta traccia dell'album eponimo e di debutto della cantante e attrice Cheryl Ladd, pubblicato su etichetta Capitol Records.\nLa versione di Dionne Warwick.\nLa versione di Dionne Warwick fece seguito a quelle incise da Cheryl Ladd, Richard Kerr, The Nolan Sisters (1979) e Piet Noordijk (1979; che per la prima volta us\u00f2 il titolo \"I Never Love This Way Again\").\nIl brano fu incluso nell'album \"Dionne\" del 1979, edito dalla Arista Records.\nIl singolo usc\u00ec nello stesso anno sempre su etichetta Arista Records e fu prodotto da Barry Manilow.\nAltre cover.\nOltre a Cheryl Ladd, Richard Kerr, The Nolan Sisters e Piet Noordijk, il brano \u00e8 stato inciso o eseguito pubblicamente anche dai seguenti artisti (in ordine alfabetico):"}
{"id": "5226877", "revid": "682087", "url": "https://it.wikipedia.org/wiki?curid=5226877", "title": "Teine Liiga", "text": ""}
{"id": "5226892", "revid": "57342", "url": "https://it.wikipedia.org/wiki?curid=5226892", "title": "Il vizio dell'arte", "text": "Il Vizio dell'Arte (\"The Habit of Art\") \u00e8 un dramma di Alan Bennett del 2009.\nTrama.\nLo spettacolo mostra una prova della produzione del National Theatre del \"Giorno di Calibano\", un nuovo dramma che racconta un immaginario incontro tra W. H. Auden e Benjamin Britten, venticinque anni dopo la loro collaborazione: Britten sta componendo \"Morte a Venezia\" e Auden si convince erroneamente che il vecchio amico voglia essere aiutato nella stesura del libretto. Le prove sono continuamente interrotte dai commenti degli attori, che mettono in luce le proprie debolezze, dimenticanze, incertezze e paure. A complicare le cose si aggiunge la presenza del drammaturgo e l'assenza del regista, sostituito da Key, la direttrice di scena.\nProduzioni.\nLa commedia debutta il 5 november 2009 alla sala Lyttelton del Royal National Theatre di Londra, con Richard Griffiths nel ruolo di Fitz (l'attore che interpreta Auden), Alex Jennings nel ruolo di Henry (che interpreta Birtten), Frances de la Tour (Kay), con la regia di Nicholas Hytner. Il ruolo di Fitz doveva essere interpretato originariamente da Michael Gambon, sostituito all'ultimo momento da Griffiths per motivi di salute. La performance del 22 Aprile 2010 \u00e8 stata registrata dal vivo e trasmessa in pi\u00f9 di 200 cinema in tutto il mondo da NTLive.\nLa prima produzione italiana viene messa in scena al Teatro dell'Elfo di Milano a partire dal 21 ottobre 2014, con la regia di Ferdinando Bruni e Francesco Frongia, scene e costumi di Saverio Assumma. Elio De Capitani interpreta Henry, Ferdinando Bruni \u00e8 Fitz, Ida Marinelli \u00e8 Kay. Lo spettacolo vince il Premio Hystrio Twister 2015."}
{"id": "5226897", "revid": "767487", "url": "https://it.wikipedia.org/wiki?curid=5226897", "title": "Hey Monday", "text": "Gli Hey Monday sono un gruppo musicale rock statunitense originario di West Palm Beach (Florida) e formatosi nel 2008.\nBiografia.\nLa band si \u00e8 fondata nel marzo 2008 per iniziativa di Cassadee Pope e Mike Gentile. Il primo album \u00e8 stato pubblicato nell'ottobre 2008 ed \u00e8 \"Hold On Tight\" (Columbia Records). Anticipato dal singolo \"Homecoming\", il disco \u00e8 stato prodotto da S*A*M &amp; Sluggo.\nNell'agosto 2010 il gruppo ha pubblicato l'EP \"Beneath It All\", che contiene il singolo \"I Don't Wanna Dance\".\nNel febbraio 2011 \u00e8 uscito un altro EP, \"Candles\", seguito da \"The Chistmas EP\", uscito nel dicembre dello stesso anno.\nIl gruppo si \u00e8 esibito dal vivo accompagnando band del calibro di Fall Out Boy, All Time Low, Yellowcard e We the Kings.\nNel 2011 la band si \u00e8 sciolta in maniera non ufficiale e definitiva. Cassadee Pope ha intrapreso la carriera solista cambiando genere e diventando un'artista country pop. Ha vinto la terza edizione di \"The Voice US\" nel 2012.\nFormazione.\nEx membri\nDiscografia.\nAlbum in studio\nEP"}
{"id": "5226909", "revid": "110157", "url": "https://it.wikipedia.org/wiki?curid=5226909", "title": "Esiliiga 2004", "text": "L'edizione 2004 fu la 14\u00aa edizione dell'Esiliiga. Vide la vittoria finale del Tammeka Tartu.\nFormula.\nLe 8 squadre partecipanti disputarono il campionato incontrandosi in due gironi di andata e e due di ritorno, per un totale di 28 giornate. Erano previste due promozioni dirette, un play-off spareggio con l'ultima (ottava) di Meistriliiga e un play-out.\nLe formazioni riserve delle squadre di Meistriliiga (Levadia Tallinn 2 e TVMK Tallinn 2) erano impossibilitate ad essere promosse.\nClassifica finale.\n(*)squadra ineleggibile per la promozione."}
{"id": "5226910", "revid": "205250", "url": "https://it.wikipedia.org/wiki?curid=5226910", "title": "Helen Quinn", "text": "Biografia.\nSi \u00e8 formata presso l'universit\u00e0 di Stanford, dove ricopre tuttora la carica di professore presso lo Stanford Linear Accelerator Center. Negli anni settanta ha lavorato per un periodo post dottorato presso il DESY di Amburgo e successivamente all'universit\u00e0 di Harvard.\nNel 1977, a Stanford, ha formulato insieme a Roberto Peccei l'omonima teoria sulla conservazione della simmetria CP nell'interazione forte.\nHa lavorato con Steven Weinberg ed Howard Georgi nel campo delle teorie di grande unificazione e della dualit\u00e0 quark-adrone.\nMolto attiva anche nella divulgazione scientifica e nei metodi dell'insegnamento di base, ha ricevuto numerosi riconoscimenti scientifici, fra cui la medaglia Dirac nel 2000, la medaglia Oskar Klein nel 2008, il premio Sakurai nel 2013."}
{"id": "5226915", "revid": "203463", "url": "https://it.wikipedia.org/wiki?curid=5226915", "title": "Simmetria a specchio", "text": ""}
{"id": "5226916", "revid": "767487", "url": "https://it.wikipedia.org/wiki?curid=5226916", "title": "Cassadee Pope", "text": "Biografia.\nNata e cresciuta in Florida, ha fatto parte di un gruppo chiamato Blake con Mike Gentile, musicista con cui ha fondato gli Hey Monday nel 2008. Con gli Hey Monday ha pubblicato l'album \"Hold On Tight\" nell'ottobre 2008 e alcuni EP. Ha collaborato in studio o dal vivo con All Time Low, The Cab, Fall Out Boy, I See Stars, Yellowcard e altri gruppi.\nNel 2011 gli Hey Monday si sono sciolti in maniera non ufficiale e definitiva, con Cassadee che ha intrapreso la carriera solista. Nei primi mesi del 2012 si \u00e8 avviata in un tour acustico e nel maggio dello stesso anno ha pubblica l'eponimo EP, inoltre nello stesso anno prende parte all'album Digital Renegade della band Elctronicore I See Stars. Con l'attivit\u00e0 solista, l'artista ha anche cambiato genere: il suo gruppo precedente suonava un pop rock vicino all'emo pop, mentre da sola intraprende uno stile vicino al country pop.\nHa vinto la terza edizione della versione statunitense del talent-show televisivo \"The Voice\", dove ha concorso nella squadra di Blake Shelton.\nNel gennaio 2013 ha firmato un contratto con l'etichetta Republic Nashville. Tempo dopo ha pubblicato il singolo \"Wasting All These Tears\". Nell'ottobre 2013 ha quindi pubblicato il suo album d'esordio da solista: \"Frame by Frame\", che ha raggiunto la posizione numero 9 della classifica \"Billboard\" 200.\nNel luglio 2015 pubblica il singolo \"I Am Invincible\", scritto da Brett Boyett e Nash Overstreet. Il successivo brano \"Think of You\", uscito nel gennaio 2016, la vede collaborare con Chris Young. Quest'ultimo brano ottiene una candidatura al Grammy Award nella categoria \"Best Country Duo/Group Performance\" (Miglior interpretazione country di un duo/gruppo).\nNel giugno 2016 pubblica l'EP \"Summer\", che contiene il singolo omonimo.\nNel marzo 2018 pubblica il singolo \"Take You Home\". Dopo altri due singoli (\"One More Red Light\" e \"If My Heart Had a Heart\"), nel febbraio 2019 pubblica il suo secondo album in studio \"Stages\" (Awake Music).\nVita privata.\n\u00c8 stata fidanzata per anni con Rian Dawson, batterista del gruppo All Time Low.\nDal 2017 \u00e8 legata sentimentalmente all'attore e musicista britannico Sam Palladio.\nDiscografia solista.\nAlbum studio\nEP\nSingoli"}
{"id": "5226918", "revid": "1684799", "url": "https://it.wikipedia.org/wiki?curid=5226918", "title": "Gino De Martino", "text": "Conte, \u00e8 stato il primo presidente della \"Federazione Italiana Lawn Tennis\", nel 1894, e l'anno successivo \u00e8 il primo campione assoluto in singolare e nel doppio con il fratello Uberto.\nNel 1911 \u00e8 il primo italiano a giocare uno Slam, scende in campo a Wimbledon dove viene eliminato al primo turno.\nLo stesso anno \u00e8 nuovamente campione assoluto italiano ed ottiene un'importante vittoria sul campione di Wimbledon Anthony Wilding."}
{"id": "5226919", "revid": "92723", "url": "https://it.wikipedia.org/wiki?curid=5226919", "title": "Pozna\u0144 Open 2014", "text": "Il Pozna\u0144 Open 2014 \u00e8 stato un torneo di tennis facente parte della categoria ATP Challenger Tour nell'ambito dell'ATP Challenger Tour 2014. \u00c8 stata l'11\u00aa edizione del torneo che si \u00e8 giocato a Pozna\u0144 in Polonia dal 14 al 20 luglio 2014 su campi in terra battuta e aveva un montepremi di \u00a0\u20ac+H.\nPartecipanti singolare.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nGiocatori che hanno ricevuto un entry come alternate:\nPartecipanti doppio.\nAltri partecipanti.\nCoppie che hanno ricevuto una wild card:\nCoppie che sono passate dalle qualificazioni:\nVincitori.\nSingolare.\n David Goffin ha battuto in finale Bla\u017e Rola 6\u20134, 6\u20132\nDoppio.\n Radu Albot / Adam Pavl\u00e1sek hanno battuto in finale Tomasz Bednarek / Henri Kontinen 7\u20135, 2\u20136, [10\u20138]"}
{"id": "5226925", "revid": "367445", "url": "https://it.wikipedia.org/wiki?curid=5226925", "title": "Gino de Martino", "text": ""}
{"id": "5226928", "revid": "599013", "url": "https://it.wikipedia.org/wiki?curid=5226928", "title": "Larry Morris", "text": "Carriera professionistica.\nMorris fu scelto come settimo assoluto nel Draft 1955. Ebbe una carriera di successo venendo inserito nella formazione ideale della NFL degli anni 1960 dopo avere giocato per dodici stagioni con Los Angeles Rams, Chicago Bears e Atlanta Falcons, questi ultimi alla loro prima stagione della lega. Fu nominato miglior giocatore della finale del campionato NFL 1963 vinta dai Bears contro i New York Giants per 14-10."}
{"id": "5226929", "revid": "767487", "url": "https://it.wikipedia.org/wiki?curid=5226929", "title": "Hold On Tight", "text": "Hold On Tight \u00e8 il primo album in studio del gruppo musicale pop rock statunitense Hey Monday, pubblicato nel 2008."}
{"id": "5226931", "revid": "483325", "url": "https://it.wikipedia.org/wiki?curid=5226931", "title": "Lago Okanagan", "text": "Il lago Okanagan \u00e8 un lago del Canada, situato nella parte meridionale della provincia della Columbia Britannica. Situato ad un'altezza di 342 metri s.l.m., ha una superficie di 351 km\u00b2. \nIl principale emissario \u00e8 il fiume Okanagan, che esce nell'estremit\u00e0 meridionale del lago tramite un canale tra la citt\u00e0 di Penticton e il lago Skaha."}
{"id": "5226933", "revid": "767487", "url": "https://it.wikipedia.org/wiki?curid=5226933", "title": "Guzzini Challenger 2014", "text": "Il Guzzini Challenger 2014 \u00e8 stato un torneo di tennis facente parte della categoria ATP Challenger Tour nell'ambito dell'ATP Challenger Tour 2014. \u00c8 stata la 12\u00aa edizione del torneo che si \u00e8 giocato a Recanati in Italia dal 14 al 20 luglio 2014 su campi in cemento e aveva un montepremi di \u00a0\u20ac+H.\nPartecipanti singolare.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nGiocatori che hanno ricevuto un entry con un protected ranking:\nPartecipanti doppio.\nAltri partecipanti.\nCoppie che hanno ricevuto una wild card:\nCoppie che hanno ricevuto un entry con un protected ranking:\nVincitori.\nSingolare.\n Gilles M\u00fcller ha battuto in finale Ilija Bozoljac 6\u20131, 6\u20132\nDoppio.\n Ilija Bozoljac / Goran To\u0161i\u0107 hanno battuto in finale James Cluskey / Laurynas Grigelis 5\u20137, 6\u20134, [10\u20135]"}
{"id": "5226941", "revid": "38120", "url": "https://it.wikipedia.org/wiki?curid=5226941", "title": "Museo di etnografia e folclore Raffaele Corso", "text": ""}
{"id": "5226942", "revid": "38120", "url": "https://it.wikipedia.org/wiki?curid=5226942", "title": "Antiquarium Nicola De Rosa", "text": ""}
{"id": "5226944", "revid": "38120", "url": "https://it.wikipedia.org/wiki?curid=5226944", "title": "Museo musicale Francesco Cilea e Nicola Antonio Manfroce", "text": ""}
{"id": "5226945", "revid": "38120", "url": "https://it.wikipedia.org/wiki?curid=5226945", "title": "Gipsoteca Michele Guerrisi", "text": ""}
{"id": "5226946", "revid": "38120", "url": "https://it.wikipedia.org/wiki?curid=5226946", "title": "Pinacoteca Leonida ed Albertina Repaci", "text": ""}
{"id": "5226947", "revid": "718375", "url": "https://it.wikipedia.org/wiki?curid=5226947", "title": "Ciampolo Gallerani", "text": "Figlio di Iacomo, anch'egli. mercante e banchiere, e Raba di Bandinello.\nBiografia.\nApparteneva ad una delle famiglie magnatizie, pi\u00f9 ricche di Siena. Il nonno Sigherio era capo di una delle pi\u00f9 grandi attivit\u00e0 mercantili e finanziarie dell'epoca. La famiglia aveva il suo palazzo nel \"popolo\" di San Cristoforo. Fin dal 1282, giovanissimo, divenne membro dell'antico e ristretto Consiglio della campana, che fu, con ogni probabilit\u00e0, tenuto, anche nella sua abitazione, quando il Palazzo del governo non era ancora stato costruito.\nRicopri ripetutamente incarichi di governo e il suo impegno, dur\u00f2 quasi ininterrottamente fino al 1312, e poi, pi\u00f9 saltuariamente tra il 1313 e il 1320.\nNel 1289 avrebbe scortato, per ordine del Comune, re Carlo II d'Angi\u00f2 in partenza da Siena. Fu ambasciatore presso il papa Niccol\u00f2 IV nel 1292 e nel 1301 a Firenze, ai tempi della contrapposizione tra Bianchi e Neri e l'intervento di Carlo di Valois. Nello stesso anno fu podest\u00e0 di Montalcino e nel 1302 di Montepulciano, ove gi\u00e0 nel 1294, come \"dominus\" di Siena, aveva presenziato all'atto di sottomissione.\nDopo la breve avventura ghibellina, che lo vide contrapposto agli interessi comunali, riprese, sebbene in tono dimesso, il suo posto nel Consiglio della campana. Ricopr\u00ec ancora incarichi di governo e dal 1320, per tutti gli anni trenta, tra impegni culturali e ruoli di prestigio, continu\u00f2 a far parte dell\"'\u00e9lite\" cittadina. Tuttavia i problemi finanziari si facevano pi\u00f9 incalzanti e pass\u00f2 gli ultimi anni della sua vita a difendere il suo grande patrimonio, dall'assalto dei creditori, cercando di tutelare il futuro dei propri figli.\nIl primato economico.\nLa sua famiglia fin dagli inizi del XII secolo, fu di parte guelfa e con la sconfitta nella Battaglia di Montaperti, sub\u00ec l'onta dell'esilio. Solo dopo la Battaglia di colle Val d'Elsa, rientr\u00f2 trionfalmente a Siena, ove pot\u00e9 prosperare, oltre che per le sue capacit\u00e0 mercantili, anche per il ritrovato equilibrio politico.\nAlla morte del padre, divenne quasi immediatamente \"dominus\", della compagnia familiare, che comprendeva anche i cugini. I suoi interessi, all'estero, erano incentrati nella \"Societas Galleranorum\", che disponeva di diverse filiali, a Roma, Parigi, Londra e nelle Fiandre. Queste avevano, come partners, operatori finanziari di livello, come i fiorentini, Bardi, Frescobaldi e Peruzzi e diversi altri banchieri di varie citt\u00e0 italiane.In patria, alla sua attivit\u00e0 di governo, che lo vedeva impegnato in svariati centri del contado senese, si affiancava quella finanziaria, che lo vedeva coinvolto, in affari, con le pi\u00f9 importanti famiglie, come i Salimbeni, i Bonsignori, i Piccolomini e altri.\nNel primo decennio del '300, l'affermazione economica raggiunse il suo apogeo. In questo periodo il Gallerani, utilizz\u00f2 gran parte delle sue disponibilit\u00e0 finanziarie, nella costruzione un imponente patrimonio fondiario, sia nel contesto cittadino, che in diversi territori, nelle marche di confine, del senese. Aiutato anche dalla sua attivit\u00e0 mercantile che spesso vedeva convertire i suoi crediti insoluti in altrettanti beni immobiliari.Inoltre, a Siena, in aggiunta al palazzo di famiglia, nel popolo di San Cristoforo, disponeva di alcune antiche torri, costruite dai suoi avi, possedeva diversi agglomerati, posti nel popolo di San Pellegrino, nonch\u00e9 fondaci e beni consortili della famiglia.In quegli anni i suoi figli contrassero matrimoni, che andarono ad evidenziare, la posizione di prestigio raggiunta dai Gallerani. Binduccia and\u00f2 in sposa a Bonsignore, figlio del celebrato Orlando Bonsignori che, con la sua Gran Tavola, era ritenuto il pi\u00f9 grande banchiere dei suoi tempi.Nel contado senese inizi\u00f2 una politica di espansione, compr\u00f2 castelli, in posizione strategica, come Castiglione d'Ombrone, Camigliano, nei pressi di Montalcino e Vignoni, sulla Via Francigena, nel territorio dei quali, alla stregua delle signorie castrensi limitrofe, inizi\u00f2 un'opera di concentrazione fondiaria, con l'acquisto di numerosi allodi contadini che portarono alla costituzione di veri e propri latifondi intorno ai rispettivi castelli. Nel 1292 era entrato in possesso anche di Bagno Vignoni, i cui diritti signorili gli furono venduti dal cugino della moglie Niccol\u00f2 Bonsignori.\nLa crisi bancaria del XIII e XIV secolo e l'avventura neoghibelina.\nDopo gli splendori, che portarono il Gallerani ai vertici economici, della societ\u00e0 senese, per motivi non noti, incominci\u00f2 il declino. La \"Societas Galleranorum\", perse mordente e dalla fine del primo decennio del '300, non si hanno pi\u00f9 riscontri, cui fare riferimento. Sebbene gli interessi dei Gallerani non fossero direttamente collegati a quelli dei Bonsignori, Ciampolo, con le sue scelte di strategia finanziaria, avrebbe finito per condividerne il declino economico.Crebbe anche il malanimo nei confronti dell'esecutivo senese, che a suo avviso, non avrebbe sostenuto adeguatamente le difficolt\u00e0, che le due famiglie avevano incontrato nella grande crisi finanziaria dell'inizio di quel secolo.Il risultato fu, che si trov\u00f2 coinvolto nel il disastro politico-militare, seguito alla sua adesione al coordinamento \"neoghibellino\", creatosi attorno all'imperatore Enrico VII dopo il 1310. La fortuna non fu dalla sua parte poich\u00e9 nel 1313, il sovrano mor\u00ec.Decise di continuare ugualmente la lotta contro Siena, con una parte delle milizie gi\u00e0 fedeli ad Enrico VII, con le forze di Filippo di Niccol\u00f2 Bonsignori e di Ranieri del Porrina, signore di Casole d'Elsa. La campagna militare non ebbe seguito ed il progetto fall\u00ec miseramente. Come conseguenza, il Gallerani, vide aggiungersi alla crisi finanziaria che lo attanagliava, anche il bando da Siena, accompagnato dalla distruzione del suo palazzo e la devastazione dei suoi tre castelli nel contado della Repubblica.\nIl declino.\nPer ragioni, che non sono note, il suo esilio fu molto breve, probabilmente, perch\u00e9, la sua posizione non rappresentava pi\u00f9 un pericolo, ma anche perch\u00e9 i potenti creditori del Gallerani, non avrebbero gradito veder confiscati i suoi beni dal comune.\nRitenevano, infatti, maggiormente proficuo, comporre le loro ragioni creditizie direttamente con il Gallerani, che disponeva ancora di uno dei pi\u00f9 imponenti patrimoni della comunit\u00e0. Quelli che per\u00f2 erano stati i suoi soci in affari, divennero i pi\u00f9 temibili avversari. In particolare i Salimbeni, che sicuramente avevano mal digerito la sua progressiva espansione in Val d'Orcia, ove intorno al castello di Vignoni, aveva aggregato anche i Bagni e successivamente, con la progressiva acquisizione di beni allodiali contadini aveva costituito una concentrazione fondiaria e un dominio, fino allora inesistenti.\nIn una prima fase, la situazione finanziaria sembr\u00f2 ritrovare un suo equilibrio. Sebbene non pi\u00f9 adeguatamente supportato da un'attivit\u00e0 mercantile, cerc\u00f2 di portare avanti la sua politica di consolidamento fondiario, proseguendo quel processo di erosione della propriet\u00e0 contadina, iniziato in precedenza.\nA partire da 1320, il contesto nel quale si muoveva, cominci\u00f2 a peggiorare. Colpito da bando di insolvenza promosso da Tolomeo Mignanelli, fu costretto a cedergli il censo, riveniente dal dominio di Camigliano. Successivamente, nel 1334, non riusc\u00ec pi\u00f9 a riscuotere neanche le entrate rivenienti da Castiglione d'Ombrone. Circostanze queste che andarono a minare le fondamenta dei suoi stessi domini. Tra il 1334 e il 1338, fu costretto a cedere ai Salimbeni, i diritti signorili di Bagno Vignoni, e alcuni beni posseduti nel dominio del Castello di Vignoni.\nIl Gallerani, presumibilmente mor\u00ec in quegli anni, lasciando ai figli una difficile situazione da gestire. Questi, erano ormai privi delle entrate direttamente connesse ai vari diritti signorili. Per fronteggiare la pressione dei creditori, cominciarono a vendere le stesse propriet\u00e0 fondiarie, provocando quel progressivo ridimensionamento che interess\u00f2 l'imponente patrimonio, accumulato da questo grande, quanto poco fortunato banchiere, dei primi anni del XIV secolo."}
{"id": "5226948", "revid": "38120", "url": "https://it.wikipedia.org/wiki?curid=5226948", "title": "Biblioteca comunale Domenico Topa", "text": ""}
{"id": "5226953", "revid": "1573940", "url": "https://it.wikipedia.org/wiki?curid=5226953", "title": "Oberstaufen Cup 2014", "text": "L'Oberstaufen Cup 2014 \u00e8 stato un torneo di tennis facente parte della categoria ATP Challenger Tour nell'ambito dell'ATP Challenger Tour 2014. \u00c8 stata la 23\u00aa edizione del torneo che si \u00e8 giocato a Oberstaufen in Germania dal 21 al 27 luglio 2014 su campi in terra battuta e aveva un montepremi di \u00a0\u20ac+H.\nPartecipanti singolare.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nPartecipanti doppio.\nAltri partecipanti.\nCoppie che hanno ricevuto una wild card:\nVincitori.\nSingolare.\n Simone Bolelli ha battuto in finale Michael Berrer 6\u20134, 7-6(2)\nDoppio.\n Wesley Koolhof / Alessandro Motti hanno battuto in finale Radu Albot / Mateusz Kowalczyk 7\u20136(7), 6\u20133"}
{"id": "5226959", "revid": "1543377", "url": "https://it.wikipedia.org/wiki?curid=5226959", "title": "Rosa Dainelli", "text": "Biografia.\nRosa Costanza Dainelli (Cuveglio in Valle, 02 maggio 1901 - Cuveglio, 17 marzo 1973), di professione medico, fu attiva nella resistenza italiana in Etiopia, allora parte dell'Africa Orientale Italiana, durante la seconda guerra mondiale, quando le armate britanniche occuparono la colonia italiana. Partecip\u00f2 attivamente alle azioni contro le truppe britanniche, inquadrata in uno dei nuclei pi\u00f9 attivi di Addis Abeba in qualit\u00e0 di agente del Servizio informazioni militare.\nNell'agosto del 1942, dimostrando grande coraggio ed abilit\u00e0, riusc\u00ec a penetrare in un sorvegliatissimo deposito di munizioni di Addis Abeba facendolo saltare con la dinamite. In questo, i britannici vi conservavano anche ingenti quantit\u00e0 di proiettili Fiocchi calibro 9x19 (preda di guerra), che intendevano usare per i loro mitragliatori Sten, per i quali erano ancora a corto di munizioni. Per questa azione gli inglesi poterono usarli meno estesamente per diversi mesi. Sfuggita all'esplosione fu per\u00f2 presa prigioniera dagli inglesi che la trasferirono a Dire Daua, dove entr\u00f2 in contatto con Olga Corsini Olsoufieff anch'essa imprigionata con l'accusa di far parte della resistenza italiana.\nSfuggita ad una possibile condanna a morte in quanto sabotatrice e spia, rimase segregata per quindici mesi fino al suo rilascio e rimpatrio, avvenuto nel gennaio 1943 con il secondo viaggio delle navi bianche. Rientrata in Italia le fu affidato dal partito fascista l'incarico di fiduciaria del fascio di Cagliari.\nAlla fine della guerra \u00e8 stata decorata con la medaglia di bronzo al Valor Militare.\nDall'11 novembre 1948 al 2 luglio 1949 ricopr\u00ec l'incarico di funzionario presso l'International Labour Organization di Ginevra.\n\u00c8 deceduta a Cuveglio il 17 marzo 1973.\nContrasti storiografici.\nPoich\u00e9 sono scarse le fonti documentali, le informazioni su Rosa Danielli sono carenti o contraddittorie.\nPer il suo cognome, le fonti oscillano tra Danielli e Dainelli, mentre il suo attentato viene collocato da alcuni la sera del 15 settembre 1941, e non nell'agosto dell'anno successivo (quando la stessa era sotto sorveglianza inglese)."}
{"id": "5226979", "revid": "697352", "url": "https://it.wikipedia.org/wiki?curid=5226979", "title": "Bera", "text": ""}
{"id": "5226980", "revid": "287204", "url": "https://it.wikipedia.org/wiki?curid=5226980", "title": "Bera (personaggio)", "text": ""}
{"id": "5226982", "revid": "110157", "url": "https://it.wikipedia.org/wiki?curid=5226982", "title": "Coppa Italia Dilettanti Molise 2009-2010", "text": "La fase regionale del Molise della Coppa Italia Dilettanti 2009-2010 ha previsto la partecipazione delle 16 squadre di Eccellenza e delle 16 squadre di Promozione."}
{"id": "5226987", "revid": "110157", "url": "https://it.wikipedia.org/wiki?curid=5226987", "title": "Esiliiga 2006", "text": "L'edizione 2006 fu la 16\u00aa edizione dell'Esiliiga. Vide la vittoria finale del Levadia Tallinn 2.\nStagione.\nNovit\u00e0.\nPi\u00f9 della met\u00e0 delle squadre cambiarono: infatti nella precedente stagione due squadre ottennero la promozione e tre vennero retrocesse. A queste va aggiunto il Tervis P\u00e4rnu che non si iscrisse.\nLe sei assenti furono sostituite dalle due neo retrocesse, da due neo promosse (il P\u00e4rnu Pataljoni rinunci\u00f2 all'iscrizione) e dalle formazioni riserve di Tulevik Viljandi e Flora Tallinn.\nFormula.\nLe 10 squadre partecipanti disputarono il campionato incontrandosi in due gironi di andata e e due di ritorno, per un totale di 36 giornate. Erano previste una promozione diretta, un play-off spareggio con la penultima (nona) di Meistriliiga, due retrocessioni dirette e un play-out.\nLe formazioni riserve delle squadre di Meistriliiga (Tulevik Viljandi 2, Levadia Tallinn 2, Flora Tallinn 2 e TVMK Tallinn 2) erano impossibilitate ad essere promosse.\nClassifica finale.\n(*)squadra ineleggibile per la promozione.\nSpareggio promozione / retrocessione per Meistriliiga.\nKalev Tallinn promossa per la regola dei gol fuori casa, Tulevik Viljandi retrocesso in Esiliiga. In seguito entrambe le partite furono assegnate a tavolino 3\u20130 al Kalev Tallinn, dato che il Tulevik Viljandi schier\u00f2 un giocatore irregolarmente."}
{"id": "5226988", "revid": "1543377", "url": "https://it.wikipedia.org/wiki?curid=5226988", "title": "Rafael Henmi", "text": "Carriera.\nNato in Giappone da una famiglia nippo-brasiliana, tra i 2 e i 15 anni ha vissuto a Curitiba, citt\u00e0 di origine dei genitori, per poi tornare in Oriente. Nonostante i natali, Henmi ha dovuto attendere il 2011 per ottenere la cittadinanza giapponese. Ha iniziato la sua carriera in Giappone con il Nagoya Oceans. Nel 2012 viene convocato nella nazionale per disputare la coppa del mondo di calcio a 5 del 2012. Successivamente si trasferisce al club di calcio a 5 dell'Al-Wasl. La stagione successiva torna in patria sempre con gli Oceans, per poi trasferirsi al Benfica."}
{"id": "5226989", "revid": "1543377", "url": "https://it.wikipedia.org/wiki?curid=5226989", "title": "The Take Off and Landing of Everything", "text": "The Take Off and Landing of Everything \u00e8 il sesto album in studio del gruppo musicale alternative rock britannico Elbow, pubblicato nel 2014."}
{"id": "5226991", "revid": "643662", "url": "https://it.wikipedia.org/wiki?curid=5226991", "title": "JK Tervis P\u00e4rnu", "text": ""}
{"id": "5227003", "revid": "599013", "url": "https://it.wikipedia.org/wiki?curid=5227003", "title": "Peaceful, the World Lays Me Down", "text": "Peaceful, the World Lays Me Down \u00e8 il primo album in studio del gruppo musicale folk rock inglese Noah and the Whale, pubblicato nel 2008."}
{"id": "5227004", "revid": "2153076", "url": "https://it.wikipedia.org/wiki?curid=5227004", "title": "Last Night on Earth (Noah and the Whale)", "text": "Last Night on Earth \u00e8 il terzo album in studio del gruppo musicale folk rock inglese Noah and the Whale, pubblicato nel 2011."}
{"id": "5227006", "revid": "287204", "url": "https://it.wikipedia.org/wiki?curid=5227006", "title": "Annunciazione (Andrea del Sarto)", "text": ""}
{"id": "5227007", "revid": "599013", "url": "https://it.wikipedia.org/wiki?curid=5227007", "title": "Heart of Nowhere", "text": "Heart of Nowhere \u00e8 il quarto album in studio del gruppo musicale folk rock inglese Noah and the Whale, pubblicato nel 2013."}
{"id": "5227011", "revid": "120922982", "url": "https://it.wikipedia.org/wiki?curid=5227011", "title": "Consiglio superiore delle forze armate", "text": "Il Consiglio superiore delle forze armate \u00e8 stato un organo di alta consulenza del ministro della Difesa italiano, in vigore dal 1951 al 2013.\nStoria.\nIstituito nel 1951aveva il compito di dare il suo parere, in alcuni casi obbligatorio, su varie materie attinenti alle forze armate.\nLe questioni pi\u00f9 importanti per cui viene sentito il consiglio sono la preparazione organica fra cui le questioni pi\u00f9 importanti sugli ordinamenti militari e la preparazione organica e bellica delle forze armate italiane e di ciascuna di esse, le clausole di carattere militare da inserire nei trattati e convenzioni internazionali e le proposte in ordine alla formazione dello stato di previsione del ministero della Difesa.\nIl ministro della Difesa, o il sottosegretario di Stato da lui delegato, e il capo di Stato maggiore della difesa, o il sottocapo di stato maggiore della difesa se da lui delegato, hanno diritto di partecipare alle riunioni, e il ministro della Difesa pu\u00f2 chiedere, anche su proposta del capo di stato maggiore alla difesa o del segretario generale della difesa, l'iscrizione all'ordine del giorno dei lavori del Consiglio di ogni altra questione di interesse tecnico, militare o amministrativo.\n\u00c8 stato soppresso nel 2013 a seguito del disposto dalla Legge 31.12.2012 n. 244 che all'art. 5 recita \"1. Il Consiglio superiore delle Forze armate \u00e8 soppresso a decorrere dal sesto mese successivo alla data di entrata in vigore della presente legge e, conseguentemente, dalla medesima data \u00e8 abrogato l'articolo 23 del codice dell'ordinamento militare\". \nPresidente.\nIl presidente del Consiglio veniva nominato con decreto del presidente della Repubblica, su proposta del ministro della Difesa; i vice presidenti sono nominati con decreto del ministro della Difesa. Al presidente compete di convocare il Consiglio fissandone l'ordine del giorno, e deliberare, a maggioranza dei presenti, a condizione che sia presente almeno la met\u00e0 dei membri ordinari e straordinari convocati; le votazioni avvengono con voto palese espresso in ordine inverso di grado o di anzianit\u00e0 e in caso di parit\u00e0 prevale il voto del presidente. \nComposizione.\nMembri ordinari con diritto di voto.\nSono stati membri del Consiglio con diritto di voto:\nMembri straordinari con diritto di voto.\nI membri straordinari del Consiglio, con diritto di voto, venivano convocati in relazione alla materia oggetto di esame; essi sono:\nCollegamenti esterni.\nConsiglio superiore delle forze armate"}
{"id": "5227012", "revid": "85728", "url": "https://it.wikipedia.org/wiki?curid=5227012", "title": "Episodi di New Tricks - Nuove tracce per vecchie volpi (seconda stagione)", "text": "La seconda stagione di \"New Tricks - Nuove tracce per vecchie volpi\", diversamente dalla prima, \u00e8 composta da 8 episodi. In Italia viene trasmessa su Giallo."}
{"id": "5227015", "revid": "69389091", "url": "https://it.wikipedia.org/wiki?curid=5227015", "title": "Rocky Horror Show", "text": ""}
{"id": "5227024", "revid": "101175", "url": "https://it.wikipedia.org/wiki?curid=5227024", "title": "Gran Premio di superbike di Misano Adriatico 2014", "text": "Il Gran Premio di superbike di Misano 2014 \u00e8 stato la settima prova del mondiale superbike del 2014, nello stesso fine settimana si \u00e8 corso il settimo gran premio stagionale del mondiale supersport del 2014.\nRitorno nel contesto del mondiale Superbike per la prova di Misano Adriatico, dopo che era stata tolta dal calendario della stagione 2013.\nI risultati delle gare vedono Tom Sykes primeggiare in entrambe quelle del mondiale Superbike, con Jules Cluzel che vince quella del mondiale Supersport.\nSuperbike.\nGara 1.\nFonte\nDoppietta in gara 1 per il team Kawasaki Racing, che vede entrambi i suoi piloti sui due gradini pi\u00f9 alti del podio, con Tom Sykes primo e Loris Baz secondo. Marco Melandri con la Aprilia RSV4 Factory, aggiudicandosi il terzo posto, sale anche lui sul palco di premiazione.\nPer il britannico Sykes, autore della pole position, si tratta della quinta vittoria stagionale, la diciannovesima in carriera nel mondiale Superbike, accompagnata anche dal giro veloce in gara.\nTra i piloti dotati di motociclette con specifiche EVO, migliore in gara risulta David Salom, undicesimo con la Kawasaki ZX-10R.\nFuori classifica.\nLa Bimota BB3, motocicletta portata in gara dal team Bimota Alstare, partecipa al campionato anche se non ha ancora ottenuto l'omologazione da parte della FIM, pertanto i piazzamenti dei due piloti non vengono considerati, quindi non gli vengono assegnati punti per le classifiche mondiali.\nGara 2.\nFonte\nVittoria anche nella seconda gara per Tom Sykes, che dopo aver vinto gara 1 si ripete anche in questa, realizzando in questo modo una personale doppietta di giornata. Il pilota britannico del team Kawasaki Racing, alla guida della Kawasaki ZX-10R, porta a compimento cos\u00ec la ventesima vittoria della sua carriera nel mondiale Superbike, sesta in questa stagione agonistica. Alle spalle di Sykes si ripropone lo stesso podio di gara uno, con Loris Baz secondo e Marco Melandri terzo.\nCon i 50 punti totalizzati in questo GP, Sykes rafforza ulteriormente la sua leadership nella classifica mondiale, portando a 39 i punti di vantaggio sul secondo in classifica, Sylvain Guintoli (il francese non \u00e8 riuscito a salire sul podio in queste due gare di Misano), mentre Loris Baz (con moto identica a quella di Sykes), grazie ai due piazzamenti a podio di queste due gare, sale al terzo posto con un ritardo di 41 punti.\nFuori classifica.\nLa Bimota BB3, motocicletta portata in gara dal team Bimota Alstare, partecipa al campionato anche se non ha ancora ottenuto l'omologazione da parte della FIM, pertanto i piazzamenti dei due piloti non vengono considerati, quindi non gli vengono assegnati punti per le classifiche mondiali.\nSupersport.\nFonte\nSeconda vittoria stagionale, dopo la prima di Phillip Island, per Jules Cluzel con la MV Agusta F3 675 del team MV Agusta Reparto Corse, con Michael van der Mark secondo sul traguardo con la Honda CBR600RR del team Pata Honda e Patrick Jacobsen terzo a completare il podio con la Kawasaki ZX-6R del team Kawasaki Intermoto Ponyexpres.\nAl termine di questa gara, la classifica mondiale vede van der Mark confermarsi leader con 135 punti, seguito da Cluzel con 107 punti (che guadagna cinque punti sul primo posto portandosi adesso a meno 28 punti) e terzo Florian Marino (solo settimo sul traguardo di questa gara) con 85 punti totali."}
{"id": "5227027", "revid": "1318658", "url": "https://it.wikipedia.org/wiki?curid=5227027", "title": "Cimitero parigino di Pantin", "text": "Il cimitero di Pantin (in francese, \"Cimeti\u00e8re de Pantin\") \u00e8 un cimitero gestito dal comune di Parigi, situato fra i comuni di Pantin e Bobigny, nel dipartimento di Seine-Saint-Denis.\nL'estensione su una superficie di ettari rende questo cimitero il pi\u00f9 esteso di tutti i cimiteri parigini, nonch\u00e9 il pi\u00f9 grande cimitero, in attivit\u00e0, presente in Francia.\nDescrizione.\nVenne inaugurato il 15 novembre 1886, insieme al cimitero parigino di Bagneux; attualmente si stimano circa sepolture, raggruppate in 180 divisioni. Nel complesso, fra le attuali e le passate inumazioni e i costanti rimpiazzi, circa un milione di persone sono state sepolte. Ogni anno si contano circa sepolture."}
{"id": "5227030", "revid": "2044650", "url": "https://it.wikipedia.org/wiki?curid=5227030", "title": "Federico Melchiorri", "text": "Caratteristiche tecniche.\n\u00c8 dotato di caratteristiche proprie sia della prima che della seconda punta. Della seconda possiede il dribbling, la velocit\u00e0, la fantasia e l'intelligenza, mentre del centravanti ha la forza fisica, il fiuto del gol, oltrech\u00e9 il gioco aereo e di sponda.\nCarriera.\nI primi anni.\n\u00c8 cresciuto nel settore giovanile del Tolentino e nonostante la giovane et\u00e0, a soli 17 anni e mezzo, ha esordito in prima squadra, nella stagione 2004-2005 in cui gioca le prime partite, nella fase a Gruppi del Primo Turno di Coppa Italia, collezionando 3 presenze su 4 partite, condite da 2 reti: la vittoria sulla Fermana 2-1 (in sigla il suo primo gol), il pareggio di Gubbio 1-1, in cui entra al 78' al posto del compagno Roberto Prato, e infine la sconfitta con il gi\u00e0 qualificato Gualdo 3-1 (in cui sigla il suo secondo ho gol). In campionato invece colleziona 10 presenze, senza segnare. L'anno dopo con il Tolentino, retrocesso in Serie D, giocher\u00e0 18 partite segnando 7 gol in campionato.\nNel 2006-2007 passa al . Proprio con la maglia del Siena, il 20 dicembre 2006 esordisce in serie A, sostituendo Cristian Molinaro nella sfida contro l'. Nessuna presenza invece in Coppa Italia.\nNel 2007 viene ceduto in compartecipazione alla che poi lo acquister\u00e0 definitivamente nel 2009.\nNel 2007-2008 milita nel in Serie C2, 14 presenze e 2 reti per lui in campionato, ma nessuna partita giocata in Coppa Italia.\nNella stagione calcistica 2008-2009 gioca la prima parte a San Benedetto del Tronto dove rimarr\u00e0 fino a gennaio 2009 giocando solo 4 partite di Campionato senza andare in rete. In Coppa Italia nella fase a Gruppi, colleziona 3 presenze realizzando un goal nella prima partita; Giulianova-Samb-1-2, gioca anche in Atessa Val di Sangro-Sambenedettese-4-1 e Tolentino-Sambenedettese-0-1. La seconda parte di stagione da gennaio 2009 milita invece nel , in Lega Pro Seconda Divisione, dove fino a giugno colleziona 14 presenze complessive, con una rete quella nei Play-out, due partite per lui.\nNel 2009-2010 milita in Lega Pro Prima Divisione, nel , squadra in cui aveva gi\u00e0 giocato in prestito due anni prima, ma nonostante la sua presenza in campo sia frequente, non riesce ad esprimersi al meglio e la stagione si rivela particolarmente sfortunata, 25 presenze e solamente 3 reti in Campionato, una presenza senza reti anche nella Coppa Italia Lega Pro 2009-2010.\nMalattia e ripartenza dai dilettanti.\nDopo un lungo stop di 7 mesi a causa di un cavernoma venoso (attorcigliamento dei vasi sanguigni del cranio), riparte dalle serie minori, mettendosi particolarmente in evidenza grazie ai suoi goal prima nel , dove nel biennio 2010-2012 realizza 35 reti in 54 presenze in campionato, 45 reti in 71 partite complessive. Il primo anno pur avendo cominciato in ritardo la stagione, per il malanno detto sopra, riesce comunque a contribuire per portare la sua squadra in Finale Regionale di Coppa Italia Dilettanti Marche con 3 presenze e 2 reti, inizia il Torneo con il secondo Triangolare di Semifinale, al secondo turno contro la (1-0) e al terzo turno contro il Grottamare (1-3, una rete)) e l'altra presenza (una rete), nella finale persa contro l' (1-1) 6-5 d.c.r., mentre in campionato oltre alle 23 presenze e 12 reti nella Stagione Regolare, mette insieme altre 3 presenze con una rete, nei Play-off Regionali a cui partecipa il Tolentino; nel doppio confronto di Semifinale, in cui si sbarazza dell'Elpidiense Cascinare con risultato all' Inglese (2 a 0) in entrambe le gare, in cui segna una rete nella partita di andata e un'altra presenza nella Finale persa per mano della Vis Pesaro (1 0) il risultato finale. Ma \u00e8 soprattutto nel secondo anno 31 presenze e 23 reti in campionato, che trascina la sua squadra alle Semifinali Play-off Nazionali altre 3 presenze e 3 reti di cui; 1 (2) nella Finale Play-off Regionale vinta contro la 3 a 1 (doppietta) e 2 (1) nel doppio confronto perso ad opera del Gualdo Casacastalda 2 a 0 e 3 a 1(una rete) nella semifinale interregionale. La vittoria di Coppa Dilettanti Marche 2011-2012 4 presenze 2 reti, dove nel primo Triangolare di Semifinale gioca il secondo turno contro la Cingolana 2-0 (una rete), nel secondo Triangolare di Semifinale gioca il secondo turno contro il Montegranaro 1-0, e il terzo turno contro la Fermana 0-2. In finale di Coppa Italia Dilettanti Marche 2011-2012 contro il Biagio Nazzaro Chiaravalle 1-1 d.t.r.; 2-1 d.t.s.; sua \u00e8 la rete al 1'minuto dei tempi supplementari, che spalanca le porte alla squadra alle fasi Interregionali o Nazionali. Negli Ottavi di Finale contro il San Sisto, (0-2) in Umbria con una sua rete e (0-0) nelle Marche, superano il turno approdando ai Quarti di Finale della Coppa Italia Dilettanti 2011-2012, dove per\u00f2 vengono subito eliminati dal 1-0 all'andata con sua rete e 2-0 al ritorno in Toscana, collezionando complessivamente 8 presenze e 4 reti, fra Coppa Italia Dilettanti Marche e Coppa Italia Dilettanti 4 presenze e 2 reti.(2 presenze e una rete contro il San Sisto e 2 1 anche contro il Pisa).\nPoi nel 2012, veste la maglia della , la maglia della sua citt\u00e0 appena salita in Serie D. Proprio grazie alla stagione disputata a Macerata, 30 presenze e 22 reti, che salgono a 34 (26) con i play-off di Serie D 3 (3), tripletta per lui nella Seconda Fase, gara vinta contro la Vis Pesaro (4-1), prima di venire eliminati nella Terza Fase (Nazionale), ad opera del Matera 2 a 0 e con la Coppa Italia Serie D 2012-2013 1 (1) nell'unica partita che la sua squadra disputa; eliminata subito al primo turno dalla Recanatese (1-2) che successivamente viene notato da squadre di categoria superiore e nell'estate del 2013 viene prelevato dal Padova.\nIl ritorno tra i professionisti.\nFa cos\u00ec il suo esordio nella serie cadetta il 4 ottobre 2013, contro il , mettendo anche a segno il gol del temporaneo 1-0.Termina la Stagione con 31 presenze e 6 reti in campionato, nonostante non possa evitare la retrocessione della sua squadra, 2 le presenze invece in Coppa Italia, senza alcuna rete.\nNonostante la stagione sfortunata che culmina con la retrocessione del Padova, Melchiorri rimane nella serie cadetta, passando nell'estate del 2014 al Pescara. Con i pescaresi mette a segno la sua prima rete il 20 settembre 2014, nella sconfitta per 3-2 contro il Cittadella. Il 12 ottobre realizza la sua prima doppietta in B contro nella vittoria in trasferta contro il (1-4). Con 14 gol in 38 partite, trascina il Pescara ai Play-off per la promozione in Serie A. Altre 5 presenze per lui. 2 partite anche in Coppa Italia.\nIl 23 giugno 2015 passa a titolo definitivo al Cagliari neo retrocesso in Serie B, con cui firma un contratto triennale. Il 9 agosto seguente, nel giorno del suo debutto con i rossobl\u00f9, si rende autore di una doppietta in occasione del secondo turno di Coppa Italia contro la Virtus Entella. Il suo primo gol in campionato lo realizza invece il 19 settembre alla 3\u00aa giornata nella vittoria casalinga per 2-1 contro l'. Il 1\u00ba aprile 2016 si infortuna nel corso di un allenamento procurandosi la lesione del legamento crociato anteriore del ginocchio destro. L'infortunio lo costringe a concludere anzitempo la stagione, nella quale ha contribuito con 8 gol in 27 presenze alla promozione in Serie A. Dopo 6 mesi di assenza per infortunio, torna in campo il 26 Settembre 2016 nel posticipo di Serie A contro la Sampdoria, realizzando in extremis (all'esordio con il Cagliari in serie A - seconda presenza assoluta) prima del termine della gara la sua prima rete nella categoria maggiore, permettendo alla sua squadra di battere i blucerchiati per 2-1. Il 16 ottobre seguente disputa la sua prima partita da titolare in Serie A sul campo dell', rendendosi protagonista della vittoria dei sardi per 2-1, segnando la rete del pareggio e propiziando la seconda. Durante la partita in casa dell'Empoli del 17 dicembre 2016 subisce una ricaduta al ginocchio destro che gli impedisce di concludere la stagione. Il 28 novembre 2017, dopo circa un anno dall'infortunio, ritorna a disputare una gara ufficiale in occasione di Cagliari-Pordenone (1-2), valevole per il quarto turno di Coppa Italia.\nL'8 gennaio 2018 il Cagliari ufficializza il passaggio del giocatore al Carpi con la formula del prestito oneroso (200.000 euro). La formazione biancorossa gode inoltre di un diritto di riscatto sul cartellino del giocatore, fissato a 1.3 milioni di euro. Tale riscatto, dovesse essere esercitato, porterebbe Melchiorri a diventare l'acquisto pi\u00f9 oneroso della storia del Carpi. Melchiorri gioca tutte le 21 partite del girone di ritorno di Serie B e segna 7 gol, diventando il miglior marcatore in campionato del Carpi.\nAl termine della stagione il riscatto non si compie, e il giocatore torna al Cagliari che, durante la sessione estiva, lo cede a titolo definitivo al . Il 6 ottobre successivo, segna la sua prima rete con la maglia del grifone, nella partita vinta per 1-0 in casa contro il .\nIl 31 agosto 2021 viene ceduto alla .Il 6 novembre trova la prima rete con gli estensi nella partita in casa della Cremonese, pareggiata per 1-1. \nStatistiche.\nPresenze e reti nei club.\n\"Statistiche aggiornate al 4 dicembre 2021.\""}
{"id": "5227035", "revid": "729019", "url": "https://it.wikipedia.org/wiki?curid=5227035", "title": "Dole Food Company", "text": "Dole Food Company Inc. (chiamata spesso semplicemente Dole e precedentemente denominata Standard Fruit Company) \u00e8 una multinazionale agricola statunitense con sede a Westlake Village, California. \u00c8 il pi\u00f9 grande produttore di frutta e verdura al mondo. Commercializza prodotti alimentari come banane, ananas, uva, fragole, insalate, succhi di frutta. Possiede anche una compagnia di navigazione, Dole Ocean Cargo Express.\nIl presidente di Dole ha fondato il Dole Nutrition Institute, una fondazione per la ricerca e l'educazione nutrizionale.\nStoria.\nL'azienda nasce per opera della fusione delle attivit\u00e0 alimentari della Castle &amp; Cooke di Samuel Northrup Castle e Amos Starr Cooke e della Hawaiian Pineapple Company di James Dole. Nel 1932 la Castle &amp; Cooke acquist\u00f2 il 21% della societ\u00e0 di James Dole, acquisendone poi il pieno controllo durante gli anni '60 e dandole il nome attuale. Attualmente l'azienda \u00e8 la pi\u00f9 grande produttrice di frutta del mondo, superando la Chiquita Brands International, ed \u00e8 presente in 90 paesi del mondo."}
{"id": "5227046", "revid": "584834", "url": "https://it.wikipedia.org/wiki?curid=5227046", "title": "Stazione Centrale di Sydney", "text": ""}
{"id": "5227048", "revid": "287204", "url": "https://it.wikipedia.org/wiki?curid=5227048", "title": "Rodopi (disambigua)", "text": ""}
{"id": "5227051", "revid": "1000783", "url": "https://it.wikipedia.org/wiki?curid=5227051", "title": "Augusto del Palatinato-Neuburg", "text": ""}
{"id": "5227058", "revid": "103082766", "url": "https://it.wikipedia.org/wiki?curid=5227058", "title": "Ferrovie sotterranee di Sydney", "text": "Il sistema ferroviario sotterraneo di Sydney \u00e8 composto da diverse sezioni, estensioni della principale rete suburbana e non segregate come un vero e proprio sistema di metropolitana. Il servizio \u00e8 operato da Sydney Trains, una societ\u00e0 pubblica del Nuovo Galles del Sud.\nLe linee sono quattro:"}
{"id": "5227061", "revid": "287204", "url": "https://it.wikipedia.org/wiki?curid=5227061", "title": "Toma del lait brusc", "text": "La toma d\u00ebl l\u00e0it brusch o \"bianca alpina\" \u00e8 un formaggio italiano di latte vaccino crudo.\n\u00c8 stato incluso tra i prodotti agroalimentari tradizionali (P.A.T.) piemontesi e riconosciuto come presidio Slow Food.\nOrigine del nome.\nIl nome del formaggio deriva dall'aggettivo \"brusch\", che in piemontese vuol dire acido; tradotto letteralmente significa \"toma del latte acido\".\nStoria.\nL'origine del formaggio \u00e8 certamente piuttosto antica e comunque risalente a pi\u00f9 di cent'anni fa. Alcune leggende diffuse nelle valli dove viene prodotto ne collegano l'origine con il passaggio di Annibale.\nDescrizione.\nQuesta toma ha una forma cilindrica con facce piane e un peso in genere compreso tra i tre e i sei kg.\nLo scalzo \u00e8 dritto, la crosta \u00e8 all'inizio grigia o di un colore che tende all'arancione e che diventa progressivamente pi\u00f9 intenso con la stagionatura.\nLa pasta del formaggio si presenta piuttosto consistente, gessosa, senza occhiatura ma con una certa friabilit\u00e0; il suo colore va dall'avorio al paglierino chiaro.\nIl sapore \u00e8 piacevole, con una componente di acidit\u00e0 che varia con la stagionatura. Il gusto \u00e8 pronunciato e ricorda le erbe di montagna; il retrogusto richiama invece la nocciola tostata o la noce. Con il tempo si formano anche accenni di erborinatura e note piccanti.\nProduzione.\nIl latte usato \u00e8 quello di produzione estiva che subisce un processo di acidificazione. Tale acidit\u00e0 prende almeno in parte il posto del caglio nel processo di formazione della cagliata e nella sua precipitazione. Si utilizza tradizionalmente il latte ottenuto dalla mungitura della sera, che a volte viene parzialmente scremato. In seguito esso \u00e8 lasciato riposare per tutta la notte e poi scaldato ad una temperatura attorno ai 37\u00b0; dopo la rottura della cagliata questa viene raccolta in un telo che permette un primo spurgo del siero. Lo spurgo \u00e8 completato con successive pressature della forma, sistemata all'interno del proprio stampo; la salatura del formaggio avviene in forma di pasta o di salamoia. La stagionatura dovrebbe essere di almeno due mesi perch\u00e9 il prodotto sviluppi appieno le proprie tipiche caratteristiche organolettiche.\nConsumo.\nLa toma del lait brusc era spesso utilizzata dagli stessi margari che la producevano, in particolare verso la fine della stagione estiva. Tradizionalmente viene accompagnata da vini rossi piuttosto corposi, e pu\u00f2 essere accostata alla polenta e/o a salumi di vario tipo."}
{"id": "5227062", "revid": "74801", "url": "https://it.wikipedia.org/wiki?curid=5227062", "title": "Standish (Maine)", "text": "Standish \u00e8 un centro abitato \"(town)\" degli Stati Uniti d'America, situato nella Contea di Cumberland nello Stato del Maine. Nel censimento del 2010 la popolazione era di abitanti.\nGeografia fisica.\nSecondo i rilevamenti dell'United States Census Bureau, Standish si estende su una superficie di km\u00b2, tutti occupati da terre."}
{"id": "5227090", "revid": "287204", "url": "https://it.wikipedia.org/wiki?curid=5227090", "title": "Neera", "text": ""}
{"id": "5227091", "revid": "599013", "url": "https://it.wikipedia.org/wiki?curid=5227091", "title": "Baldwin (Maine)", "text": "Baldwin \u00e8 un centro abitato \"(town)\" degli Stati Uniti d'America, situato nella Contea di Cumberland nello Stato del Maine. Nel censimento del 2010 la popolazione era di abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Baldwin si estende su una superficie di km\u00b2."}
{"id": "5227093", "revid": "729019", "url": "https://it.wikipedia.org/wiki?curid=5227093", "title": "Seconda battaglia di Cabo Fisterra (1747)", "text": "La seconda battaglia di Cabo Fisterra del 1747 fu una battaglia navale che ebbe luogo, nell'ambito della guerra di successione austriaca, il 25 ottobre (14 ottobre, secondo il Calendario Giuliano, allora ancora in vigore in Gran Bretagna) 1747 al largo di Cabo Fisterra, ove una flotta britannica forte di quattordici vascelli di linea al comando del contrammiraglio Sir Edward Hawke, intercett\u00f2 un convoglio francese di oltre duecentocinquanta mercantili francesi, scortato da otto vascelli di linea al comando dell'ammiraglio Des Herbiers de l'Estendu\u00e8re. Si tratt\u00f2 di una vittoria britannica decisiva che fu descritta come \u00abla pi\u00f9 brillante azione navale della guerra\u00bb. Essa pose fine alle operazioni navali francesi per il resto della guerra, eliminando inoltre ogni minaccia d'invasione dell'Inghilterra e minacciando a sua volta la stessa esistenza dell'impero d'oltremare francese.\nAntefatti.\nIl Nord America era un teatro secondario nella guerra di secessione austriaca, combattuta col\u00e0 principalmente tra Francia e Gran Bretagna, ed era fonte di approvvigionamento di materie prime per entrambi i contendenti.\nLa Royal Navy aveva gi\u00e0 danneggiato seriamente i commerci francesi oltre Oceano in passato, particolarmente con la prima battaglia di Cabo Fisterra il 14 maggio dello stesso anno. La Francia fece un secondo tentativo di riaprire le rotte per il Nord America in ottobre, mettendo insieme un convoglio di 252 mercantili nelle \"Basque Roads\", una baia subito sotto il porto di La Rochelle. Il convoglio sarebbe stato protetto da otto vascelli di linea, provenienti da Brest.\nAgli inglesi giunse notizia di questo convoglio ed inviarono uno squadron di 14 vascelli da 50, 60 e 64 cannoni ed uno sloop da 16 da Plymouth il 20 agosto. Il comando venne assegnato al contrammiraglio Sir Edward Hawke, dopo che il comandante designato, Sir Peter Warren, si era ammalato di scorbuto.\nI francesi salparono il 17\u00a0ottobre e vennero avvistati dalla flotta di Hawke otto giorni dopo verso le ore 7 di mattina.\nIn un primo tempo Hawke ritenne di aver di fronte una flotta di navi da Guerra molto pi\u00f9 grande e prese la formazione di battaglia. Quando i francesi risposero di conseguenza, Hawke cap\u00ec che si trovava di fronte ad un numero molto pi\u00f9 basso di navi da battaglia di quanto avesse pensato in precedenza e che avrebbe potuto progressivamente attaccarle una ad una circondandole. Questa tattica consent\u00ec agli inglesi di compensare la loro minore potenza di fuoco, concentrando quest'ultimo su un vascello nemico per volta, come aveva fatto Anson nello scorso maggio, anzich\u00e9 attenersi rigidamente allo schieramento di battaglia. Inizialmente i francesi presero le navi britanniche per navi appartenenti al loro convoglio; quando si accorsero dell'errore, sperarono di usare le loro navi da guerra per distogliere la flotta inglese da quelle mercantili del convoglio, dando a queste ultime sufficiente tempo per fuggire nella vastit\u00e0 dell'oceano.\nLa battaglia.\nHawke si avvicin\u00f2 da sottovento mentre i francesi decisero di veleggiare di bolina, sperando di impegnarsi in un duello di artiglieria a distanza. Hawke diede invece il segnale di \"caccia libera\", dando cos\u00ec ai comandanti la libert\u00e0 di azione, senza dover sottostare ai vincoli di una battaglia formale. Gli inglesi sorpassarono la linea delle navi francesi e la circondarono dalla retroguardia all'avanguardia, catturando sei navi. Il conte di Vaudreuil, sul'\"Intr\u00e9pide\", la prima nave di linea, torn\u00f2 indietro per aiutare il suo ammiraglio, consentendo ad entrambi di fuggire. I francesi persero ben 4.000 uomini, il che dimostra come sia stata devastante la perdita umana insieme a quella delle navi stesse.\nI mercantili fuggirono sotto la protezione della \"Content\" (64 cannoni) e della \"Castor\" (26 cannoni) e continuarono la loro rotta nell'Atlantico. Comunque, gran parte di loro fu intercettata e catturata nelle Indie Occidentali dal commodoro George Pocock nell'inverno 1747-48.\nConseguenze.\nIl disastro convinse il governo francese della sua impotenza in mare e non comp\u00ec ulteriori sforzi per far passare i suoi convogli attraverso il blocco inglese. Ci\u00f2 condusse gran parte delle colonie francesi vicino alla carestia, specie nelle Indie Occidentali. Ad esempio la Martinica fu bloccata con successo dalla \"Royal Navy\" dalla sua base nel porto inglese dell'isola di Antigua, costringendo cos\u00ec la Francia a sedersi ad un tavolo di negoziazione nonostante le sue vittorie nei Paesi Bassi ed altrove. re Luigi XV decise di rinunciare ai Paesi Bassi in cambio di un ritorno alla normalit\u00e0 nelle colonie. L'impatto psicologico della battaglia di Cabo Fisterra prosegu\u00ec durante la guerra dei sette anni, quando Luigi XV si dimostr\u00f2 riluttante ad inviare uomini e forniture alla Nuova Francia ed alle altre colonie."}
{"id": "5227095", "revid": "767487", "url": "https://it.wikipedia.org/wiki?curid=5227095", "title": "Bridgton", "text": "Bridgton \u00e8 un centro abitato \"(town)\" degli Stati Uniti d'America, situato nella Contea di Cumberland nello Stato del Maine. Nel censimento del 2010 la popolazione era di 5.210 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Bridgton si estende su una superficie di 166,38 km\u00b2."}
{"id": "5227101", "revid": "1573940", "url": "https://it.wikipedia.org/wiki?curid=5227101", "title": "Samsung Gear Live", "text": "Il Samsung Gear Live \u00e8 uno smartwatch Android Wear annunciato e messo in commercio da Samsung e Google il 25 giugno 2014. \u00c8 stato messo in commercio insieme a LG G Watch come dispositivo di lancio per Android Wear, una versione modificata di Android progettata specificamente per smartwatch e altri indossabili. Gear Live \u00e8 il 5\u00b0 dispositivo della famiglia di dispositivi indossabili Samsung Gear. \u00c8 compatibile con tutti gli smartphone Android 4.3 o superiore che supportano il Bluetooth Low Energy.\nGear Live \u00e8 disponibile negli Stati Uniti e Canada a 199$ sul Google Play Store da giugno 2014. \u00c8 anche disponibile sul Google's Play Store inglese per \u00a3169. A partire da luglio 2014 Gear Live \u00e8 stato reso disponibile in Australia, Francia, Germania, India, Irlanda, Italia, Giappone, Corea del Sud, e Spagna.\nHardware.\nHa una certificazione IP67 di resistenza a polvere ed acqua, esterno in acciaio e cinturino di 22 millimetri sostituibile dall'utente. L'orologio \u00e8 dotato del bottone di accensione e cardiofrequenzimetro.\nSoftware.\nDispone di un sistema di notifica basato su Google Now, che gli permette di accettare, ricevere, trasdurre e, infine, processare i comandi vocali forniti dall'utente."}
{"id": "5227103", "revid": "287204", "url": "https://it.wikipedia.org/wiki?curid=5227103", "title": "Unione Sportiva Ravenna 1969-1970", "text": "Questa pagina raccoglie le informazioni riguardanti lUnione Sportiva Ravenna nelle competizioni ufficiali della stagione 1969-1970.\nStagione.\nNella stagione 1969-1970 il Ravenna disputa il girone B del campionato di Serie C, con 38 punti si piazza in settima posizione. Il campionato \u00e8 stato vinto con 52 punti dalla Massese che sale in Serie B, seconda la Spal con 50 punti. Retrocedono in Serie D il Siena, la Pistoiese e la Vis Pesaro.\nA Ravenna viene riconfermato l'allenatore Lamberto Giorgis e presentano una coppia di attaccanti capaci di realizzare 23 reti, sulle 33 della squadra nel corso della stagione, si tratta di Francesco Trevisani con 12 reti ed il solito Domenico Ciani con 11 reti. Da ricordare per la tifoseria giallorossa, il 26 ottobre la vittoria (1-0) sugli odiati cugini di Ferrara, di fronte ad un Comunale traboccante di folla con oltre undicimila spettatori. Nel girone di ritorno la squadra ravennate ha una flessione e dopo la sconfitta interna (0-1) con la capolista Massese del 19 aprile 1970, viene esonerato l'allenatore Lamberto Giorgis, sostituito da Luciano Redegalli. Al termine del torneo il Ravenna seppur lontano dalle zone nobili, ha ottenuto un discreto settimo posto, alla pari con Imola e Lucchese.\nRosa.\n "}
{"id": "5227106", "revid": "1522738", "url": "https://it.wikipedia.org/wiki?curid=5227106", "title": "Cape Elizabeth", "text": "Cape Elizabeth \u00e8 un centro abitato \"(town)\" degli Stati Uniti d'America, situato nella Contea di Cumberland nello Stato del Maine. Nel censimento del 2010 la popolazione era di 9.015 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Cape Elizabeth si estende su una superficie di 236,8 km\u00b2."}
{"id": "5227108", "revid": "1785982", "url": "https://it.wikipedia.org/wiki?curid=5227108", "title": "Octavo d\u00eda", "text": "Octavo d\u00eda \u00e8 una canzone di Shakira del 2000, sesta traccia del quarto album \u00bfD\u00f3nde est\u00e1n los ladrones? del 1998.\nInformazioni sul brano.\nSi tratta di una canzone che l'autrice ha dedicato a Dio: (cos\u00ec come la traccia \"How Do You Do\" dell'album Oral Fixation Vol. 2, 2005) nel testo si parla che, al momento dei primi 7 giorni, quando Dio cre\u00f2 l'universo - secondo un ipotetico punto di vista - lo fece per poter tornare rammaricato di essersi sbagliato e solo dopo essersi riposato il settimo giorno.\n\u00c8 un brano che suscit\u00f2 alcune controversie: c'\u00e8 infatti chi crede che la canzone sia una sorta di parodia della figura divina, (poich\u00e9 nel brano la divinit\u00e0, dopo aver visto il suo mondo in rovina e in balia di un \"disordine infernale\", decide di dimettersi dal suo lavoro e scendere sulla Terra come un uomo qualunque, \"trovando pi\u00f9 difficile essere un re senza corona che essere una persona normale\") e addirittura chi definisce la canzone \"satanica\", mentre \u00e8 invece una critica rivolta all'umanit\u00e0 che ha rinnegato Dio e si fa \"manipolare da falsi idoli come pedine di scacchi\", (\"Aqu\u00ed abajo unos cuantos nos manejan como fijas de ajedrez\") dicendo cos\u00ec \"una verit\u00e0 che pu\u00f2 vedere persino un cieco\". \nInoltre, vengono menzionati Bill Clinton e Micheal Jackson, nonch\u00e9 la figura leggendaria di Tarzan, in una strofa dove la cantante sostiene che, se Dio se ne andasse su un altro pianeta non riuscendo n\u00e9 a trovare lavoro n\u00e9 a conversare con la gente, l'uomo sarebbe perduto e non gli resterebbe altro che adorare come dei tali personaggi. La strofa finale, dove dice: \"Pobre de Dios que no sale en revistas, no es modelo ni artista de familia real\", \u00e8 la definitiva mannaia della cantautrice verso l'umanit\u00e0 che ha rinnegato il suo stesso creatore, sostenendo che forse, se Dio fosse uno di quei modelli o artisti, l'uomo ricomincerebbe a venerarlo."}
{"id": "5227109", "revid": "300067", "url": "https://it.wikipedia.org/wiki?curid=5227109", "title": "Anatolij Krikun", "text": ""}
{"id": "5227110", "revid": "2196166", "url": "https://it.wikipedia.org/wiki?curid=5227110", "title": "Peter and Alice", "text": "Peter and Alice \u00e8 un'opera teatrale di John Logan, messa in scena per la prima volta nel marzo 2013 a Londra.\nTrama.\nIn una libreria in Oxford Street nella Londra del 1932 si inaugura una speciale esposizione dedicata alla memoria di Lewis Carroll. Ad essa sono invitati a partecipare due ospiti di eccezione: Alice Liddell Hargreaves (ottantenne nobildonna decaduta che, durante l'infanzia, ispir\u00f2 al reverendo Dogson la figura di Alice) e Peter Llewelyn Davies (editore sulla trentina che da bambino, insieme ai fratelli George, John, Nicholas e Michael Llewelyn Davies, fu di ispirazione a J.M. Barrie per la creazione di Peter Pan). Aspettando il loro ingresso in scena, queste due persone dal trascorso cos\u00ec singolare cominciano a rievocare i rispettivi passati, che prendono vita davanti ai loro occhi: cos\u00ec la scena si popola di nuovi e celebri personaggi, tra cui Alice, Peter Pan e gli scrittori di questi storie. Ma, insieme alle fantasie, si ripresentano anche i vecchi incubi e fantasmi: il matrimonio disastroso di Alice, la morte dei genitori di Peter, il rapporto controverso con le persone a cui fungevano da muse. Sia Carroll che Barrie vengono smascherati nella loro morbosit\u00e0, nella loro debolezza, nel loro rapporto ambiguo con questi bambini. Mentre l'anziana Alice riesce ad avere un rapporto sereno con il passato, abbracciandolo come unica fonte di ricordi felici, Peter incolpa Barrie di tutti i fallimenti umani e professionali della sua vita.\nProduzione.\n\"Peter and Alice\" debutta al No\u00ebl Coward Theatre di Londra il 25 marzo 2013 e rimane in scena fino al 1 giugno dello stesso anno. Lo spettacolo era diretto da Michael Grandage e si avvaleva della scenografia e costumi di Christopher Oram e del disegno luci di Paul Constable. Il cast comprende Judi Dench (Alice Liddell), Ben Whishaw (Peter Llewelyn Davies), Nicholas Farrell (Lewis Carroll), Derek Riddell (J.M. Barrie), Olly Alexander (Peter Pan), Ruby Bentall (Alice) e Stefano Braschi (nel triplice ruolo di Michael Llewelyn Davies, Reginald Hargreaves e Arthur Llewelyn Davies).\nAccoglienza.\nLa produzione ha ricevuto buone recensioni, specialmente per le interpretazioni di Whishaw e Dench. Nel 2014 \u00e8 stato nominato a due Laurence Olivier Awards come miglior nuova opera teatrale e migliore attrice protagonista (Dench), senza per\u00f2 vincerli."}
{"id": "5227111", "revid": "599013", "url": "https://it.wikipedia.org/wiki?curid=5227111", "title": "Yarmouth (Maine)", "text": "Yarmouth \u00e8 un centro abitato \"(town)\" degli Stati Uniti d'America, situato nella Contea di Cumberland nello Stato del Maine. Nel censimento del 2010 la popolazione era di abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Yarmouth si estende su una superficie di 241,5 km\u00b2."}
{"id": "5227119", "revid": "125922734", "url": "https://it.wikipedia.org/wiki?curid=5227119", "title": "Wit Studio", "text": " \u00e8 uno studio di animazione giapponese fondato il 1\u00ba giugno 2012 dai produttori di Production I.G come sussidiaria della IG Port. Lo studio \u00e8 noto in particolar modo per aver prodotto l'adattamento anime del manga \"L'attacco dei giganti\".\nFondazione.\nLo studio \u00e8 stato fondato da George Wada, un ex dipendente di Production I.G, nel 2012, ma \u00e8 servito un ulteriore anno prima che le prime produzioni dello studio, \"Hal\" e \"L'attacco dei giganti\", venissero rilasciate. Dopo la sua fondazione, Tetsuya Nakatake fu nominato direttore rappresentativo dello studio. Molti altri ex membri di Production I.G si unirono agli WIT dopo la sua fondazione, inclusi i direttori dell'animazione Ky\u014dji Asano e Satoshi Kadowaki, e il director Tetsur\u014d Araki, tutti loro lavorarono assieme alla serie anime de \"L'attacco dei giganti\".\nWit Studio \u00e8 stato fondato con un investimento di 30,000,000 yen dal capitale di IG Port, Wada e Nakatake, che posseggono rispettivamente il 66.6%, 21.6% e 10.0% di azioni dello studio."}
{"id": "5227127", "revid": "281944", "url": "https://it.wikipedia.org/wiki?curid=5227127", "title": "Lazzarino da Tormes", "text": ""}
{"id": "5227134", "revid": "322321", "url": "https://it.wikipedia.org/wiki?curid=5227134", "title": "San Lorenzo Dorsino", "text": "San Lorenzo Dorsino (\"San Lor\u00e9nz Dorsin\" in dialetto trentino) \u00e8 un comune italiano di abitanti della provincia di Trento, in Trentino-Alto Adige.\nIl comune sparso \u00e8 stato istituito il 1\u00ba gennaio 2015 per fusione dei territori di San Lorenzo in Banale (ora sede municipale) e Dorsino."}
{"id": "5227135", "revid": "76963", "url": "https://it.wikipedia.org/wiki?curid=5227135", "title": "Amparo Bar\u00f3", "text": ""}
{"id": "5227157", "revid": "106908", "url": "https://it.wikipedia.org/wiki?curid=5227157", "title": "Fisiologia cardiovascolare", "text": "La fisiologia cardiovascolare \u00e8 lo studio del sistema circolatorio, in particolare affronta la fisiologia del cuore e dei vasi sanguigni.\nQuesti argomenti sono talvolta affrontati separatamente, sotto i nomi di fisiologia cardiaca e fisiologia circolatoria. Anche se i diversi aspetti della fisiologia cardiovascolare sono strettamente correlati, l'argomento \u00e8 ancora di solito suddiviso in diversi temi secondari.\nEmodinamica.\nNella maggior parte dei casi, il corpo cerca di mantenere una pressione arteriosa media costante: quando vi fosse un'importante e brusca diminuzione (per esempio in corso di emorragia), il corpo pu\u00f2 modificare alcuni parametri cardiaci, le resistenze periferiche totali (soprattutto la vasocostrizione arteriosa) e lo stato inotropo. A sua volta, questo pu\u00f2 avere un impatto significativo sulle diverse altre variabili: gittata sistolica, gittata cardiaca, pressione di pulsazione, pressione arteriosa sistemica e pressione venosa centrale."}
{"id": "5227158", "revid": "287204", "url": "https://it.wikipedia.org/wiki?curid=5227158", "title": "La bella e la bestia (film)", "text": ""}
{"id": "5227159", "revid": "287204", "url": "https://it.wikipedia.org/wiki?curid=5227159", "title": "La bella e la bestia (musical)", "text": ""}
{"id": "5227160", "revid": "287204", "url": "https://it.wikipedia.org/wiki?curid=5227160", "title": "Beauty and the Beast (film)", "text": ""}
{"id": "5227161", "revid": "287204", "url": "https://it.wikipedia.org/wiki?curid=5227161", "title": "Beauty and the Beast (serie televisiva)", "text": ""}
{"id": "5227162", "revid": "287204", "url": "https://it.wikipedia.org/wiki?curid=5227162", "title": "Beauty and the Beast (album)", "text": ""}
{"id": "5227164", "revid": "287204", "url": "https://it.wikipedia.org/wiki?curid=5227164", "title": "Beauty and the Beast (singolo)", "text": ""}
{"id": "5227165", "revid": "119831114", "url": "https://it.wikipedia.org/wiki?curid=5227165", "title": "Yahoo! View", "text": "Yahoo! View \u00e8 stato un sito web di video on demand lanciato da Yahoo! il 1\u00ba giugno 2006 e chiuso il 30 giugno 2019.. In collaborazione con Hulu, trasmetteva i recenti episodi di serie televisive delle reti ABC, NBC e Fox negli Stati Uniti, nonch\u00e9 una moderata selezione di programmi archiviati da diversi distributori.\nInizialmente venne fondato come Yahoo! Video, ed era un servizio di video sharing. Pi\u00f9 tardi, la capacit\u00e0 di caricare video fu rimossa e il sito inizi\u00f2 come portale per contenuti video curati e ospitati dalle propriet\u00e0 di Yahoo. Nel 2011, il servizio fu rilanciato come Yahoo! Screen, mettendo a fuoco maggiore il contenuto originale e le webserie. Yahoo! Screen acquis\u00ec inoltre la sitcom \"Community\" per un'altra stagione, dopo la sua cancellazione dopo la quinta stagione su NBC.\nA settembre 2013, il servizio possedeva pi\u00f9 di 1.000 ore di contenuti. Nel gennaio 2016, dopo una svalutazione di 42 milioni di dollari per la scarsa performance del suo contenuto originale, Yahoo! Screen fu chiuso. Nell'agosto 2016, Yahoo! ha annunciato una collaborazione con il servizio di video on demand di sottoscrizione Hulu per spostare la sua libreria di video gratuiti in un successore \"de facto\" conosciuto come Yahoo! View.\nYahoo! View \u00e8 stato chiuso il 30 giugno 2019."}
{"id": "5227166", "revid": "2022787", "url": "https://it.wikipedia.org/wiki?curid=5227166", "title": "Valdaone", "text": "Valdaone (\"Valda\u00f9n\" in dialetto locale) \u00e8 un comune italiano sparso di abitanti della provincia di Trento in Trentino-Alto Adige. Come suggerisce la denominazione, coincide con la Val di Daone.\n\u00c8 stato istituito il 1\u00ba gennaio 2015 per fusione dei territori comunali di Bersone, Daone (che ne \u00e8 il capoluogo) e Praso.\n\u00c8 il comune pi\u00f9 occidentale della provincia."}
{"id": "5227167", "revid": "38120", "url": "https://it.wikipedia.org/wiki?curid=5227167", "title": "La belle et la b\u00eate", "text": ""}
{"id": "5227168", "revid": "287204", "url": "https://it.wikipedia.org/wiki?curid=5227168", "title": "La Belle &amp; la B\u00eate (film)", "text": ""}
{"id": "5227169", "revid": "287204", "url": "https://it.wikipedia.org/wiki?curid=5227169", "title": "La Belle et la B\u00eate (film)", "text": ""}
{"id": "5227170", "revid": "38120", "url": "https://it.wikipedia.org/wiki?curid=5227170", "title": "La Belle &amp; la B\u00eate", "text": ""}
{"id": "5227171", "revid": "1260426", "url": "https://it.wikipedia.org/wiki?curid=5227171", "title": "Cygnet Committee", "text": "Cygnet Committee \u00e8 un brano musicale scritto dell'artista inglese David Bowie, quinta traccia dell'album \"Space Oddity\" del 1969.\nIl brano venne inciso ai Trident Studios di Londra tra agosto e settembre a partire un demo acustico registrato con John Hutchinson, chitarrista dei Feathers che Bowie aveva formato a fine 1968, in cui era indicato col titolo \"Lover to the Dawn\" e che mancavano ancora dell'intensit\u00e0 ritmica, la complessit\u00e0 musicale e lo sfogo anti-hippy presenti nella traccia finale.\nIl brano.\n\"Cygnet Committee\" \u00e8 una lunga e complessa composizione ispirata a Bob Dylan, con riferimenti a \"Desolation Row\", che esprime la delusione provata da Bowie di fronte alla svendita dei valori del movimento hippy e al fallimento del laboratorio artistico \"Growth\", fondato nel 1969 a Beckenham con la giornalista del \"Sunday Times\" Mary Finnigan e che a suo avviso si era ormai trasformato in una specie di \"David Bowie Show\".\nIl cantante ribadisce il concetto espresso quattro anni prima da Dylan in \"Subterranean Homesick Blues\" (\u00abDon't follow leaders\u00bb), diffidando dal seguire anche i cosiddetti leader \"alternativi\". Il rifiuto delle figure dei guru continuer\u00e0 ad essere presente nei suoi testi nei primi anni settanta, cos\u00ec come i riferimenti a \"1984\" di George Orwell la cui influenza si sentir\u00e0 anche oltre l'album \"Diamond Dogs\" del 1974. Qui il richiamo forse pi\u00f9 esplicito \u00e8 quello alla triste vicenda dei protagonisti del romanzo, Winston e Julia:\n \nNel novembre 1969 Bowie disse allo scrittore George Tremlett che riteneva \"Cygnet Committee\" la canzone migliore dell'album e che sarebbe stata pubblicata come 45 giri se la casa discografica non si fosse opposta. \u00abVolevo farne un singolo ma nessun altro pensava che fosse una buona idea. Beh, forse \u00e8 un po' lunga. Sono io che faccio delle considerazioni sul movimento hippy, raccontando come \u00e8 partito bene ma anche come si \u00e8 rovinato quando gli hippy sono diventati come tutti gli altri, materialisti ed egoisti\u00bb.\nPoche settimane dopo, sulla rivista \"Music Now!\" spieg\u00f2 che la canzone era \u00abun esempio di come si pu\u00f2 usare una canzone per attaccare quelli che non sanno che fare di se stessi. Cercare di mostrare alla gente la via da percorrere. Si mettono addosso tutto quello che gli viene detto d'indossare e ascoltano la musica che gli dicono di ascoltare\u00bb. Nella stessa intervista avvertiva, evocando per la prima volta idee che lo avrebbero ripetutamente ossessionato negli anni seguenti, che \u00abquesta nazione reclama un capo. Dio solo sa cosa sta cercando, ma non si rende conto che pu\u00f2 andare sotto un Hitler. Questo Paese \u00e8 pronto per essere sottomesso da chiunque abbia una personalit\u00e0 abbastanza forte da comandare\u00bb.\n\"Cygnet Committee\" potrebbe quindi essere vista come una delle prime esplorazioni di Bowie nel pericoloso legame tra moda, carisma, celebrit\u00e0, pratiche messianiche e estremismo politico, tutti aspetti che avrebbe affrontato negli anni settanta.\n\"Cygnet Committee\" dal vivo.\nNei mesi immediatamente successivi alla pubblicazione dell'album la canzone divenne una costante delle performance dal vivo di Bowie e fu eseguita nella sessione BBC registrata il 5 febbraio 1970 per il programma \"The Sunday Show\". In seguito non \u00e8 mai stata ripresa in nessuno dei tour del cantante.\nPubblicazioni.\n\"Cygnet Committee\" \u00e8 presente nelle raccolte \"Best Deluxe\", uscita in Giappone nel 1973, e \"Bowie at the Beeb\" del 2000.\nCover.\nMax Lorentz ha pubblicato una cover di \"Cygnet Committee\" nell'album tributo \"Kiss You In The Rain - Max Lorentz Sings David Bowie\" del 2013."}
{"id": "5227172", "revid": "107189720", "url": "https://it.wikipedia.org/wiki?curid=5227172", "title": "Red (opera teatrale)", "text": "Red \u00e8 un'opera teatrale di John Logan incentrata sulla figura dell'espressionista astratto Mark Rothko\nTrama.\nIl giovane Ken comincia a lavorare con il noto espressionista astratto Mark Rothko mentre l'artista crea le opere commissionate dal prestigioso Four Seasons di New York. Mentre lavora con il maestro, Ken apprende tutto della sua visione del mondo e della sua poetica, ma anche tratti pi\u00f9 umani, come il suo arrivo in America da bambino ed il rapporto controverso con Pollock e la Pop Art.\nAlla fine dell'opera Rothko, estremamente protettivo nei confronti delle sue opere, risarcisce il Four Seasons non ritenendolo adatto al suo lavoro e licenzia Ken per far s\u00ec che il ragazzo possa intraprendere una carriera propria di artista.\nProduzioni.\n\"Rosso\" debutta alla Donmar Warehouse di Londra il 3 dicembre 2009 e rimane in scena fino al 6 febbraio 2010. Diretto da Michael Grandage, \"Rosso\" ha visto come suoi primi interpreti Alfred Molina (Rothko) e Eddie Redmayne (Ken). La produzione riceve buone recensioni e viene nominata al Laurence Olivier Award per la miglior opera teatrale, senza vincerlo; Redmayne vince l'Olivier Award come miglior attore non protagonista.\nLa stessa produzione viene messa in scena al John Golden Theatre di Broadway per un periodo limitato tra il 1 aprile e il 27 giugno 2010, ancora una volta con grande successo. \"Rosso\" riceve le nomination per sette Tony Awards, vincendone sei: Miglior opera teatrale, Miglior regia (Michael Grandage), Miglior attore non protagonista (Redmayne), Miglior disegno luci (Neil Austin), Miglior scenografia (Christopher Oram) e miglior sound design (Adam Cork); Molina viene nominato come miglior attore protagonista e vince il Drama Desk Award per la performance pi\u00f9 illustre dell'anno.\nFrancesco Frongia dirige la prima produzione italiana di \"Rosso\", che va in scena l'8 maggio 2012 al Teatro dell'Elfo di Milano, con Ferdinando Bruni (Rothko) e Alessandro Bruni Oca\u00f1a (Ken). Questa produzione \u00e8 stata messa in scena pi\u00f9 volte a Milano (anche a Palazzo reale) ed \u00e8 andata in tourn\u00e9e in Lombardia e nelle regioni limitrofe nella stagione 2012/2013 e 2013/2014.\nAlfred Molina ha interpretato nuovamente il ruolo dell'artista al Mark Taper Forum di Los Angeles nell'agosto 2012, con Jonathan Groff nel ruolo di Ken.\nNel maggio 2018 Alfred Molina torna a interpretare Rothko a Londra, in scena al Wyndham's Theatre. Michael Grandage cura la regia ed Alfred Enoch interpreta Ken. La produzione viene registrata a teatro per poi essere trasmessa nei cinema di tutto il mondo."}
{"id": "5227183", "revid": "110157", "url": "https://it.wikipedia.org/wiki?curid=5227183", "title": "Chiesa di Sant'Eligio (Villaggio Prenestino)", "text": "La chiesa di Sant'Eligio \u00e8 un luogo di culto cattolico di Villaggio Prenestino, frazione di Roma Capitale rientrante all'interno della zona Lunghezza; \u00e8 sede dell'omonima parrocchia appartenente alla diocesi di Roma.\nStoria.\nVillaggio Prenestino \u00e8 una frazione geografica di Roma Capitale, gi\u00e0 borgata, situata alla periferia orientale della citt\u00e0 e caratterizzata da una bassa densit\u00e0 di popolazione.\nIl 25 giugno 1963, con il decreto \"Succrescente in dies\" del cardinale vicario Clemente Micara, venne eretta in tale zona una parrocchia dedicata a Sant'Eligio, i cui confini attuali sono stati determinati il 27 febbraio 1995 con un decreto del cardinale vicario Camillo Ruini.\nLa costruzione di un edificio di culto cominci\u00f2 nel 1966 per terminare l'anno successivo, secondo il progetto dell'architetto Aldo Aloysi. La chiesa, anch'essa dedicata a Sant'Eligio, \u00e8 stata oggetto di un restauro nel 1990, in occasione del quale \u00e8 stata realizzata la facciata su disegno di Mario Novelli.\nDescrizione.\nArte e architettura.\nLa chiesa di Sant'Eligio sorge nel centro di Villaggio Prenestino, lungo via Fosso dell'Osa.\nL'edificio \u00e8 in stile moderno e di modeste dimensioni, commisurate alle esigenze dell'epoca in cui esso venne costruito. L'esterno \u00e8 caratterizzato dalla facciata, preceduta da un sagrato. Il prospetto, opera di Mario Novelli, risale al 1990: nella parte inferiore si apre il portale, sormontato da un protiro pensile e dallo stemma in bronzo di papa Paolo VI; quella superiore, invece, presenta una griglia frangisole in calcestruzzo, dietro la quale si aprono tre finestre. Il coronamento \u00e8 piatto.\nL'interno \u00e8 costituito da un unico ambiente a pianta rettangolare con soffitto piano e paramento murario in parte in piastrelle (fascia inferiore), in parte in intonaco chiaro (parte superiore). Nella parete di fondo, al centro, si apre l'abside quadrangolare leggermente sporgente, la cui parete di fondo ospita un moderno \"Crocifisso\" in legno con il corpo di Ges\u00f9 stilizzato. Il presbiterio, rialzato di alcuni gradini rispetto al resto della chiesa, ospita in posizione avanzata, sulla sinistra, l'ambone in legno, al centro l'altare con paliotto bronzeo raffigurante l'\"Ultima Cena\" e, sulla destra, nell'abside, la sede. Ai lati, le statue della \"Madonna col Bambino\" (a destra) e di \"Sant'Eligio\" (a sinistra).\nOrgano a canne.\nAlla sinistra del presbiterio, in posizione parallela rispetto all'altare, vi \u00e8 l'organo a canne della chiesa, coevo a quest'ultima ed opera dell'organaro Rosario Chichi.\nLo strumento \u00e8 a trasmissione integralmente meccanica ed \u00e8 alloggiato all'interno di una cassa lignea priva di copertura; la consolle \u00e8 sporgente dalla parte anteriore di quest'ultima ed \u00e8 costituita da un'unica tastiera di 49 note e pedaliera dritta con tasti sospesi di 12 note, costantemente unita al manuale e con registro tappato di 8' costantemente inserito. I registri sono azionati da pomelli posti su fila unica al di sopra del manuale."}
{"id": "5227191", "revid": "767487", "url": "https://it.wikipedia.org/wiki?curid=5227191", "title": "Blackchords", "text": "I Blackchords sono un gruppo musicale australiano di Melbourne. La band \u00e8 formata da Nick Milwright (voce, chitarra e tastiere), Damian Cazaly (chitarrista), Sarah Galdes (batterista) and Tristan Courtney (basso).\nStoria.\nI Blackchords si sono formati come band indie/rock all'inizio del 2005 con il frontman Nick Milwright e il chitarrista Damian Cazaly. La carriera musicale di Milwright comincia nel periodo della scuola superiore ad Eltham, dove impara a suonare la chitarra classica. Dopo aver concluso il percorso scolastico, all'et\u00e0 di 17 anni Milwright lascia la musica per seguire la carriera militare, ma ben presto comprende che il servizio militare non \u00e8 nelle sue corde, per questo Milwright cambia completamente il suo percorso di vita, decidendo di provare la carriera di danzatore. Accettato al Victorian College of the Arts,e con una promettente carriera nella danza, Milwright ha un incidente in cui si strappa i legamenti del ginocchio. A 20 anni Milwright decide di trascorrere un periodo di otto mesi a Londra. Di notte, si ritrova nell soffitta dell'appartamento che condivide con un amico con la sua chitarra acustica e comincia a scrivere canzoni - questo \u00e8 l'inizio del suo percorso di cantautore. Ritorna a Melbourne e capisce che la musica \u00e8 la sua vita. Negli ultimi mesi del 2004 incontra il chitarrista Damian Cazaly e dopo appena un mese i Blackchords si formano come band.\nAlbum di debutto.\nIl loro album di debutto, chiamato appunto \"Blackchords\", \u00e8 stato prodotto dall'ex chitarrista di Blindside &amp; The Earthmen, Nick Batterham ed \u00e8 stato pubblicato dall'etichetta discografica Dust Devil Music il 24 aprile del 2009. L'album ha avuto una grande risonanza sia in Australia che nel Regno Unito dalle riviste di settore quali i \"Rolling Stone Magazine\", \"Clash Magazine\", CMU Daily[3] e l'australiano \"Reverb \"che ha descritto l'album come \"uno dei migliori album di debutto australiani\". Il primo singolo \"At World's End\" \u00e8 stato nominato come traccia del giorno da QTheMusic.com,[4] \u00e8 stato scelto inoltre come Record of The Day nel Regno Unito e \"canzone della settimana\" da Alex Baker su Kerrang Radio. Proprio in nel Regno Unito, presso Kerrang Radio sono invitati per registrare una sessione acustica ed un'intervista. Il video \u00e8 stato anche incluso nella MNE TV e nella playlist di MTV, sempre in UK."}
{"id": "5227194", "revid": "729019", "url": "https://it.wikipedia.org/wiki?curid=5227194", "title": "Battaglia di Kharistan", "text": "La battaglia di Khar\u012bst\u0101n (), detta anche giornata di S\u0101n (, dal nome di una localit\u00e0 nei pressi del campo di battaglia), tatticamente collegata alla battaglia del Bagaglio di pochi mesi prima, fu un fatto d'armi combattuto nel dicembre del 737 in Transoxiana tra le truppe arabo-islamiche omayyadi e i Turchi Turgesh del \"Kaghan\" Su Lu.\nAntefatti.\nLa sconfitta del Governatore del Khorasan, al-Junayd b. \u02bfAbd al-Ra\u1e25m\u0101n al-Murr\u012b nella battaglia del Bagaglio del 731 non comport\u00f2 curiosamente la sua immediata deposizione da parte del Califfo Hish\u0101m b. \u02bfAbd al-Malik, sicch\u00e9 egli seguit\u00f2 a tenere la \"wil\u0101ya\" di Samarcanda fino alla sua morte nel febbraio-marzo del 734.\nLa sua carica fu allora assegnata dal Califfo al generale giazireno \u02bf\u0100\u1e63im b. \u02bfAbd All\u0101h al-Hil\u0101l\u012b, la cui accentuata durezza non gli fece guadagnare alcuna simpatia tra i suoi amministrati, gi\u00e0 scossi dagli ultimi disastrosi eventi bellici e in crisi profonda di fiducia nei confronti di Damasco.\nIl Governatore del \u1e6cokh\u0101rist\u0101n a Balkh, Na\u1e63r b. Sayy\u0101r, che era stato posto agli arresti all'arrivo di \u02bf\u0100\u1e63im a Samarcanda, perch\u00e9 sospettato di far parte della cerchia del defunto al-Junayd, dovette affrontare con soli soldati la rivolta che al-\u1e24\u0101rith b. Surayj aveva organizzato, partendo dal piccolo avamposto di al-Nukhudh, nel Basso \u1e6cokh\u0101rist\u0101n.\nLa resistenza di Na\u1e63r b. Sayy\u0101r fu agevolmente superata, dando l'opportunit\u00e0 ad al-\u1e24\u0101rith di marciare con i suoi uomini contro Marw e il suo Governatore, costretto a versare a ogni suo soldato una regalia di tre \"d\u012bn\u0101r\" per assicurarsene in qualche modo la fedelt\u00e0.\nIl secondo governatorato di Asad.\nI prodromi della battaglia.\nGiunse per\u00f2 per \u02bf\u0100\u1e63im la rimozione dalla carica, cui venne destinato dal Califfo, per la seconda volta, Asad al-Qasr\u012b.\nLa posizione difensiva, dettata al nuovo \"W\u0101l\u012b\" da un'evidente condizione d'inferiorit\u00e0 numerica, si rivel\u00f2 alle lunghe vincente.\nAsad si rec\u00f2 innanzi tutto in Khuttal per disinnescarne il potenziale pericolo, profittando del momento di crisi di successione di quel principato, sottoponendolo a razzie che gli fruttarono un ingente bottino bellico.\nSulla strada del ritorno per\u00f2, fu intercettato da Su Lu. Asad poteva contare su appena uomini, costituiti da Siriani, dalla guarnigione araba del G\u016bzg\u0101n comandata da Miqd\u0101m b. \u02bfAbd al-Ra\u1e25m\u0101n e dal piccolo esercito eftalita di quella stessa regione, cui il Governatore aggiunse un imprecisato numero di \"ghul\u0101m\", autorizzati in quella situazione di emergenza a combattere, imbracciando come armi \"bastoni e mazze\".\nIn tali condizioni Asad al-Qasr\u012b opt\u00f2 per una prudenziale ritirata, mandando avanti una parte delle prede belliche legate alla campagna in Khuttal, sotto la guida di Ibr\u0101h\u012bm b. \u02bf\u0100\u1e63im al-\u02bfUqayl\u012b, al comando di pochi soldati arabi e dei combattenti iranici del \u1e62aghaniy\u0101n di \u1e62agh\u0101n (Ch\u0101gh\u0101n) Khud\u0101h. L'arrivo dei Turgesh lo costrinse per\u00f2 a una precipitosa fuga in direzione del fiume Oxus, che varc\u00f2 celermente, tallonato da vicino dal nemico, che si attard\u00f2 tuttavia a mettere le mani sul grosso del bagaglio che non era stato ancora messo al sicuro.\nIn quelle condizioni Asad si affrett\u00f2 ad attraversare l'Oxus per entrare nel pi\u00f9 amichevole territorio del \u1e6cokh\u0101rist\u0101n, inseguito poco avvedutamente dalla cavalleria nemica. Asad provvide a far distruggere i ponti che ne consentivano l'attraversamento ma l'impegno profuso immediatamente dopo da Su Lu per la loro ricostruzione fu assai verosimilmente male eseguito, tant'\u00e8 vero che numerosi Turgesh, lanciati all'inseguimento di Asad, precipitarono nelle acque gelide e turbolente al momento di traversare il corso d'acqua, e affogarono. Altri cavalieri, invece, entrarono di slancio nelle acque gi\u00e0 fredde del fiume, seguendo la stessa sorte.\nIl mattino dopo, forse su indicazione dei suoi esploratori, Asad cap\u00ec che i Turgesh che avevano attraversato il corso d'acqua avevano puntato sul facile obiettivo delle prede belliche del Khuttal. Per parte sua, anzich\u00e9 mettersi in salvo, il Governatore omayyade - che ebbe per questo anche l'approvazione di Na\u1e63r b. Sayy\u0101r - decise di cercare i Turchi e di attaccarli. La sua decisione evit\u00f2 il 1\u00ba ottobre 737 la pi\u00f9 completa catastrofe delle armi islamiche, anche se dell'intera campagna il chiaro vincitore rimaneva pur sempre Su Lu, tanto che il ritorno dei soldati a Balkh fu accolto da \"canzonette beffarde dei monelli persiani\"..\nLa battaglia di Khar\u012bst\u0101n.\nDue mesi dopo giunse notizia che i Turgesh avanzavano su Balkh (7 dicembre 737), aggredendo i musulmani nella provincia del Khorasan, fatto che stup\u00ec e angosci\u00f2 i musulmani, che vedevano messa col\u00e0 a gravissimo rischio la presenza omayyade.\nAccanto al Kagh\u0101n si trovava al-\u1e24\u0101rith b. Surayj, uomini del Khuttal, della Sogdiana, dello Sh\u0101sh e del \u1e6cokh\u0101rist\u0101n. Balkh non fu tuttavia attaccata dai Turgesh che si mossero a meridione di essa, probabilmente per conquistare Marw e Marw al-R\u016bdh.\nAsad aveva il grosso delle sue truppe acquartierata per il rigido inverno ma il morale fornito dallo zelo religioso suscitato da un vibrante discorso del Governatore riusc\u00ec a salvare la situazione, e d'altra parte anche Su Lu aveva frazionato il suo esercito, probabilmente per le difficolt\u00e0 di approvvigionare d'inverno un numero troppo alto di guerrieri.\nLo scontro avvenne a poca distanza da Shub\u016brq\u0101n, che gi\u00e0 era caduta in mano turca.\nA destra della compagine califfale erano schierati i Ban\u016b Azd e Ban\u016b Tam\u012bm, l'alleato signore del G\u016bzg\u0101n, i mercenari e i Siriani dei \"jund\" di Qinna\u1e63r\u012bn e di Filas\u1e6d\u012bn, mentre all'ala sinistra si trovavano i Ban\u016b Rab\u012b\u02bfa con Ya\u1e25y\u0101 b. \u1e24udayn, i guerrieri di \u1e24im\u1e63 a altri Azd.\nQuest'ultima cedette all'assalto turco ma l'ala destra rovesci\u00f2 la situazione, grazie forse a un'abile manovra aggirante del re del G\u016bzg\u0101n.\nI Turgesh andarono in rotta e i vincitori poterono saccheggiare a loro volta i beni degli sconfitti, liberando le donne musulmane catturate dai Turgesh, mentre la moglie stessa del \"Khag\u0101n\" veniva pugnalata a morte da un suo schiavo eunuco per evitare che cadesse nelle mani dei soldati di Asad e dei loro alleati.\nSu Lu e al-\u1e24\u0101rith invece si salvarono con la fuga, inutilmente inseguiti da Ja\u02bffar b. \u1e24an\u1e93ala al-Bahr\u0101n\u012b, agevolati dal maltempo.\nIl \"Khag\u0101n\" pass\u00f2 da Jazza, dal \u1e6cokh\u0101rist\u0101n e dall'Ushrusana, rientrando nei suoi territori. Pochi mesi pi\u00f9 tardi, nel 738, sarebbe caduto vittima dell'assassinio di K\u016brs\u016bl per motivi personali. I restanti guerrieri turchi venivano intanto annientati, uno dopo l'altro, dalle forze di Asad."}
{"id": "5227216", "revid": "119982", "url": "https://it.wikipedia.org/wiki?curid=5227216", "title": "Ky\u014dto-gosho", "text": ""}
{"id": "5227217", "revid": "2110845", "url": "https://it.wikipedia.org/wiki?curid=5227217", "title": "Octave Mannoni", "text": "Biografia.\nNato in un paese del Loir-et-Cher da genitori di origine corsa, studi\u00f2 filosofia a Strasburgo, insegn\u00f2 in Martinica e in Madagascar, dove ebbe modo di porsi problemi legati al colonialismo, su cui scrisse diversi saggi. Nel 1945 divenne capo del Servizio d'informazioni dell'isola e diresse quindi la \"Revue de Madagascar\". Dopo la rivolta cominciata nel marzo 1947 e repressa nel sangue, scrisse la \"Psychologie de la colonisation\" (1950, riedita nel 1984 con il titolo di \"Prospero et Caliban\"), probabilmente la sua opera principale, pi\u00f9 tardi criticata da Aim\u00e9 C\u00e9saire e Frantz Fanon. L'autore intanto era tornato in Francia, dove cominci\u00f2 la pratica analitica seguendo Jacques Lacan e si impieg\u00f2 in un ospedale psichiatrico di \u00c9vreux. Divenne quindi psicoanalista associandosi alla \"Soci\u00e9t\u00e9 psychanalytique de Paris\" (SPP).\nFu marito di Maud Mannoni (1923-1998), con la quale (e con Patrick Guyomard) fond\u00f2 il \"Centre de Formation et de Recherches Psychanalytiques\" (CFRP) nel 1985 e collabor\u00f2 alla collana \"L'Espace analytique\" presso le \u00c9ditions Deno\u00ebl.\nPur essendo affiliato a Lacan, ed averlo seguito e difeso in mezzo alle polemiche, Mannoni ne fu abbastanza indipendente, arrivando ad aderire all'antipsichiatria degli anni 1980.\nUn suo libro su Sigmund Freud (1968) lo rese noto anche in Italia. Si dedic\u00f2 oltre alla pratica alla psicoanalisi sotto forma letteraria, scrivendo opere d'impianto saggistico e filosofico in forma di narrazione."}
{"id": "5227237", "revid": "69392100", "url": "https://it.wikipedia.org/wiki?curid=5227237", "title": "Salone Pier Lombardo", "text": ""}
{"id": "5227240", "revid": "767487", "url": "https://it.wikipedia.org/wiki?curid=5227240", "title": "Rimini Calcio 1969-1970", "text": "Questa voce raccoglie le informazioni riguardanti il Rimini Calcio nelle competizioni ufficiali della stagione 1969-1970."}
{"id": "5227255", "revid": "300067", "url": "https://it.wikipedia.org/wiki?curid=5227255", "title": "Dallas Cowboys 1994", "text": "La stagione dei Dallas Cowboys \u00e8 stata la 35\u00aa della franchigia nella National Football League. La squadra veniva da due vittorie del Super Bowl consecutive e vide diversi cambiamenti. A marzo, mesi di frustrazione raggiunsero infine il loro climax tra il proprietario Jerry Jones e il capo-allenatore Jimmy Johnson che si dimise. Jones assunse cos\u00ec l'ex allenatore degli Oklahoma Sooners e suo personale amico Barry Switzer come terzo allenatore della storia della franchigia. Dallas continu\u00f2 a dominare nella stagione regolare, terminando con un record di 12\u20134, venendo eliminati nella finale della NFC dai San Francisco 49ers. Dal draft arriv\u00f2 il futuro Hall of Famer Larry Allen mentre il linebacker veterano Ken Norton Jr. lasci\u00f2 il club per San Francisco."}
{"id": "5227259", "revid": "163662", "url": "https://it.wikipedia.org/wiki?curid=5227259", "title": "San Sebastiano nelle arti", "text": "La storia di san Sebastiano nelle arti (visive e non) \u00e8 una tra le pi\u00f9 lunghe e ricche, forse pu\u00f2 essere considerato uno dei santi pi\u00f9 rappresentati della Chiesa cattolica.\nRiconoscibile a colpo d'occhio, per via dell'iconografia che lo riguarda, costituita dalle frecce che gli penetrano il corpo, questa immagine \u00e8 venuta a subire nel corso del tempo una quantomai notevole evoluzione; passando dall'originaria figura di uomo barbuto di mezza et\u00e0 che indossa l'armatura a quella di adolescente muscoloso con un corpo intatto seminudo ed inerme, fino a trasfigurarsi in una vera e propria icona gay.\nNelle rappresentazioni del primo millennio lo si vede indossare la clamide militare come si conveniva alla sua professione di soldato, e sempre senza barba: un guerriero armato di scudo e spada. Durante l'epoca dell'arte gotica appare con un'armatura di maglie metalliche alla moda del tempo, ma presto anche con un ricco abito da nobile romano e di solito con la barba. Da allora in poi si \u00e8 cominciato inoltre a rappresentarlo nudo al momento di essere colpito dalle frecce; soprattutto i gotici olandesi e tedeschi lo raffigurano ricoperto di ferite e col corpo magro ben evidenziato. Il primo attributo personale di riconoscimento \u00e8 la corona di fiori in mano; a partire dall'alto Medioevo una freccia e un arco tra le mani.\nDal tardo XV secolo gli artisti hanno scelto sempre pi\u00f9 spesso di presentare la figura del santo come un giovinetto denudato, ancora completamente imberbe, con le mani strettamente legate al tronco di un albero o alla cima di una colonna mentre offre del tutto indifeso il petto alle frecce del carnefice.\nEvoluzione dell'immagine nelle arti.\nOrigini.\nIl ritratto pi\u00f9 antico conosciuto del santo nelle arti visive \u00e8 quello che si trova in un mosaico situato all'interno della Basilica di Sant'Apollinare Nuovo a Ravenna, datato tra il 527 e il 565; la parete laterale destra della basilica contiene una serie di grandi mosaici che raffigurano una lunga processione di ventisei santi martirizzati, guidati da San Martino.\nTra di essi \u00e8 compreso anche Sebastiano, senza alcuna traccia di arco e frecce a ricordare la sofferenza a cui \u00e8 sopravvissuto ma bens\u00ec con l'aureola e una corona di alloro tra le mani simboleggiante la vittoria attraverso il martirio. Qui i martiri sono rappresentati nel classico stile bizantino, quindi quasi privi d'individualit\u00e0 e tutti con la stessa identica espressione.\nUn'altra sua rappresentazione precoce si pu\u00f2 trovare in un altro mosaico, questa volta posizionato nella Basilica di San Pietro in Vincoli a Roma e probabilmente realizzato nell'anno 682: esso mostra un uomo adulto con la barba lunga e in abito di corte, senza alcuna traccia di frecce che lo trapassano nella carne.\nAlto Medioevo.\nGli arcieri e le frecce che lo colpiscono cominciano ad apparire solo intorno all'XI secolo, poco dopo l'anno Mille, e solo da allora in poi esse sono state indicate come esser la causa di gran lunga pi\u00f9 probabile di martirio e/o morte; da quel momento la percezione popolare si \u00e8 fissata definitivamente nel vedere Sebastiano come un giovane uomo legato ad una colonna e trafitto da una scarica di dardi appuntiti.\nCome protettore delle potenziali vittime della peste (connessione popolare questa derivante dalla \"Legenda Aurea\") e intercessore dei militari, Sebastiano ha occupato un posto importante nel culto durante tutto l'alto Medioevo. Fu tra i santi pi\u00f9 frequentemente raffigurati dagli artisti, prima da quelli appartenenti al tardo periodo gotico (soprattutto nel periodo successivo al passaggio delle Morte Nera del 1348) e poi - con un'esplosione di rinnovato interesse - da quelli del Rinascimento.\nIn un momento in cui la popolazione credeva che la peste e le altre malattie contagiose si diffondessero attraverso l'aria alla velocit\u00e0 i frecce letali, la connessione con Sebastiano non risulta essere sorprendente. Come dimostra l'iscrizione apposta sull'affresco di Benozzo Gozzoli, \"Sancte Sebastiane Intercede Pro Devoto Populo Tuo\" (San Sebastiano interceda per i vostri devoti) il martire appare innanzi tutto quale intercessore tra Dio e gli uomini durante le epidemie, annoverato quindi come salvatore da questo tipo di morte.\nL'occasione e l'opportunit\u00e0 di poter mostrare un uomo seminudo, spesso in una posa contorta, ne ha fatto viepi\u00f9 uno dei soggetti preferiti dell'arte sacra di quel periodo. La sua morte, colpito dalle frecce, \u00e8 stata oggetto tra l'altro di un'incisione del 1430 attribuita al \"Maestro delle carte da gioco\", un autore tedesco (o pi\u00f9 probabilmente svizzero) rimasto anonimo. Epoca questa in cui vi erano davvero molti pochi altri soggetti ricorrenti, oltre a Cristo, in cui si potesse presentare il nudo maschile.\nNel Rinascimento.\nSebastiano appare in un'ampia serie di stampe e dipinti, fatto questo causato dalla sempre maggior popolarit\u00e0 tra i fedeli; ma la stessa frequente rappresentazione artistica \u00e8 stata causa a sua volta di pi\u00f9 ampia fama in mezzo alla massa dei credenti.\nTra gli artisti che hanno dipinto nel corso dei secoli a venire San Sebastiano col petto forato ci sono: Sandro Botticelli, Domenichino e Perugino, Tiziano Vecellio, Piero del Pollaiolo, Vittore Carpaccio e Amico Aspertini, Giovanni Cariani, Giovanni Bellini e Guido Reni (preso da un'autentica smania ossessiva, ha dipinto il soggetto - in maniera sempre differente - per ben otto volte), Andrea Mantegna (in tre versioni), e poi ancora Hans Memling e Matthias Gr\u00fcnewald, Gerrit van Honthorst, Luca Signorelli, El Greco, Honor\u00e9 Daumier, John Singer Sargent e Louise Bourgeois. Anche una delle opere giovanili di Gianlorenzo Bernini \u00e8 dedicata al santo martirizzato dai dardi appuntiti.\nA partire dal Rinascimento la sua figura evolve considerevolmente cominciando a subire un sempre pi\u00f9 deciso spostamento in direzione di un ringiovanimento ed abbellimento estetico, fino al punto da farlo diventare un efebo appena adolescente il quale subisce passivamente e con uno sguardo virgineo la sofferenza che gli viene inflitta. Ed \u00e8 proprio una tale interpretazione che acquister\u00e0 velocemente sempre pi\u00f9 il favore degli artisti, quella cio\u00e8 di un giovane attraente che indossa soltanto un perizoma il quale gli copre appena il pube e col petto costellato di frecce.\nNormalmente raffigurato come un bel giovanotto, gli artisti scelgono in questo periodo di mostrare il giovane martire sotto tratti quasi da effeminato e col corpo scolpito dolcemente. Per molti critici d'arte i quali leggono in senso omoerotico la maggior parte dei Sebastiani cinque-seicenteschi, le frecce irte sul suo corpo sono un chiaro simbolismo fallico oltre che allusione ad un ideale di sadomasochismo estetico, piuttosto che come semplici strumenti d'arme.\nPer quanto riguarda il panno che ricopre i genitali in posa precaria, sarebbe stato utilizzato talvolta per suggerire all'osservatore, pi\u00f9 che per nascondere, la presenza d'un pene correttamente proporzionato.\nOra, secondo la storica dell'arte Janet Cox-Rearick la lettura omoerotica della figura di Sebastiano \u00e8 gi\u00e0 comune in questo periodo; per lei vi \u00e8 anche, proprio a cavallo tra il XVI-XVII secolo una tradizione letteraria che lega il martire all'omosessualit\u00e0, come suggerito dal suo utilizzo da parte di William Shakespeare in \"La dodicesima notte\" e ne \"I due gentiluomini di Verona\".\nNon v'\u00e8 quindi da stupirsi oltremodo che lo storico dell'arte Louis R\u00e9au nel 1958 concluda dicendo: \"[dal XV secolo] il ne reste plus [a san Sebastiano] que le patronage compromettant et inavouable des sodomites ou homosexuels, s\u00e9duits par sa nudit\u00e9 d' \u00e9ph\u00e8be apollinien, glorifi\u00e9 par Le Sodoma\". Il cerchio si chiude, la connessione tra i sodomiti, sedotti dalla nudit\u00e0 e dall'apollinea bellezza (quasi mitica) dell'efebo, ed il santo-martire che viene glorificato da un artista non a caso soprannominato Il Sodoma, \u00e8 compiuta.\nIn alcuni casi si preferisce mostrarlo al momento dell'arresto o durante il confronto subito con l'imperatore romano che ne ha ordinato la cattura, a volte con una versione alternativa del momento della morte che in certi casi avviene per decapitazione. Questo potrebbe essere stato un tentativo deliberato da parte della Chiesa d'allontanarsi dal soggetto singolo veduto nudo, se \u00e8 vero quanto ne dice Giorgio Vasari. In merito al pittore Fra Bartolomeo gi\u00e0 nel '400 la testimonianza delle \"Le vite de' pi\u00f9 eccellenti pittori, scultori e architettori\" registra il fatto che guardare questo giovane uomo seminudo sofferente tra i tormenti dell'agonia poteva in certi casi suscitare pensieri inadeguati tra i fedeli di sesso femminile.\nTra il 1464-70 \u00e8 databile il Trittico di San Sebastiano di Giovanni Bellini in collaborazione con altri pittori.\nDel 1473 \u00e8 il \"San Sebastiano\" di Sandro Botticelli. Dello stesso anno all'incirca \u00e8 il \"Battesimo di Cristo e Madonna col Bambino in trono tra i santi Sebastiano e Giuliano\" di Domenico Ghirlandaio.\nDel 1475 \u00e8 il \"Martirio di san Sebastiano\" di Piero del Pollaiolo.\nDel 1478 \u00e8 \"San Sebastiano tra i santi Rocco e Pietro\" di Pietro Perugino. Dello stesso anno all'incirca \u00e8 anche il \"San Sebastiano\" di Antonello da Messina.\nDegli anni attorno al 1470-80 \u00e8 il \"San Sebastiano\" DI Francesco Botticini.\nDel 1489 \u00e8 il \"San Sebastiano\" di Vincenzo Foppa.\nDel 1490 \u00e8 il \"San Sebastiano\" di Lorenzo Costa.\nDel 1491 \u00e8 la \"Madonna col Bambino in trono tra i santi Francesco e Sebastiano\" di Carlo Crivelli.\nDel 1493 \u00e8 la \"Madonna col Bambino in trono tra i santi Giovanni Battista e Sebastiano\" di Pietro Perugino.\nDel 1498 \u00e8 il \"Martirio di san Sebastiano\" di Luca Signorelli.\nDel 1501 \u00e8 il \"San Sebastiano\" di Raffaello Sanzio. Nel 1516 \u00e8 una versione di Hans Holbein; vi \u00e8 inoltre una statua di Claude Dejoux.\nAttorno al 1500 si situa il \"San Sebastiano\" di Cima da Conegliano.\nDel primo decennio del '500 \u00e8 il \"Martirio di san Sebastiano\" di Girolamo Genga.\nDel 1505 \u00e8 il \"Martirio di san Sebastiano\" di Pietro Perugino.\nDel 1518 \u00e8 la \"Madonna col Bambino tra i santi Rocco e Sebastiano\" di Lorenzo Lotto.\nUna delle versioni pi\u00f9 celebri del periodo \u00e8 quella datane dal pittore italiano \"Giovanni Antonio Bazzi\" detto Il Sodoma nel 1523 e conservata a Palazzo Pitti a Firenze.\nDel 1524 \u00e8 la \"Madonna di San Sebastiano\" del Correggio (pittore), seguito tre anni pi\u00f9 tardi dal \"Matrimonio mistico di santa Caterina d'Alessandria alla presenza di san Sebastiano\".\nDel 1525 \u00e8 la \"Madonna col Bambino in gloria con i santi Rocco, Martino e Sebastiano\" de Il Moretto, mentre di tre anni dopo \u00e8 la \"Madonna col Bambino con i santi Rocco e Sebastiano\" .\nXVII secolo.\nSebastiano si trova come detto in scene parziali appartenenti ad una predella gi\u00e0 a partire dal XV secolo, ma rimane uno dei soggetti principali anche per tutto il '600, con un ritorno parziale ad un'immagine pi\u00f9 classica e meno ambigua. Georges de La Tour mostra un san Sebastiano completamente vestito curato dalla pia Irene, la moglie devota di San Castulo, subito dopo il calvario cui \u00e8 sopravvissuto; poi Trophime Bigot (che lo dipinge per quattro volte), Jusepe de Ribera e Hendrick ter Brugghen sono solo alcuni dei pittori che hanno voluto dare una propria interpretazione visiva al tema divenuto oramai un autentico classico.\nGli artisti appartenenti alla corrente del Barocco solitamente trattano la scena come soffusa in un chiaroscuro notturno, illuminato da un'unica candela, una torcia o una lanterna, in perfetto stile ala moda nella seconda met\u00e0 del XVII secolo. Esistono diversi cicli raffiguranti la vita di San Sebastiano, tra questi vi sono gli affreschi della Basilica collegiata di San Sebastiano di Acireale in Sicilia con dipinti di Pietro Paolo Vasta.\nDatato 1577-8, il \"Martirio di san Sebastiano\" di El Greco \u00e8 una delle opere pi\u00f9 realistiche di questo pittore e, tra gli altri, lo scultore Alonso Berruguete ha voluto immortalarlo.\nDel 1625 \u00e8 l'ennesimo \"San Sebastiano\" di Guido Reni.\nDel 1647 \u00e8 il \"San Sebastiano\" di Mattia Preti.\nXIX-XX secolo.\nDopo Eug\u00e8ne Delacroix l'artista austriaco Egon Schiele, appartenente alla corrente dell'Espressionismo, dipinge nel 1915 un autoritratto come San Sebastiano.\nNel corso della sua carriera anche Salvador Dal\u00ed, soprattutto durante il periodo di stretto rapporto col poeta omosessuale Federico Garc\u00eda Lorca (e proprio dal pittore ribattezzato col nomignolo di Sebastiano redivivo) ha pi\u00f9 volte dipinto la figura del santo.\nNel 2007 Damien Hirst ha presentato una raffigurazione del santo-martire all'interno della sua serie intitolata \"Storia naturale\": una mucca in formaldeide, rilegata con un cavo metallico e trapassata dalle frecce.\nTeatro e musica.\nNel 1911 intanto lo scrittore, poeta e drammaturgo italiano Gabriele d'Annunzio, in collaborazione con Claude Debussy, ha scritto un'opera teatrale sull'argomento, il melodramma \"Le martyre de Saint S\u00e9bastien\"; ed il ruolo principale del santo viene fatto ricoprire non a caso da una donna, la ballerina ebrea-russa Ida Rubin\u0161tejn. Qui Sebastiano, capo degli arcieri, diventa niente meno che l'amante omosessuale di Diocleziano.\nIl compositore italo-americano Gian Carlo Menotti ha composto una partitura sul tema, per una produzione dei Balletti russi\nLa band indie pop britannica Alt-j il videoclip del loro singolo \"Hunger of the Pine\" (2014) contiene vari riferimenti alla storia della morte di Sebastiano\nLetteratura.\nDa William Shakespeare a Thomas Mann a Vladimir Nabokov, molti autori hanno dato a qualcuno dei loro personaggi principali il nome \"Sebastiano\", o hanno fatto diretti riferimenti alla figura del santo.\nMa \u00e8 a partire dalla seconda met\u00e0 del XIX secolo che la figura di Sebastiano comincia sempre pi\u00f9 ad imporsi nella letteratura gay, divenendo ben presto uno dei principali temi LGBT nella letteratura, oltre che modello esistenziale: scrittori ed autori omosessuali come Walter Pater, Oscar Wilde (negli ultimi anni di vita assunse lo pseudonimo di \"Sebastian Melmoth\"), John Addington Symonds, Marcel Proust, Frederick Rolfe e John Gray sembrano adottare il carattere del martire, che si trasforma sotto la loro penna in rappresentazione del \"paria sociale\" che essi rappresentano con la loro stessa esistenza.\nLa pubblicazione di \"Two Sonnets, for a Picture of Saint Sebastian the Martyr by Guido Reni\" nel 1891 da parte di Rolfe ed improntati ad un esplicito omoerotismo ha scatenato uno scandalo nella societ\u00e0 dell'era vittoriana.\nNel suo romanzo \"La morte a Venezia\" l'autore tedesco Thomas Mann saluta la figura di Sebastiano quale esemplare emblema di suprema \"bellezza apollinea\" nella sua eterna giovinezza, l'arte cio\u00e8 delle forme differenziate; la bellezza come misurata dalla disciplina, proporzione e distinzione pi\u00f9 luminosa. Questa allusione alla sofferenza di San Sebastiano, associata con la professionalit\u00e0 del protagonista del romanzo, Gustav Aschenbach \u00e8 difatti uno scrittore infatuato di un bellissimo ragazzo, fornisce un modello per il cosiddetto \"eroismo che nasce dalla debolezza\" il quale caratterizza l'equilibrio tra il tormento agonizzante e l'accettazione serena del proprio destino, oltre alla semplice pazienza e passivit\u00e0 come un risultato stilizzato di trionfo artistico.\nIl martire svolge un ruolo importante anche nella vita e nell'opera del poeta Federico Garc\u00eda Lorca..\nIn \"Sovvertimento dei sensi\" (1928) di Stefan Zweig si fa riferimento all'omosessualit\u00e0 del professore protagonista della novella proprio attraverso una rappresentazione del santo.\nIn \"Confessioni di una maschera\" (1949) di Yukio Mishima \u00e8 uno dei quadri di Sebastiano dipinti da Guido Reni a risvegliare nel personaggio adolescente il desiderio omo-sessuale attraverso l'atto della masturbazione. Anche l'autore bisessuale giapponese pare essere rimasto ossessionato dal santo, tanto da farsi fotografare a met\u00e0 degli anni '60 pi\u00f9 volte nella scena del martirio\nPi\u00f9 tardi lo ritroviamo nel drammaturgo statunitense Tennessee Williams, che pubblica una poesia intitolata \"San Sebastiano di Sodoma\"(1958), in cui il martire \u00e8 presentato come il giovane amante dell'imperatore romano del III secolo Diocleziano, riprendendo cos\u00ec l'idea dannunziana.. Successivamente lo stesso Williams sceglie per il proprio \"eroe gay\" nel dramma \"Improvvisamente l'estate scorsa\" il nome di Sebastiano\nFotografia.\nI fotografi omosessuali hanno rapidamente \"sequestrato\" la figura di Sebastiano: Fred Holland Day tra il 1905-07 realizza tutta una serie di scatti dedicati al martirio del bel giovane utilizzando come modelli degli adolescenti. Ma gi\u00e0 Oscar Gustave Rejlander aveva prodotto nel 1867 un \"Martirio di San Sebastiano\" in cui la critica non manca di notare la muscolatura del ragazzo preso come modello. Anche il pittore omosessuale Elisar von Kupffer nello stesso periodo richiede ai primi fotografi diversi ritratti di Sebastiano per poter tradurli in pittura.\nTutta una serie di immagini del santo vengono create nel 1987 dalla coppia di artisti francesi gay Pierre et Gilles.\nCinema.\nLa morte del santo \u00e8 stata rappresentata anche nel film del 1949 \"Fabiola\" interpretato da Massimo Girotti.\nNel 1976 il regista inglese omosessuale Derek Jarman ha girato \"Sebastiane\", una delle sue prime pellicole la quale ha creato non poche polemiche per aver apertamente trattato la figura del martire come icona gay e \"santo degli omosessuali\". Tuttavia, come molti tra i critici pi\u00f9 avveduti non hanno mancato di far notare, questo immaginario omoerotico \u00e8 stato un sottotesto delle immagini di Sebastiano a partire almeno dal Rinascimento, quindi da ben oltre cinque secoli.\nSempre nel 1976 una figura di Sebastiano appare anche nel film \"Carrie\", tratto dal romanzo omonimo di Stephen King.\nIl dipinto del 1495 del Perugino appare poi ne \"La forza della mente\" del 2001, interpretato da Emma Thompson: il personaggio da lei interpretato, studente di college, visita l'ufficio del suo professore, dove un dipinto quasi a grandezza naturale di San Sebastiano \u00e8 appeso al muro. Pi\u00f9 tardi, quando lei stessa \u00e8 diventata una professoressa affermata, dopo aver ricevuto una diagnosi di cancro, tiene una piccola stampa di questo stesso dipinto accanto al suo letto d'ospedale. L'allusione sembra essere al martirio stoico di Sebastiano."}
{"id": "5227262", "revid": "767487", "url": "https://it.wikipedia.org/wiki?curid=5227262", "title": "Beware of the Maniacs", "text": "Beware of the Maniacs \u00e8 il primo album in studio del gruppo musicale folk rock statunitense The Dodos, pubblicato nel 2006."}
{"id": "5227263", "revid": "599013", "url": "https://it.wikipedia.org/wiki?curid=5227263", "title": "Bobby Boyd", "text": "Carriera professionistica.\nBoy fu scelto dai Baltimore Colts nel decimo giro (119\u00ba assoluto) del Draft NFL 1960, giocandovi per tutta la carriera. I suoi 57 intercetti (ritornati per 994 yard e 2 touchdown) sono ancora un record di franchigia. Fu convocato per due Pro Bowl, nel 1964 e nel 1968, ritirandosi dopo la sconfitta nel Super Bowl III contro i New York Jets. Due anni dopo vinse il Super Bowl V come membro dello staff di allenatori dei Colts."}
{"id": "5227269", "revid": "767487", "url": "https://it.wikipedia.org/wiki?curid=5227269", "title": "Visiter", "text": "Visiter \u00e8 il secondo album in studio del gruppo musicale folk rock statunitense The Dodos, pubblicato nel 2008.\nFormazione.\nGruppo\nOspiti"}
{"id": "5227271", "revid": "767487", "url": "https://it.wikipedia.org/wiki?curid=5227271", "title": "Time to Die (The Dodos)", "text": "Time to Die \u00e8 il terzo album in studio del gruppo musicale folk rock statunitense The Dodos, pubblicato nel 2009."}
{"id": "5227276", "revid": "599013", "url": "https://it.wikipedia.org/wiki?curid=5227276", "title": "Adriana Ger\u0161i", "text": "Carriera.\nNel corso della sua carriera ha vinto 5 titoli ITF di singolare e uno di doppio. Nei tornei del Grande Slam ha ottenuto i suoi migliori risultati raggiungendo il terzo turno nel singolare all'Australian Open nel 1998 e all'US Open nel 2000. Nel 2000 ha rappresentato il suo Paese alle Olimpiadi, ma non \u00e8 andata oltre il primo turno. Si \u00e8 ritirata due anni dopo.\nStatistiche.\nRisultati in progressione.\nDoppio nei tornei del Grande Slam.\n\"Nessuna partecipazione\"\nDoppio misto nei tornei del Grande Slam.\n\"Nessuna partecipazione\""}
{"id": "5227278", "revid": "767487", "url": "https://it.wikipedia.org/wiki?curid=5227278", "title": "No Color", "text": "No Color \u00e8 il quarto album in studio del gruppo musicale folk rock statunitense The Dodos, pubblicato nel 2011.\nFormazione.\nGruppo\nOspiti"}
{"id": "5227292", "revid": "2091899", "url": "https://it.wikipedia.org/wiki?curid=5227292", "title": "Associazione Sportiva Casale F.B.C. 1951-1952", "text": "Questa voce raccoglie le informazioni riguardanti l'Associazione Sportiva Casale F.B.C. nelle competizioni ufficiali della stagione 1951-1952."}
{"id": "5227294", "revid": "965985", "url": "https://it.wikipedia.org/wiki?curid=5227294", "title": "Carrier (The Dodos)", "text": "Carrier \u00e8 il quinto album in studio del gruppo musicale folk rock statunitense The Dodos, pubblicato nel 2013."}
{"id": "5227297", "revid": "287204", "url": "https://it.wikipedia.org/wiki?curid=5227297", "title": "Adriana Gersi", "text": ""}
{"id": "5227299", "revid": "46291", "url": "https://it.wikipedia.org/wiki?curid=5227299", "title": "Bartsia trixago", "text": "La perlina minore (nome scientifico Bartsia trixago L., 1753) \u00e8 una piccola pianta erbacea appartenente alla famiglia delle Orobanchaceae (trib\u00f9 Rhinantheae).\nEtimologia.\nIl nome generico (\"Bartsia\") \u00e8 stato dato in ricordo del botanico prussiano Johann Bartsch (1709-1738) di K\u00f6nigsberg, medico coloniale a Suriname, mentre L'epiteto specifico (\"trixago\") \u00e8 formato da due parole latine: \"trix\" (= capello, pelo), mentre \"-ago\" \u00e8 un suffisso latino usato per indicare una somiglianza (\"simile a...\").\nIl binomio scientifico della pianta di questa voce \u00e8 stato proposto da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"Species Plantarum - 2: 602. 1753\" del 1753.\nDescrizione.\nL'altezza di queste piante varia da 5 a 50\u00a0cm. La forma biologica \u00e8 terofita scaposa (T scap), ossia in generale sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme e sono munite di asse fiorale eretto e spesso privo di foglie. Queste piante sono semiparassitarie ed hanno la superficie peloso-glandulosa; sono inoltre vischiose.\nRadici.\nLe radici sono dei fittoni.\nFusto.\nLa parte aerea del fusto \u00e8 eretta con peli rivolti verso il basso.\nFoglie.\nLe foglie hanno delle forme lanceolato-lineari con bordi dentati (5 denti per lato). Si dividono in inferiori (spatolate), in medie (strette), e le superiori (triangolari). Le foglie superiori vicine all'infiorescenza sono bratteiformi. Dimensione delle foglie: lunghezza 1 \u2013 6\u00a0cm; larghezza 1/5 della lunghezza.\nInfiorescenza.\nLe infiorescenze sono simili a brevi spighe piramidali.\nFiore.\nI fiori sono ermafroditi, zigomorfi e tetraciclici (con i quattro verticilli fondamentali delle Angiosperme: calice \u2013 corolla \u2013 androceo \u2013 gineceo); sono inoltre pentameri/tetrameri (ogni verticillo ha pi\u00f9 o meno quattro/cinque elementi). Lunghezza del fiore: 15 \u2013 20\u00a0mm.\nFrutti.\nIl frutto \u00e8 del tipo a capsula deiscente. La forma \u00e8 oblungo-acuta, cavato-compressa e contiene diversi piccoli semi.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della specie (Orobanchaceae) comprende soprattutto piante erbacee perenni e annuali semiparassite (ossia contengono ancora clorofilla a parte qualche genere completamente parassita) con uno o pi\u00f9 austori connessi alle radici ospiti. \u00c8 una famiglia abbastanza numerosa con circa 60 - 90 generi e oltre 1700 - 2000 specie (il numero dei generi e delle specie dipende dai vari metodi di classificazione) distribuiti in tutti i continenti. Il genere \"Bartsia\" si compone di una cinquantina di specie distribuite in Europa, Africa e America; tre vivono in Europa e due sono presenti nella flora spontanea italiana.\nFilogenesi.\nLa classificazione tassonomica della \"Bartsia trixago\" \u00e8 in via di definizione in quanto fino a poco tempo fa il suo genere apparteneva alla famiglia delle Scrophulariaceae (secondo la classificazione ormai classica di Cronquist), mentre ora con i nuovi sistemi di classificazione filogenetica (classificazione APG) \u00e8 stata assegnata alla famiglia delle \"Orobanchaceae\" e alla trib\u00f9 Rhinantheae Lamarck &amp; de Candolle; anche i livelli superiori sono cambiati (vedi box tassonomico a destra). In molte checklist questa pianta \u00e8 descritta con il nome scientifico \"Bellardia trixago\" (L.) All., da altre considerato un sinonimo.\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nAltre notizie.\nLa bellardia in altre lingue \u00e8 chiamata nei seguenti modi:"}
{"id": "5227300", "revid": "199745", "url": "https://it.wikipedia.org/wiki?curid=5227300", "title": "Perlina minore", "text": ""}
{"id": "5227301", "revid": "767487", "url": "https://it.wikipedia.org/wiki?curid=5227301", "title": "Il giustiziere (film 1975)", "text": "Il giustiziere (\"The Human Factor\") \u00e8 un film del 1975 diretto da Edward Dmytryk.\nTrama.\nAddetto della NATO a Napoli indaga sull'attacco terroristico che ha ucciso i componenti della sua famiglia.\nProduzione.\nSi tratta dell'ultimo lungometraggio diretto da Edward Dmytryk.\nIl film \u00e8 stato girato parzialmente in Italia."}
{"id": "5227311", "revid": "1543377", "url": "https://it.wikipedia.org/wiki?curid=5227311", "title": "Francesco Martorelli", "text": "Esponente storico del PCI calabrese, consigliere provinciale, consigliere regionale e vicepresidente del consiglio regionale in Calabria, \u00e8 stato deputato per due legislature e senatore della Repubblica."}
{"id": "5227312", "revid": "110157", "url": "https://it.wikipedia.org/wiki?curid=5227312", "title": "Give the Drummer Some", "text": "Give the Drummer Some \u00e8 il primo album in studio del batterista statunitense Travis Barker, pubblicato nel 2011 dalla Interscope Records."}
{"id": "5227314", "revid": "1566286", "url": "https://it.wikipedia.org/wiki?curid=5227314", "title": "George Davis (attore)", "text": ""}
{"id": "5227315", "revid": "124517842", "url": "https://it.wikipedia.org/wiki?curid=5227315", "title": "Pallavolo Piacentina", "text": "La Pallavolo Piacentina \u00e8 stata una societ\u00e0 pallavolistica femminile italiana con sede a Piacenza.\nStoria.\nLa Pallavolo Piacentina approda al campionato di Serie B2 nella stagione 2012-13, ottenendo immediatamente la promozione in Serie B1, grazie al primo posto nel proprio girone al termine della \"regular season\". Nella stagione successiva quindi esorisce nella terza divisione nazionale, qualificandosi, grazie al secondo posto in classifica, ai play-off promozione, vincendoli, conquistando la seconda promozione consecutiva.\nNella stagione 2014-15 esordisce in Serie A2: tuttavia al termine del campionato cede il titolo sportivo alla Polisportiva Filottrano Pallavolo, termianando la propria attivit\u00e0."}
{"id": "5227316", "revid": "599013", "url": "https://it.wikipedia.org/wiki?curid=5227316", "title": "Alexandra Podkolzina", "text": "Carriera.\nNel corso della sua carriera non vinto nessun titolo ITF e WTA. Nei tornei del Grande Slam ha ottenuto i suoi migliori risultati raggiungendo il primo turno nel singolare all'US Open nel 2002.\nStatistiche.\nRisultati in progressione.\nDoppio nei tornei del Grande Slam.\n\"Nessuna partecipazione\"\nDoppio misto nei tornei del Grande Slam.\n\"Nessuna partecipazione\""}
{"id": "5227317", "revid": "332094", "url": "https://it.wikipedia.org/wiki?curid=5227317", "title": "Yak-2", "text": ""}
{"id": "5227320", "revid": "1543377", "url": "https://it.wikipedia.org/wiki?curid=5227320", "title": "Partecipanti al Tour de France 1912", "text": "Qui di seguito viene riportato l'elenco dei partecipanti al Tour de France 1912."}
{"id": "5227324", "revid": "116187352", "url": "https://it.wikipedia.org/wiki?curid=5227324", "title": "Notte rosa/Per Angela", "text": "Notte rosa/Per Angela \u00e8 un 45 giri pubblicato nel 1981 dalla CGD, per Umberto Tozzi. Le due canzoni sono state scritte da Giancarlo Bigazzi. Sono estratte dall'album \"Notte rosa\" dello stesso anno. Soprattutto \"Notte rosa\", \u00e8 una delle canzoni pi\u00f9 innovative italiane, rispetto all'anno in cui \u00e8 stata scritta."}
{"id": "5227327", "revid": "1573940", "url": "https://it.wikipedia.org/wiki?curid=5227327", "title": "Neopetrolisthes maculatus", "text": "Neopetrolisthes maculatus (), conosciuto comunemente come granchio porcellana, \u00e8 un crostaceo decapode appartenente alla famiglia Porcellanidae.\nDistribuzione e habitat.\nLa specie \u00e8 diffusa nel bacino dell'Indo-Pacifico, dalle coste orientali dell'Africa sino all'Australia, spingendosi a nord sino a Taiwan e alle isole Ryukyu e a est sino alle isole Figi.\nPopola le acque poco profonde delle barriere coralline, contraendo rapporti di commensalismo con gli anemoni di mare dei generi \"Cryptodendrum\", \"Entacmaea\", \"Gyrostoma\", \"Heteractis\" e \"Stichodactyla\"."}
{"id": "5227328", "revid": "1782831", "url": "https://it.wikipedia.org/wiki?curid=5227328", "title": "My Life My Way", "text": "My Life My Way \u00e8 il decimo album in studio del gruppo musicale hardcore statunitense Agnostic Front, pubblicato nel 2011."}
{"id": "5227335", "revid": "767487", "url": "https://it.wikipedia.org/wiki?curid=5227335", "title": "The Plastic People of the Universe", "text": "The Plastic People of the Universe, a volte conosciuti con l'acronimo PPU, \u00e8 un gruppo rock ceco originario di Praga. \u00c8 stato il principale rappresentante della cultura underground della capitale cecoslovacca fiorita tra il 1969 ed il 1989, che contest\u00f2 fortemente il regime comunista cecoslovacco. A causa dell'approccio anticonformista sul tema politico, il gruppo fu osteggiato dal regime locale subendo anche arresti di alcuni suoi componenti. La \"band\", scioltasi nel 1988 e riformatasi nel 1997, ha proseguito l'attivit\u00e0 anche dopo la morte del suo fondatore e principale compositore, il bassista Milan \"Mejla\" Hlavsa, avvenuta nel 2001."}
{"id": "5227344", "revid": "121658", "url": "https://it.wikipedia.org/wiki?curid=5227344", "title": "Plastic People of the Universe", "text": ""}
{"id": "5227349", "revid": "1573940", "url": "https://it.wikipedia.org/wiki?curid=5227349", "title": "Neopetrolisthes", "text": "Neopetrolisthes \u00e8 un genere di crostacei decapodi appartenente alla famiglia Porcellanidae.\nTassonomia.\nComprende le seguenti specie:"}
{"id": "5227352", "revid": "729019", "url": "https://it.wikipedia.org/wiki?curid=5227352", "title": "Live on I-5", "text": "Live on I-5 \u00e8 un album dal vivo del gruppo musicale rock statunitense Soundgarden, pubblicato nel 2011.\nIl disco.\nLe registrazioni del disco sono state effettuate nel 1996, durante alcuni concerti tenuti in giro per gli Stati Uniti e il Canada. Si tratta infatti di una raccolta di brani registrati durante il tour della West Coast, che ha toccato tra le altre le citt\u00e0 di Vancouver, Seattle e Oakland.\nIl titolo si riferisce alla Interstate 5, strada che attraversa proprio la costa pacifica del Nord America, la cosiddetta West Coast appunto."}
{"id": "5227353", "revid": "624928", "url": "https://it.wikipedia.org/wiki?curid=5227353", "title": "Ally Baker", "text": "Carriera.\nNel corso della sua carriera ha vinto un titolo ITF di singolare e 2 di doppio. Nei tornei del Grande Slam ha ottenuto i suoi migliori risultati raggiungendo il primo turno nel singolare allo US Open nel 2002.\nStatistiche.\nRisultati in progressione.\nDoppio nei tornei del Grande Slam.\n\"Nessuna partecipazione\"\nDoppio misto nei tornei del Grande Slam.\n\"Nessuna partecipazione\""}
{"id": "5227354", "revid": "102350908", "url": "https://it.wikipedia.org/wiki?curid=5227354", "title": "Unione Sportiva Pro Vercelli 1951-1952", "text": "Questa voce raccoglie le informazioni riguardanti l'Unione Sportiva Pro Vercelli nelle competizioni ufficiali della stagione 1951-1952."}
{"id": "5227357", "revid": "1318658", "url": "https://it.wikipedia.org/wiki?curid=5227357", "title": "Giuseppe Richeri", "text": "\u00c8 autore di diverse pubblicazioni edite in Italia e all'estero. Dal 2014 \u00e8 professore emerito della Facolt\u00e0 di Scienze della Comunicazione della Universit\u00e0 della Svizzera italiana (Lugano) dove \u00e8 stato eletto per due volte decano, ha diretto l'Istituto Media e Giornalismo e continua a dirigere l'Osservatorio sui Media e le Comunicazioni in Cina.\n\u00c8 stato coinvolto nelle attivit\u00e0 di numerose Istituzioni Internazionali (UNESCO, CE, UE, European Council, IAMCR) ed \u00e8 membro del comitato scientifico di importanti fondazioni di ricerca tra cui la Fondation Maison des Sciences de l'Homme di Parigi in Francia, e la Fondazione Bordoni in Italia.\nHa collaborato con note universit\u00e0 della Cina tra cui la Communication University of China di Pechino (dove \u00e8 PhD supervisor), la Shangai University e la Fudan University di Shanghai.\nNel 2018 \u00e8 stato nominato Membro del Comitato Accademico Internazionale della Facolt\u00e0 di Giornalismo e Comunicazione della Shanghai University . Si tratta di un gruppo ristretto di accademici selezionati in Asia, Europa e Nord America, la cui funzione \u00e8 quella di consigliare l'Ateneo, uno dei pi\u00f9 importanti della Cina, rispetto alle sue strategie a livello internazionale.\nBiografia.\nPrime esperienze professionali nel campo dei media.\nDopo vari soggiorni di studio all\u00b4estero, soprattutto in Francia e Regno Unito e la laurea in Economia e commercio presso l\u00b4Universit\u00e0 di Pavia, nel 1972 ha iniziato a collaborare con la Regione Emilia Romagna, prima come consulente e poi come dirigente per gestire le politiche nel campo della comunicazione e dei media, pubblicando diversi rapporti e documenti. In questa fase (1972-1978) ha realizzato le prime esperienze italiane di applicazione delle nuove tecnologie di comunicazione per favorire il decentramento della produzione audiovisiva, ha elaborato un piano di sviluppo della televisione via cavo nelle principali citt\u00e0 della Regione Emilia Romagna, ha fatto parte, come rappresentante delle Regioni italiane, del gruppo di pilotaggio della riforma della RAI e, in particolare della creazione della Terza rete televisiva.\nLa collaborazione con l'UNESCO.\nTra il 1978 e il 1981 ha svolto attivit\u00e0 di consulenza e ricerca nel campo delle comunicazioni per alcune importanti istituzioni internazionali tra cui la Comunit\u00e0 economica europea, il Consiglio d\u2019Europa e l'UNESCO. In particolare ha collaborato in varie occasioni con l'UNESCO nel campo dei media locali ed ha partecipato (unico esperto italiano) con contributi specifici alla International Commission for the Study of Communication Problems diretta dal premio Nobel Sean McBride. Inoltre \u00e8 stato incaricato dall'Unesco di scrivere il documento preparatorio della Prima Conferenza sulle Industrie Culturali (Messico City 1981) sul tema \u201cImpatto delle nuove tecnologie sull'industria dei media\u201d. \nIl periodo francese.\nDal 1981 al 1983 ha lavorato presso il Centre national d'\u00e9tudes des t\u00e9l\u00e9communications del Ministero delle comunicazioni del Governo francese con l'incarico di studiare l'evoluzione del mercato internazionale dei prodotti audiovisivi in connessione con lo sviluppo delle reti di televisione via cavo in Francia. \nIn questa fase ha avuto l'opportunit\u00e0 di studiare a fondo l'industria audiovisiva in particolare negli Stati Uniti, in Brasile e Giappone e di analizzare i vantaggi competitivi dei loro prodotti audiovisivi nel mercato internazionale e, in particolare, europeo. Durante la sua permanenza a Parigi ha avuto un contratto d'insegnamento (1981-1983) presso l'Ecole National d'Administration, la pi\u00f9 importante scuola di formazione post-universitaria per i quadri dirigenti dell'amministrazione pubblica e dei grandi gruppi economici privati.\nL'attivit\u00e0 di consulenza.\nNel 1984, forte delle sue esperienze professionali presso il Governo francese ha diretto una societ\u00e0 di ricerca e consulenza nel campo delle comunicazioni e dei media in Italia da lui creata con due partner. La societ\u00e0 Makno Media \u00e8 stata attiva dal 1984 al 1992 e ha realizzato ricerche per le principali imprese di comunicazione e media italiane ed europee tra cui RAI, Fininvest-Mediaset, Telecom Italia, British Telecom, Montedison, alcune delle principali imprese editoriali (libri e giornali) italiane tra cui La Stampa e il Corriere della Sera.\nTra gli anni '90 e 2000 diventa uno dei consulenti dell'Autorit\u00e0 per le garanzie nelle comunicazioni in relazione a varie iniziative tra cui la \u201cdefinizione dei regolamenti per la televisione diretta via satellite\u201d, la \u201canalisi comparata dei mercati televisivi\u201d, la \u201ceconomia della conoscenza\u201d. Su indicazione della stessa Authority \u00e8 nominato dal Governo italiano membro della Commissione, composta da 9 esperti, per l'attribuzione delle concessioni dei canali televisivi nazionali e locali alle imprese pubbliche e private attiva dal 1999 al 2002 e successivamente membro della Commissione governativa italiana per la Televisione Digitale Terrestre (2002-2006).\nCarriera universitaria.\nNel corso degli anni '80 e negli anni successivi oltre all'attivit\u00e0 professionale ha mantenuto uno stretto rapporto con l'attivit\u00e0 accademica con incarichi di ricerca e di insegnamento in alcune Universit\u00e0 italiane di primo piano come l'Universit\u00e0 di Bologna, l'Universit\u00e0 di Firenze e il Politecnico di Milano. In questo periodo tiene conferenze e seminari in 20 universit\u00e0 di vari paesi europei (Francia, Spagna, Belgio, Regno Unito, Unione Sovietica), del Centro e Sud America (Brasile, Argentina, Cile, Peru, Messico, Costa Rica) del Nord America (Stati Uniti, Canada e Messico).\nIn questi anni cresce la notoriet\u00e0 internazionale di Giuseppe Richeri che determina la sua elezione per due mandati successivi (1984-1988) nell'International Board della International Association for Media and Communication Research (IAMCR). In quest'ambito \u00e8 stato uno dei fondatori della sezione Economia politica delle comunicazioni dell'Iamcr, insieme ad altri colleghi di fama internazionale come Nicholas Garnham, Armand Mattelart, Janet Wasko, Vincent Mosco e Bernard Miege. Dal 1990 al 1993 ha insegnato alla Universit\u00e0 Autonoma di Barcellona dove ha avuto la Cattedra Unesco di Comunicazione.\nDal 1997 ha iniziato la sua carriera accademica full time, vincendo il concorso di professore presso la Universit\u00e0 della Svizzera Italiana, Universit\u00e0 pubblica nata nel 1996. Dal 2006 insegna Economia del Cinema presso il Master R\u00e9seau Cinema dell'Universit\u00e0 di Zurigo e di Losanna ed Economia dei Media presso la Libera Universit\u00e0 internazionale degli studi sociali di Roma (Luiss). A capo dell'Istituto di Media e Giornalismo dirige diverse ricerche scientifiche in collaborazione con enti pubblici e privati.\nIn questi anni il suo contributo intellettuale in campo culturale lo porta a ricoprire incarichi di prestigio a livello nazionale e internazionale. Entra nel comitato scientifico di fondazioni di ricerca tra cui la Fondation Maison des Sciences de l'Homme di Parigi in Francia, e la Fondazione Bordoni in Italia. \u00c8 membro dell'Editorial Board di alcuni giornali scientifici di rilevanza nazionale e internazionale come: Media, Culture &amp; Society, Reseaux, Telos, Problemi dell'Informazione, Dailogos, Catalan Journal of Communication &amp; Culture. Nel 2000 \u00e8 presidente del Premio Moebius un'iniziativa dell'Unione europea che nelle diverse aree linguistiche del continente mira a incentivare il lavoro degli editori multimediali di qualit\u00e0.\nNel 2014 tiene una lezione magistrale di commiato all'Universit\u00e0 della Svizzera Italiana e gli viene conferito il titolo di professore emerito a riconoscimento del suo contributo allo sviluppo della Facolt\u00e0 di Scienze di Comunicazione.\nNel 2018 \u00e8 nominato membro del Comitato Scientifico Internazionale della Shanghai University.\nCampi e attivit\u00e0 di ricerca.\nI suoi maggiori campi di ricerca in cui Giuseppe Richeri \u00e8 attivo sono: Struttura e tendenze dei mercati delle comunicazioni, Economia politica dei media, Nuovi media e strategia delle imprese editoriali, Storia delle nuove tecnologie, Consumo dei media.\nLa sua attivit\u00e0 di ricerca si svolge sia in ambito universitario che professionale. Dal 1994 al 1997 \u00e8 stato direttore di ricerca presso il Centro Studi San Salvador di Telecom Italia, societ\u00e0 che allora deteneva il monopolio delle telecomunicazioni in Italia, a Venezia dove ha diretto alcune ricerche d'avanguardia tra cui \"Impatto di Internet sull'industria editoriale in Europa\" e \"Time-budget degli italiani\" con particolare attenzione alle attivit\u00e0 di comunicazione e di consumo dei media come in \"Economia del cinema e della televisione\".\n\u00c8 stato membro del Comitato per l\u2019informazione strategica dell\u2019European Bradcasting Union (2003-2006) e consigliere per la pianificazione strategica della Rai (2007-2009).\nCome direttore dell'Istituto di Media e giornalismo dell'Universit\u00e0 della Svizzera Italiana \u00e8 stato responsabile di numerosi progetti di ricerca. Ha analizzato soprattutto il sistema televisivo in Europa mettendo in evidenza la struttura, le politiche e i diversi mercati. Ha indagato le principali caratteristiche di decentramento delle televisioni pubbliche Europee, vale a dire le attivit\u00e0 televisive pubbliche su scala regionale. Sempre in ambito audiovisivo ha svolto diverse ricerche con l'obiettivo di analizzare i palinsesti di televisioni pubbliche come la RAI in Italia e la Radiotelevisione svizzera di lingua italiana. Oltre a ci\u00f2 ha diretto vari progetti in ambito degli studi cinematografici come uno studio che mira a delineare gli obiettivi a cui una Film Commission della Svizzera italiana dovrebbe tendere. Inoltre, prendendo le Olimpiadi di Pechino 2008 come caso di studio, ha indagato il ruolo della comunicazione - in particolare i mass media - nella costruzione del valore sociale dei Giochi Olimpici. Ha diretto anche una ricerca sul comparto musicale pugliese.\nLe sue ricerche e pubblicazioni sono spesso citate come centrali nell'ambito del dibattito sull'economia dei media e sull'analisi del mercato radio-televisivo\nOpere principali.\nHa scritto numerosi libri e articoli pubblicati in riviste scientifiche tra cui le pi\u00f9 importanti sono:"}
{"id": "5227358", "revid": "1573940", "url": "https://it.wikipedia.org/wiki?curid=5227358", "title": "Hypsugo dolichodon", "text": "Hypsugo dolichodon () \u00e8 un pipistrello della famiglia dei Vespertilionidi diffuso in Indocina.\nDescrizione.\nDimensioni.\nPipistrello di piccole dimensioni, con la lunghezza dell'avambraccio tra 35,2 e 38,4\u00a0mm, la lunghezza del piede tra 5,9 e 7\u00a0mm.\nAspetto.\nLe parti dorsali sono bruno-nerastre con la punta dei peli pi\u00f9 chiara, mentre le parti ventrali sono biancastre con la base dei peli bruno-nerastra. Le orecchie sono relativamente corte e larghe, con l'estremit\u00e0 arrotondata ed un trago squadrato. Le membrane alari sono nere. La lunga coda \u00e8 inclusa completamente nell'ampio uropatagio. Il calcar \u00e8 lungo, sottile e fornito di un lobo di rinforzo allungato. Si differenzia dalle altre specie del genere dai canini insolitamente allungati.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 presente nella provincia laotiana meridionale di Attapeu e nel Parco nazionale di Cat Tien, nel Vietnam meridionale.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "5227375", "revid": "1179877", "url": "https://it.wikipedia.org/wiki?curid=5227375", "title": "Coerenza (singolo)", "text": "Coerenza \u00e8 un singolo di Umberto Tozzi del 1997, tratto dall'album \"Aria e cielo\" dello stesso anno.\nLe musiche sono di Tozzi, autore anche dei testi insieme a Mogol. Per il singolo \u00e8 stato girato anche un videoclip."}
{"id": "5227377", "revid": "599013", "url": "https://it.wikipedia.org/wiki?curid=5227377", "title": "Brie Rippner", "text": "Carriera.\nNel corso della sua carriera ha vinto 4 titoli ITF di singolare e 7 di doppio. Nei tornei del Grande Slam ha ottenuto i suoi migliori risultati raggiungendo il terzo turno nel singolare al Torneo di Wimbledon nel 2000.\nStatistiche.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "5227380", "revid": "772477", "url": "https://it.wikipedia.org/wiki?curid=5227380", "title": "Bolla di filtraggio", "text": "La bolla di filtraggio \u00e8 il risultato del sistema di personalizzazione dei risultati di ricerche su siti che registrano la storia del comportamento dell'utente. Questi siti sono in grado di utilizzare informazioni sull'utente (come posizione, click precedenti, ricerche passate) per scegliere selettivamente, tra tutte le risposte, quelle che vorr\u00e0 vedere l'utente stesso. L'effetto \u00e8 di escluderlo da informazioni che sono in contrasto con il suo punto di vista, isolandolo in tal modo nella sua bolla culturale o ideologica. Esempi importanti sono la ricerca personalizzata di Google e le notizie personalizzate di Facebook. Il termine \u00e8 stato coniato dall'attivista internet Eli Pariser nel suo libro \"The Filter Bubble: What the Internet Is Hiding from You\", secondo cui gli utenti vengono esposti di meno a punti di vista conflittuali e sono isolati intellettualmente nella propria bolla di informazioni. L'effetto della \u00abbolla\u00bb pu\u00f2 avere delle implicazioni negative da un punto di vista civico, secondo Pariser, ma ci sono punti di vista differenti che suggeriscono che l'effetto sia minimo e affrontabile.\nDefinizione.\nPariser ha definito il suo concetto di bolla di filtraggio in termini pi\u00f9 formali come \u00abquel personale ecosistema di informazioni che viene soddisfatto da alcuni algoritmi\u00bb. Sono stati utilizzati altri termini per descrivere questo fenomeno, inclusi \u00abcornice ideologica\u00bb o una \u00absfera metaforica che ti circonda durante la ricerca su internet\u00bb. La cronologia delle ricerche passate viene costruita in un momento storico dove l'utente di internet indica il suo interesse negli argomenti \u00abcliccando link, vedendo gli amici, mettendo i film nella tua scaletta, leggendo nuove storie\u00bb e cos\u00ec via. Un'azienda pu\u00f2 quindi usare queste informazioni per inserire pubblicit\u00e0 mirate all'utente o per renderle pi\u00f9 evidenti nella pagina dei risultati della ricerca. La preoccupazione di Pariser \u00e8 in qualche modo simile a quella espressa da Tim Berners-Lee in un report del 2010 sul \"The Guardian\" sull'effetto di una catena di \"Hotel California\" (\"You can check in, but you can\u2019t check out\") cosa che succede quando siti di rete sociale oscurano i contenuti di siti concorrenti \u2013 come strada per ottenere una maggiore condivisione tra tutti gli utenti di internet \u2013 di modo che \u00abpi\u00f9 li usi, pi\u00f9 rimani chiuso\u00bb nelle informazioni interne al sito specifico. Diventa un \u00abmagazzino di contenuti chiuso\u00bb con il rischio di frammentare il Web mondiale, secondo Berners-Lee.\nNel libro sulla bolla di filtraggio, Pariser avverte che un potenziale difetto della ricerca filtrata \u00e8 che \u00abci taglia da nuove idee, argomenti e informazioni importanti\u00bb e \u00abcrea l'impressione che i nostri stretti interessi siano tutto ci\u00f2 che esiste\u00bb. Ci\u00f2 \u00e8 potenzialmente dannoso sia per gli individui che per la societ\u00e0, nella sua visione. Critica Google e Facebook di offrire agli utenti \u00abtroppe caramelle, e non abbastanza verdure\u00bb Avvisa che \u00abalgoritmi invisibili che modificano il web\u00bb potrebbero \u00ablimitare la nostra esposizione a nuove informazioni e restringere la nostra mentalit\u00e0\u00bb. Sempre secondo Pariser, gli effetti negativi delle bolle di filtraggio includono il danno alla societ\u00e0 nel suo complesso nel senso che questi sono in grado di \u00abindebolire il discorso civico\u00bb e rendere le persone pi\u00f9 vulnerabili a \u00abmanipolazioni e propaganda\u00bb. Ha scritto:\nReazioni.\nCi sono studi contrastanti sull'estensione dei filtri personalizzati e se questi siano benefici o dannosi. L'analista Jacob Weisberg, che scrive su \"Slate\" ha fatto un piccolo esperimento non scientifico per testare la teoria di Pariser coinvolgendo cinque associati con diversi background culturali. Effettuando esattamente la stessa ricerca i risultati ottenuti dai cinque partecipanti erano praticamente identici, per quattro diverse ricerche, suggerendo che la bolla di filtraggio non avesse avuto effetto, il che lo ha portato a scrivere che la visione in cui tutte le persone si nutrono solo di s\u00e9 stesse \u00e8 eccessiva. Uno studio scientifico di Wharton che ha analizzato i suggerimenti personalizzati ha anche trovato che questi filtri posso creare comunione, non frammentazione, nei gusti musicali online. I consumatori apparentemente usano i loro filtri per espandere i loro gusti, non per limitarli. Il critico letterario Paul Boutin ha condotto un esperimento simile con persone con diverse storie di ricerca, e ha trovato risultati simili a quelli di Weisberg con risultati di ricerca pressoch\u00e9 identici. Il professore di legge ad Harvard Jonathan Zittrain ha contestato l'estensione per cui i filtri personalizzati distorcano i risultati delle ricerche di Google; ha detto: \u00abGli effetti della personalizzazione della ricerca sono stati chiariti\u00bb. Inoltre, ci sono relazioni secondo cui gli utenti posso disattivare le opzioni di personalizzazione su Google se lo desiderano cancellando la cronologia e grazie ad altri metodi. Un portavoce di Google ha suggerito che alcuni algoritmi sono stati aggiunti al motore di ricerca esplicitamente per \u00ablimitare la personalizzazione e promuovere la variet\u00e0\u00bb.\nCi\u00f2 nonostante ci sono relazioni secondo cui Google e altri siti sono in possesso di grandi quantit\u00e0 di informazioni che potrebbero utilizzare per personalizzare ulteriormente l'esperienza dell'utente su internet se scegliessero di farlo. Un rapporto ha suggerito che Google pu\u00f2 tenere traccia della cronologia degli utenti anche se questi non hanno un account Google o non hanno effettuato l'accesso. Una relazione riguardava il fatto che Google ha raccolto 10 anni di informazioni grazie a varie risorse come Gmail, Google Maps, e altri servizi connessi al motore di ricerca, anche se un rapporto al contrario affermi che provare a personalizzare internet per ciascun utente \u00e8 una sfida ancora da raggiungere per le aziende nonostante l'enorme quantit\u00e0 di dati dal web. L'analista della CNN Doug Gross ha suggerito che la ricerca filtrata sembra essere pi\u00f9 utile al consumatore che al cittadino, e pu\u00f2 aiutare il consumatore che sta cercando ad esempio una pizza a trovare consegne nelle sue vicinanze sulla base di ricerche personalizzate e filtrare le pizzerie distanti. \u00c8 affermato che siti come il \"The Washington Post\", \"The New York Times\" e altri si stiano impegnando per creare motori di ricerca personalizzati con lo scopo di confezionare i risultati della ricerca verso quegli utenti con cui si trovino d'accordo o a cui sia probabile che piacciano.\nConcetti correlati.\nIl concetto di bolla di filtraggio \u00e8 simile ad un fenomeno in cui le persone e le organizzazioni cercano un'informazione che \u00e8 inizialmente percepita come importante ma che in realt\u00e0 \u00e8 inutile o solo parzialmente utile, ed evita informazioni percepite come irrilevanti ma che in realt\u00e0 sono utili. Il problema esiste in quanto la reale importanza di un particolare fatto o concetto in questi casi \u00e8 evidente solo dopo che il fatto \u00e8 diventato noto. Prima di ci\u00f2, l'idea di imparare un particolare fatto pu\u00f2 essere scartata per un errore di percezione o di irrilevanza. Secondo ci\u00f2, colui che cerca l'informazione \u00e8 intrappolato in un paradosso e non riesce ad imparare quello di cui ha realmente bisogno, e potrebbe essere preso in una sorta di vicolo cieco intellettuale. Questo fenomeno \u00e8 stato descritto come Il Paradosso della Rilevanza; capita in diverse situazioni nel corso dello sviluppo dell'intelletto umano ed \u00e8 un concetto importante per scienza ed educazione. Il libro \"The IRG Solution\" ha previsto ed analizzato questo problema e ha anche suggerito una soluzione generale."}
{"id": "5227381", "revid": "815534", "url": "https://it.wikipedia.org/wiki?curid=5227381", "title": "Palazzo Amerighi", "text": ""}
{"id": "5227383", "revid": "767487", "url": "https://it.wikipedia.org/wiki?curid=5227383", "title": "Living in America", "text": "Living in America \u00e8 il primo album discografico del gruppo musicale new wave svedese The Sounds, pubblicato nel 2002."}
{"id": "5227385", "revid": "729019", "url": "https://it.wikipedia.org/wiki?curid=5227385", "title": "Dying to Say This to You", "text": "Dying to Say This to You \u00e8 il secondo album discografico del gruppo musicale indie rock svedese The Sounds, pubblicato nel 2006."}
{"id": "5227386", "revid": "228587", "url": "https://it.wikipedia.org/wiki?curid=5227386", "title": "Crossing the Rubicon", "text": "Crossing the Rubicon \u00e8 il terzo album discografico del gruppo musicale new wave svedese The Sounds, pubblicato nel 2009."}
{"id": "5227387", "revid": "599013", "url": "https://it.wikipedia.org/wiki?curid=5227387", "title": "Jeon Mi-ra", "text": "Carriera.\nNel corso della sua carriera ha vinto 7 titoli ITF di singolare e 12 di doppio. Nei tornei del Grande Slam ha ottenuto i suoi migliori risultati raggiungendo il primo turno nel singolare allo US Open nel 2002.\nStatistiche.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "5227392", "revid": "228587", "url": "https://it.wikipedia.org/wiki?curid=5227392", "title": "Weekend (The Sounds)", "text": "Weekend \u00e8 il quinto album discografico del gruppo musicale new wave svedese The Sounds, pubblicato nel 2013."}
{"id": "5227405", "revid": "167900", "url": "https://it.wikipedia.org/wiki?curid=5227405", "title": "Accademia di Cracovia", "text": ""}
{"id": "5227406", "revid": "767487", "url": "https://it.wikipedia.org/wiki?curid=5227406", "title": "Maja Ivarsson", "text": "Biografia.\nMaja Ivarsson ha fondato The Sounds nel 1999 con gli amici Felix Rodriguez e Johan Bengtsson. Il gruppo ha pubblicato il suo primo album \"Living in America\" nel 2002.\nLa cantante ha collaborato con i Cobra Starship nel brano e nel video \"Snakes on a Plane (Bring It)\", canzone inserita nel film \"Snakes on a Plane\" (2006).\nMaja Ivarsson ha lavorato anche con Alice in Videoland (\"We Are Rebles\"), All Time Low (\"Guts\") e Felix Cartal (\"Tonight\")."}
{"id": "5227407", "revid": "547034", "url": "https://it.wikipedia.org/wiki?curid=5227407", "title": "Francesco Gabrielli (insegnante)", "text": "Biografia.\nScrisse nel 1895 per la Hoepli uno dei primi regolamenti del gioco del calcio (se non il primo in assoluto) che, sia pur interpretando lo sport dal punto di vista ginnico, fu ispirazione per la pratica della disciplina: cur\u00f2 quindi la prima \"Gara Nazionale dei Giuochi Ginnastici\", disputata a Treviso nel settembre 1896 e vinta dalla SGS Udinese. A lui si deve anche l'ideazione di molti termini molto usati nel gioco del calcio in lingua italiana, come per esempio \"porta\", \"calcio d\u2019angolo\" e \"calcio di punizione\"; organizz\u00f2 inoltre un seminario per docenti per diffondere quello sport in Italia.\nLo stadio di Rovigo \u00e8 a lui dedicato\nLe sue opere vengono custodite in biblioteche fuori dall'Italia, per esempio in Svizzera, Francia e Germania.\nDi lui hanno detto:"}
{"id": "5227409", "revid": "729019", "url": "https://it.wikipedia.org/wiki?curid=5227409", "title": "Arteria tibiale posteriore", "text": "L'arteria tibiale posteriore, \u00e8 un'arteria posizionata dietro la tibia. Scende per dare origine all'arteria plantare mediale e all'arteria plantare laterale poste nel piede. Irrora le strutture del comparto della parte esterna della gamba e quello della parte interna della gamba. \u00c8 la pi\u00f9 grande arteria dei rami dell'arteria poplitea.\nDecorso e rapporti.\nOrigina al di sotto dell'arcata tendinea del muscolo soleo e discende, decorrendo tra il muscolo tricipite della sura e i muscoli tibiale posteriore e flessore lungo delle dita (muscoli della loggia posteriore della gamba), fino a raggiungere la superficie mediale del calcagno sotto l'origine del muscolo abduttore dell'alluce. A questo livello si divide nei suoi rami terminali: l'arteria plantare mediale e all'arteria plantare laterale.\nMentre nel tratto prossimale l'arteria tibiale decorre al di sotto del muscolo tricipite della sura, nel tratto distale si fa superficiale, ponendosi medialmente al tendine di Achille, poggiando direttamente sulla tibia e ponendosi sull'articolazione tibiotarsica. A livello della doccia calcaneale \u00e8 coperta dal solo retinacolo dei muscoli flessori. A questo livello \u00e8 in rapporto, posteriormente, col tendine del muscolo flessore lungo dell'alluce e, anteriormente, col muscolo flessore lungo delle dita.\nL'arteria tibiale posteriore \u00e8 posta in rapporto con le sue due vene satelliti.\nNota clinica.\n\u00c8 possibile apprezzare, posteriormente al malleolo mediale del piede, un polso arterioso periferico dovuto al passaggio, a questo livello, dell'arteria tibiale posteriore."}
{"id": "5227419", "revid": "790140", "url": "https://it.wikipedia.org/wiki?curid=5227419", "title": "Chiesa di San Tomaso (Padova)", "text": ""}
{"id": "5227422", "revid": "767487", "url": "https://it.wikipedia.org/wiki?curid=5227422", "title": "Mary Lambert (cantante)", "text": "Biografia.\nGiovane et\u00e0.\nDa bambina ha subito abusi sessuali, da parte di suo padre e di altri uomini, che l'hanno portata a soffrire di depressione gi\u00e0 in tenera et\u00e0.\nQuando aveva sei anni, sua mamma ha fatto coming out come lesbica e per questo motivo la sua famiglia \u00e8 stata allontanata dalla chiesa pentecostale. Successivamente durante l'adolescenza si \u00e8 accostata all'evangelicalismo, frequentando la Mars Hill Church a Seattle. All'et\u00e0 di 17 anni, ha iniziato a dichiararsi lesbica. In seguito ha tentato di conciliare la propria omosessualit\u00e0 con il credo religioso, concludendo che l'orientamento sessuale non \u00e8 in conflitto con la religiosit\u00e0 di una persona.\nHa imparato a suonare il pianoforte da autodidatta e iniziato a scrivere canzoni all'et\u00e0 di 6 anni, come fuga dall'ambiente traumatico in cui viveva. Nei suoi pezzi tratta spesso di abusi sessuali, disturbo bipolare, problemi nell'accettazione del proprio corpo e altri argomenti a lei vicini.\nOriginaria di Everett si \u00e8 trasferita a Seattle nel 2007, dove ha conseguito un Bachelor of Music in composizione al Cornish College of the Arts e dove vive ancora oggi.\nCarriera musicale.\nIl suo primo EP \"Letters Don't Talk\" \u00e8 stato pubblicato il 17 luglio 2012. Il giorno seguente \u00e8 uscito il singolo \"Same Love,\" a supporto dei diritti LGBT+, dall'album di Macklemore e Ryan Lewis \"The Heist\". Questa canzone ha raggiunto la prima posizione in classifica in Australia e Nuova Zelanda, oltre a raggiungere un notevole successo mondiale (in Italia \u00e8 stato certificato oro). Lambert ha preso parte anche ad una performance del brano tenutasi ai Grammy Awards: in questa occasione \u00e8 stata raggiunta sul palco da due grandi leggende musicali quali Madonna e Queen Latifah.\nNel gennaio 2013 \u00e8 stato pubblicato il suo primo libro di poesie intitolato \"500 Tips for Fat Girls\".\nNell'estate 2013 \u00e8 stato pubblicato il suo singolo di debutto \"She Keeps Me Warm\", creato sviluppando il proprio contenuto di Same Love.\nIl 17 dicembre 2013 \u00e8 stato pubblicato il suo primo EP con la casa discografica Capitol Records \"Welcome to the Age of My Body\".\nNell'ottobre 2014 \u00e8 stato pubblicato il suo album di debutto \"Heart on My Sleeve\". Il disco \u00e8 stato include i singoli \"She Keeps Me Warm\" e \"Secrets\".\nA luglio 2016 ha pubblicato il singolo \"Hang Out With You\" con video musicale. Ha anche partecipato alla canzone \"Hands\", tributo alle vittime della strage di Orlando del giugno 2016.\nGrazie a un crowdfunding su Kickstarter, il 5 maggio 2017 \u00e8 uscito il suo ultimo EP \"Bold,\" prodotto autonomamente dopo la separazione dalla precedente casa discografica.\nNel 2018, Mary Lambert pubblica il suo primo libro di poesie \"\"Shame Is an Ocean I Swim Across\".\"\nA novembre 2019, Mary Lambert a pubblicato il suo secondo album \"Grief Creature\", di nuovo in maniera indipendente.\nA luglio 2020, in seguito alle accuse di transfobia che sono state rivolte alla scrittrice di Harry Potter J.K. Rowling, Mary Lambert pubblica il brano \"Dear Jo\", che definisce appunto come una lettera aperta alla celebre autrice."}
{"id": "5227423", "revid": "287204", "url": "https://it.wikipedia.org/wiki?curid=5227423", "title": "Campeonato Brasileiro S\u00e9rie B 1988", "text": "Il Campeonato Brasileiro S\u00e9rie B 1988 \u00e8 stata l'undicesima edizione del Campeonato Brasileiro S\u00e9rie B e vide la vittoria dell'Inter de Limeira."}
{"id": "5227424", "revid": "2110845", "url": "https://it.wikipedia.org/wiki?curid=5227424", "title": "Maud Mannoni", "text": "Biografia.\nNacque in Belgio, ma pass\u00f2 l'infanzia in Ceylon, dove il padre era console generale dei Paesi Bassi. Studi\u00f2 criminologia all'Universit\u00e0 di Bruxelles e si avvi\u00f2 alla psicoanalisi sotto la guida di Maurice Dugautiez, fondatore della \"Soci\u00e9t\u00e9 Belge de Psychanalyse\" (associata all'IPA). Nel 1949 si trasfer\u00ec in Francia, dove entr\u00f2 in contatto con Fran\u00e7oise Dolto (con la quale lavor\u00f2 all'ospedale Trousseau e che le present\u00f2 il marito) e con Jacques Lacan e la \"Soci\u00e9t\u00e9 fran\u00e7aise de psychanalyse\". Si rec\u00f2 spesso a Londra per incontrare Donald Winnicott e nel 1964 partecip\u00f2 al gruppo dell'\"\u00c9cole freudienne de Paris\". Sposa Octave Mannoni. \nNe \"Il Seminario. Libro XI: I quattro concetti fondamentali della psicoanalisi\" (pubblicato nel 1973), Lacan segnala che la \"collega\" Maud Mannoni ha appena scritto un libro \"di cui vi raccomando la lettura\". Si tratta di \"L'Enfant arri\u00e9r\u00e9 et sa m\u00e8re\" (1964) con il quale Lacan sceglier\u00e0 di aprire la sua collana \"Le Champ Freudien\" presso le \u00c9ditions du Seuil.\nPer la psicoanalista \u00e8 molto importante la funzione del gioco (come gi\u00e0 per Sigmund Freud e per Winnicot) e la dedizione attenta alle disabilit\u00e0, soprattutto infantili, come pure al rapporto tra madre e figlio disabile. In questo senso il suo nome \u00e8 stato associato anche all'antipsichiatria e a Ronald Laing.\nNel 1969 fond\u00f2 una scuola sperimentale a Bonneuil-sur-Marne per adolescenti problematici (nella quale \u00e8 stato girato un documentario nel 1975 per la regia di Guy S\u00e9ligmann). L'istituzione qui non \u00e8 vista come luogo di cura o di normalizzazione, ma come occasione d'esperienza, di relazioni e affetti, in modo aperto anche all'esterno, cos\u00ec che la propria identit\u00e0 non resti legata alla \"malattia\".\nNel 1985 con Octave Mannoni e Patrick Guyomard fond\u00f2 il \"Centre de Formation et de Recherches Psychanalytiques\" (CFRP) e con il secondo dei due diresse la collana \"L'Espace analytique\" presso le \u00c9ditions Deno\u00ebl."}
{"id": "5227428", "revid": "15756", "url": "https://it.wikipedia.org/wiki?curid=5227428", "title": "Erma EMP", "text": "Il Erma Maschinenpistole (EMP) era un mitra tedesco, conosciuto anche come MPE (\"Maschinenpistole Erma\"), realizzato dalla Erma Werke su progetto di Heinrich Vollmer. L'arma fu prodotta dal 1931 al 1938 in oltre 10.000 esemplari, in tre varianti principali, e fu esportata in Spagna, Messico, Cina nazionalista e Jugoslavia. Nella Germania nazista fu impiegata principalmente dalle Waffen-SS. Fu prodotta su licenza in Spagna dall'arsenale di La Coru\u00f1a con la denominazione M41/44.\nStoria.\nNei primi anni venti, Vollmer inizi\u00f2 lo sviluppo dei suoi mitra. I primi modelli, chiamati \"VPG\", \"VPGa\", \"VPF\" e \"VMP1925\" erano abbastanza simili al MP 18. Il \"VMP1925\" aveva una impugnatura in legno ed era alimentato da un piccolo caricatore a tamburo da 25 colpi, connesso direttamente all'arma; fu segretamente testato dal Reichswehr, in competizione con progetti Schmeisser e Rheinmetall. Vollmer ottenne finanziamenti segreti per continuare lo sviluppo, che port\u00f2 al \"VMP1926\", che differiva dal predecessore soprattutto per l'assenza del manicotto di raffreddamento. Lo sviluppo successivo \"VMP1928\" introduceva il caricatore da 32 colpi con bocchettone sul lato sinistro del castello. L'ultimo della serie, il \"VMP1930\", introduceva sostanziali miglioramenti, come la telescopica della molla di recupero principale, che rendeva l'arma pi\u00f9 affidabile e semplice da smontare sul campo. Vollemer richiese il brevetto sulla sua arma nel 1930 e lo ottenne nel 1933 (Deutsches Reichspatent 580620). La sua azienda, la Vollmer Werke, produsse solo 400 mitra \"VMP1930\" circa, destinati alla Bulgaria. Alla fine del 1930, il Reichswehr interruppe i finanziamenti a Vollmer, che di conseguenza fu costretto a vendere i diritti su tutti i suoi progetti alla Erma Werke (abbreviazione di Erfurter Machinenfabrik, Berthold Geipel GmbH).\nIl mitra che la Erma inizi\u00f2 a commercializzare nel 1932 sotto il nome di \"EMP\" (Erma Machinenpistole) o \"MPE\" (Machinenpistole Erma) era essenzialmente un \"VMP1930\" sul quale era stato reintrodotto il manicotto di raffreddamento. A parte le varianti con diverse canne e mire prodotte su richiesta dei clienti, la produzione di massa era riconducibile a tre varianti principali: una variante con canna di 300\u00a0mm, alzo posteriore e attacco per la baionetta fu venduta alla Bulgaria o alla Yugoslavia. Un secondo modello, a volte denominato \"MP34\" o \"modello standard\", aveva canna lunga 250\u00a0mm ed era priva di attacco per baionetta, con mira posteriore ad alzo o semplificata a foglietta. Una terza variante, era simile alla \"standard\" per quanto riguarda le componenti metalliche ma rimpiazzava l'impugnatura a pistola anteriore con una cassa standard stile MP 18 con fusto zigrinato. Nel complesso, la Erma produsse 10.000 \"EMP\". Queste furono adottata dalle Waffen SS nel 1936, oltre ad essere vendute a paesi sudamericani ed alla Spagna, che le produsse localmente come \"M41/44\".\nNella primavera del 1939, un gran numero di repubblicani spagnoli sconfitti si rifugiarono in Francia, alle cui frontiere furono disarmati. Circa 3.250 mitra \"EMP\" dei combattenti spagnoli finirono in un magazzino francese a Clermont-Ferrand. Nei documenti francesi ci si riferisce all'arma come \"Erma-Vollmer\". I francesi testarono le armi e decisero di immetterle in servizio con il nome PM Erma Mle 1935. Fu stampato anche il manuale provvisorio \"Provisoire sur le pistolet-mitrailleur Erma \u2013 Vollmer de 9 mm\", pubblicato il 26 dicembre 1939 ed aggiornato il 6 gennaio 1940. Tuttavia i francesi disponevano di soli 1.540 caricatori per questi mitra, cos\u00ec poterono entrare effettivamente in servizio solo 700-800 armi, distribuite principalmente alla Gendarmeria mobile. Dopo l'occupazione tedesca della Francia, alcuni \"EMP\" equipaggiarono la L\u00e9gion des volontaires francais contre le bolch\u00e9visme, che poi divent\u00f2 la 33. Waffen-Grenadier-Division der SS \"Charlemagne\". I mitra francesi caduti nelle mani dei tedeschi vennero ridenominati MP 740(f).\nNella Spagna franchista, il \"EMP\", conosciuto con la denominazione non ufficiale di subfusil Coru\u00f1a fu prodotto camerato per la munizione 9 \u00d7 23 mm Largo.\nTecnica.\nL'EMP era un mitra con azione a massa battente, dotato di selettore di tiro, che sparava ad otturatore aperto. Esso impiegava il caratteristico sistema di chiusura con guida telescopica per la molla di ritorno. La sicura standard era costituita da una tacca a forma di gancio nel castello, che impegnava e bloccava l'otturatore in posizione armata. Alcune versioni erano dotate di una sicura manuale addizionale sul lato sinistro del castello, dietro al bocchettone di alimentazione. Il selettore di fuoco era sul lato destro della cassa, sopra la guardia del grilletto. Sullo stesso lato era la manetta di armamento. Il bocchettone di alimentazione, sul lato sinistro del castello, era leggermente inclinato in avanti, per favorire la presentazione della munizione. La finestra di eiezione era sul lato destro.\nIl calcio, con impugnatura a mezza pistola, era in legno; la \"versione standard\" era dotata di impugnatura frontale a pistola sotto al fusto. Le mire metalliche, a seconda della versione, potevano essere ad alzo o a due fogliette.\nUna caratteristica particolare dell'arma era il chiavistello di smontaggio, posizionato dietro al ponticello del grilletto. Durante il combattimento, se il soldato lo avesse urtato inavvertitamente con le dita avrebbe causato l'istantaneo disassemblaggio dell'arma, un'evenienza potenzialmente fatale sul campo di battaglia."}
{"id": "5227431", "revid": "599013", "url": "https://it.wikipedia.org/wiki?curid=5227431", "title": "Casco (Maine)", "text": "Casco \u00e8 un centro abitato \"(town)\" degli Stati Uniti d'America, situato nella Contea di Cumberland nello Stato del Maine. Nel censimento del 2010 la popolazione era di 3.742 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Casco si estende su una superficie di 98,45 km\u00b2."}
{"id": "5227440", "revid": "767487", "url": "https://it.wikipedia.org/wiki?curid=5227440", "title": "Freeport (Maine)", "text": "Freeport \u00e8 un centro abitato \"(town)\" degli Stati Uniti d'America, situato nella Contea di Cumberland nello Stato del Maine. Nel censimento del 2010 la popolazione era di 7.879 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Freeport si estende su una superficie di 120,36 km\u00b2."}
{"id": "5227441", "revid": "117931009", "url": "https://it.wikipedia.org/wiki?curid=5227441", "title": "Eccidio della Righetta", "text": "L'eccidio della Righetta \u00e8 stato un crimine di guerra fascista compiuto il 15 aprile 1945 da un reparto della Brigata Nera contro una squadra del distaccamento partigiano \"Aldo\", costato la vita a sette partigiani e a un civile.\nStoria.\nAntefatti.\nIl 12 aprile 1945 i nazi-fascisti scatenarono un grande rastrellamento contro le formazioni partigiane che operavano a cavallo tra le province di Mantova, Modena e Reggio Emilia al fine di potersi poi ritirare a nord del Po in condizioni di relativa sicurezza. Il 14 aprile, a Reggiolo, vennero torturati e giustiziati dai fascisti della III Brigata Nera Mobile \u201cAttilio Pappalardo\u201d sette partigiani luzzaresi.\nL'eccidio.\nNella notte del 15 aprile, durante un rastrellamento effettuato dalla III Brigata Nera Mobile \u201cAttilio Pappalardo\u201d ai comandi di Franz Pagliani nelle campagne attorno a Rolo, una squadra del distaccamento \"Aldo\" della 77\u00aa Brigata SAP perse il contatto con il grosso del gruppo e cerc\u00f2 riparo ritirandosi verso Fabbrico. Giunti in un casolare in localit\u00e0 \"La Righetta\", abitato da contadini (famiglia Calzolari), i partigiani vi si asserragliarono credendo di aver ormai scampato la cattura.\nImprovvisamente, informati forse da una spia, i fascisti piombarono alla Righetta e circondarono la casa intimando ai partigiani di arrendersi. I partigiani s'arresero avendo ottenuto dai repubblichini la promessa d'aver salva la vita. Una volta gettate le armi e consegnatisi ai nemici, i sette partigiani pi\u00f9 un anziano civile abitante in loco vennero torturati e sommariamente giustiziati davanti alla casa.\nI caduti furono sepolti a Rolo dopo la Liberazione (30 aprile 1945) con un imponente funerale con grande partecipazione di cittadini.\nProcedimenti penali.\nPresso il Tribunale di Ferrara si svolse il processo al capitano della Brigata Nera \u201cTupin\u201d, Carlo Tortonesi, ritenuto responsabile tra l\u2019altro dell\u2019Eccidio della Righetta, condannato a morte mediante fucilazione alla schiena il 16 aprile 1947. La sentenza venne mutata l'anno seguente in ergastolo dalla Corte di Cassazione. In virt\u00f9 di una serie di riduzioni di pene concesse mediante due decreti presidenziali, Tortonesi fu rilasciato in libert\u00e0 vigilata il 23 luglio 1954. Otteneva la completa riabilitazione dalla Corte d'Appello di Bologna con la sentenza dell'8 settembre 1967.\nIl Tribunale di Bologna emise invece una sentenza a 5 anni di carcere nei confronti di Franz Pagliani, responsabile, assieme a Tortonesi, dell\u2019Eccidio della Righetta. Pagliani scont\u00f2 la pena a Bologna; nel 1950 riprese l\u2019attivit\u00e0 di chirurgo e in seguito divenne un importante dirigente del Movimento Sociale Italiano.\nMonumenti.\nA ricordo delle vittime della Righetta \u00e8 stato eretto sul sito un monumento recante scritto i nomi delle vittime, inaugurato in occasione del primo anniversario dell'eccidio."}
{"id": "5227444", "revid": "339392", "url": "https://it.wikipedia.org/wiki?curid=5227444", "title": "Orto Botanico di Pavia", "text": ""}
{"id": "5227446", "revid": "339392", "url": "https://it.wikipedia.org/wiki?curid=5227446", "title": "Orto Botanico (Pavia)", "text": ""}
{"id": "5227448", "revid": "28592", "url": "https://it.wikipedia.org/wiki?curid=5227448", "title": "Orto botanico (Pavia)", "text": ""}
{"id": "5227451", "revid": "28592", "url": "https://it.wikipedia.org/wiki?curid=5227451", "title": "Studium Generale", "text": ""}
{"id": "5227452", "revid": "599013", "url": "https://it.wikipedia.org/wiki?curid=5227452", "title": "Jim Bakken", "text": "Carriera professionistica.\nBakken fu scelto dai St. Louis Cardinals nel corso del settimo giro (88\u00ba assoluto) del Draft NFL 1962. Vi gioc\u00f2 per tutta la carriera, terminata nel 1978, venendo convocato per quattro Pro Bowl. Nel 1967 stabil\u00ec un record NFL segnando 7 field goal in una partita (su nove tentativi, un altro record). Tale primato fu pareggiato da Rich Karlis nel 1989, Chris Boniol nel 1996 e Billy Cundiff nel 2003, prima di essere superato da Rob Bironas con otto in una gara del 2007."}
{"id": "5227453", "revid": "124993754", "url": "https://it.wikipedia.org/wiki?curid=5227453", "title": "Marek J\u0119draszewski", "text": "Biografia.\nFormazione.\nMarek J\u0119draszewski \u00e8 nato il 24 luglio 1949 a Pozna\u0144, facente parte dell'arcidiocesi di Pozna\u0144, in Polonia. Dopo aver compiuto gli studi primari, nel 1967 ha superato l'esame di maturit\u00e0 nella Scuola Superiore di Pozna\u0144, la pi\u00f9 antica di tutta la citt\u00e0. Finiti gli studi, ha deciso di seguire la sua vocazione sacerdotale, cos\u00ec tra il 1967 e il 1973 ha frequentato il Seminario Arcivescovile di Pozna\u0144 e la Pontificia Facolt\u00e0 di Teologia dell'Universit\u00e0 Adam Mickiewicz di Pozna\u0144. \u00c8 stato ordinato presbitero in data 24 maggio 1973, all'et\u00e0 di ventiquattro anni, per mano di monsignor Antoni Baraniak, arcivescovo metropolita di Pozna\u0144.\nNel 1974, sulla base del lavoro \"Problematyka osoby w filozofii Gabriela Marcela\", sulla filosofia di Gabriel Marcel, ha ricevuto una laurea in teologia canonica presso la Pontificia Facolt\u00e0 di Teologia. Nella preparazione della sua tesi, \u00e8 stato aiutato dal professor Louis Wci\u00f3rka. Dal 1973 al 1975, \u00e8 stato vicario parrocchiale nella Chiesa di San Martino ad Ostr\u00f3w Wielkopolski. Nello stesso anno, si \u00e8 trasferito momentaneamente a Roma, dove ha studiato presso la facolt\u00e0 di filosofia della Pontificia Universit\u00e0 Gregoriana. Nel giugno del 1977, gli \u00e8 stata assegnata una laurea in filosofia sulla base del suo scritto \"La filosofia del simbolo religioso di Paul Ric\u0153ur\", e il 20 dicembre 1979 il dottorato dopo aver discusso la sua tesi dal titolo \"Le relazioni intersoggettive nella filosofia di L\u00e9vinas\", con ha anche ottenuto una medaglia d'oro da papa Giovanni Paolo II. Quest'ultimo \u00e8 stato scritto sotto la direzione del professore gesuita Simon Decloux.\nMinistero sacerdotale.\nAl termine del suo soggiorno studentesco, \u00e8 ritornato in Polonia, dove tra il 1980 e il 1996 \u00e8 stato professore assistente presso la Pontificia Facolt\u00e0 di Teologia dell'Universit\u00e0 di Pozna\u0144. Successivamente, fino al 26 novembre 1998, \u00e8 stato professore della medesima accademia, ed \u00e8 stato nominato professore della Adam Mickiewicz University (AMU) di Pozna\u0144. \u00c8 stato anche nominato professore di visita della Pontificia Universit\u00e0 Lateranense nel 1996. Dal 7 dicembre 1998 fino alla promozione all'episcopato, \u00e8 stato capo del dipartimento di filosofia cristiana dell'AMU.\nAllo stesso tempo, dal 1980 al 1987, \u00e8 stato prefetto del Seminario Arcivescovile di Pozna\u0144, per poi diventarne redattore fino al 1996. Dal 1990, \u00e8 stato anche capo redattore del giornale \"Przewodnika Katolickiego\". Nel 1991, \u00e8 stato abilitato presso la facolt\u00e0 di filosofia della Pontificia Accademia Teologica a Cracovia sulla base di una tesi \"Jean-Paul Sartre e Emmanuel L\u00e9vinas - in cerca di un nuovo umanesimo. Studio analitico comparativo\". Il 2 gennaio 2002 ha ricevuto il titolo di professore di teologia.\nNel 1983, l'arcidiocesi di Pozna\u0144 si \u00e8 preparata per il pellegrinaggio di papa Giovanni Paolo II, e J\u0119draszewski ha partecipato ai preparativi. Nel 1996, \u00e8 stato nominato vicario episcopale per la scienza e la cultura dell'arcidiocesi e presidente del Dipartimento del Ministero Accademico in Curia. L'Assemblea Plenaria della Conferenza Episcopale Polacca, che si \u00e8 riunita a Rzesz\u00f3w il 13 e il 14 settembre 1996, lo ha eletto consulente alla Commissione per la Dottrina della Fede.\nMinistero episcopale.\nIl 17 maggio 1997, papa Giovanni Paolo II lo ha nominato vescovo titolare di Forlimpopoli, e contemporaneamente vescovo ausiliare di Pozna\u0144. La sua consacrazione episcopale ha avuto luogo il 29 giugno successivo, nella Cattedrale dei Santi Pietro e Paolo di Pozna\u0144, per mano di monsignor Juliusz Paetz, arcivescovo metropolita della medesima citt\u00e0, assistito da monsignor Zenon Grocholewski, segretario del Supremo Tribunale della Segnatura Apostolica e futuro cardinale, e da monsignor Marian Przykucki, arcivescovo metropolita di Stettino-Kamie\u0144. Come suo motto episcopale il neo vescovo ha scelto \"Scire Christum\", che vuol dire \"Conoscere Cristo\". Allo stesso tempo, \u00e8 stato nominato vicario generale della stessa arcidiocesi.\nPapa Benedetto XVI, l'11 luglio 2012, lo ha chiamato a succedere al dimissionario monsignor W\u0142adys\u0142aw Zi\u00f3\u0142ek in qualit\u00e0 di arcivescovo metropolita di \u0141\u00f3d\u017a. Ha preso possesso della sua sede l'8 settembre successivo. Ha ricevuto il pallio, simbolo di unione tra il papa e il metropolita, il 29 giugno 2013 dal nuovo papa Francesco nella Basilica di San Pietro in Vaticano. Il 30 novembre dello stesso anno, lo stesso pontefice lo ha nominato membro della Congregazione per l'Educazione Cattolica per un mandato rinnovabile di cinque anni.\nDurante l'incarico come vescovo ausiliare, ha fatto parte di molti organi della Conferenza Episcopale Polacca. \u00c8 stato membro del Consiglio Permanente, della Commissione per l'Educazione Cattolica, della sezione del Comitato di Scienze Filosofiche sulla Dottrina della Fede, del Consiglio per la Pastorale Giovanile, nonch\u00e9 membro del Ministero Delegato del Comitato Accademico. Inoltre, \u00e8 stato anche delegato del Consiglio delle Conferenze Episcopali d'Europa sul Ministero Accademico, nonch\u00e9 membro del Programma Catholic News Agency. \u00c8 anche membro Il 30 ottobre 2012, \u00e8 stato rieletto per la Conferenza Permanente dell'Episcopato Polacco, questa volta come uno dei sei vescovi diocesani e come presidente del Comitato per la catechesi, la scuola e le universit\u00e0. Durante l'Assemblea Plenaria della Conferenza Episcopale Polacca, riunitasi il 12 e il 13 marzo 2014, \u00e8 stato eletto come vice presidente dello stesso organo, e nel mese di ottobre dello stesso anno come membro della commissione per l'organizzazione della visita del Santo Padre in Polonia nel 2016. \u00c8 inoltre stato scelto come membro del Comitato Nazionale per la promozione del 1050\u00ba anniversario della celebrazione del battesimo della Polonia, che avverr\u00e0 nel 2016.\nL'8 dicembre 2016 papa Francesco lo ha nominato arcivescovo metropolita di Cracovia; \u00e8 succeduto al cardinale Stanis\u0142aw Dziwisz, ritiratosi per raggiunti limiti di et\u00e0. Il 28 gennaio 2017 ha preso possesso dell'arcidiocesi.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "5227455", "revid": "339392", "url": "https://it.wikipedia.org/wiki?curid=5227455", "title": "Red Crucible", "text": ""}
{"id": "5227473", "revid": "15756", "url": "https://it.wikipedia.org/wiki?curid=5227473", "title": "Giovanni di Glogovia", "text": "Fu filosofo, geografo e astronomo all'Universit\u00e0 di Cracovia.\nBiografia.\nGiovanni nacque nella famiglia Schelling a G\u0142og\u00f3w (in tedesco, Glogau) nel Ducato di G\u0142og\u00f3w in Bassa Slesia, che dal 1331 era appartenuto alla Boemia e quindi, durante la sua vita, al Sacro Romano Impero. Si fece chiamare variamente \"Johannes Glogoviensis\", \"Glogerus\", \"de Glogovia\" e \"Glogowita\"; ma sebbene possa essere stato di estrazione tedesca, non us\u00f2 mai il nome \"Schelling\".\nInizi\u00f2 la sua educazione in una scuola locale presso la Chiesa Collegiata dell'Assunzione della Vergine Maria. Come rampollo di una ricca famiglia borghese, pot\u00e9 continuare la sua educazione in una delle migliori universit\u00e0 in quella parte d'Europa \u2014 l'Universit\u00e0 di Cracovia. Intraprese i suoi studi l\u00e0, all'et\u00e0 di 16 anni, nel 1462 (la prima data documentata nella sua vita). Dopo tre anni ottenne il suo baccalaureato, e dopo altri due la sua licenza. Nel 1468 ricevette la sua laurea di \"Magister Artium\", l'equivalente di una moderna laurea di Dottorato di ricerca. Questo fu solo l'inizio di una quarantennale carriera accademica. Pi\u00f9 tardi avrebbe ottenuto anche un baccalaureato in teologia.\nGiovanni di Glogovia era un seguace del Tomismo di Colonia, una scuola filosofica che difendeva il lascito di Tommaso d'Aquino. Ma pur schierandosi in alcune questioni con Tommaso, in altre egli si schier\u00f2 con Alberto Magno. \nDal 1468 Giovanni insegn\u00f2 nel Dipartimento delle arti dell'Universit\u00e0 di Cracovia, in tutte le sette arti liberali. Le sue pi\u00f9 grandi passioni erano la grammatica, la logica aristotelica, la fisica, la fisiologia e l'astronomia. Nel 1478 e nel 1489\u201390 fu preside del Dipartimento delle arti. Scrisse libri di testo che coprivano l'ambito completo della conoscenza filosofica del tempo. Le sue numerose opere esistenti si occupano di grammatica, logica, filosofia, geografia, astronomia e astrologia. Conquist\u00f2 la fama in quest'ultimo campo con i suoi \"pronostici\"; in uno di questi, predisse l'avvento di un \"frate nero\" che avrebbe portato scompiglio nella Cristianit\u00e0. Il frate sarebbe stato in seguito identificato con un monaco agostiniano, Martin Lutero.\nGiovanni di Glogovia scrisse un'opera intitolata \"Introductio in artem numerandi\" (latino: Introduzione all'arte di usare i numeri; 1497). Scrisse inoltre commentari alla \"Cosmografia\" di Tolomeo. Si pensa che sia stato uno degli insegnanti di Niccol\u00f2 Copernico, che si iscrisse all'Universit\u00e0 di Cracovia nel 1491.\nGiovanni fu l'autore di 60 volumi, principalmente astronomici e astrologici. La sua grammatica fu usata nelle scuole di Cracovia per oltre un secolo. Si ritiene inoltre che egli sia stato il primo in Polonia ad annotare la scoperta dell'America.\nLe opere di Giovanni mostrano scarsa originalit\u00e0, ma la sua erudizione era impressionante.\nI suoi due primi anni di insegnamento gli avevano dato accesso al \"Collegium Minus\" (il Collegio Minore) dell'Accademia di Cracovia, e dal 1484 era membro del \"Collegium Maius\" (il Collegio Maggiore). L'appartenenza collegiale comportava una vita semimonastica e l'osservanza di un regime insolitamente austero. Egli inoltre devolse il suo reddito alle opere di carit\u00e0.\nGiovanni nutr\u00ec uno speciale interesse verso gli studenti della sua natia Slesia, costruendo e gestendo per loro un dormitorio. Tra il 1433 e il 1510, 120 studiosi di G\u0142og\u00f3w si immatricolarono a Cracovia \u2014 uno dei gruppi pi\u00f9 grandi, insieme a quelli di Breslavia.\nGiovanni di Glogovia, un \"ornamento dell'Universit\u00e0 di Cracovia\", mor\u00ec a Cracovia l'11 febbraio 1507 e fu sepolto nella Chiesa di San Floriano."}
{"id": "5227474", "revid": "376555", "url": "https://it.wikipedia.org/wiki?curid=5227474", "title": "Wanda S\u00e1", "text": "\u00c8 madre del cantante Bernardo Lobo.\nBiografia.\nGli inizi.\nA solo un mese di et\u00e0, dalla citt\u00e0 natale si trasfer\u00ec con la famiglia a Rio de Janeiro. A sei anni cominci\u00f2 ad appassionarsi alla musica, mentre studiava danza, e cinque anni dopo abbandon\u00f2 il ballo per dedicarsi allo studio della chitarra e alla presenza in prima fila agli spettacoli di bossa nova, assimilandone lo spirito musicale, le linee melodiche e soprattutto gli accordi dei chitarristi sul palco. In seguito fu allieva di Roberto Menescal entrando a far parte nel 1962 del gruppo dei maestri di chitarra nella scuola strumentale che Menescal aveva fondato a Copacabana assieme a Carlos Lyra.\nLa carriera.\nNel 1962 fu scoperta da Ronaldo B\u00f4scoli che la fece esordire come professionista nella trasmissione televisiva \"Dois no balan\u00e7o\", a fianco di Tom Jobim e S\u00e9rgio Mendes. Due anni dopo partecip\u00f2 allo spettacolo \"O fino da bossa\" che la vide esibirsi assieme a Jorge Ben, S\u00e9rgio Mendes, Marcos Valle, Os Cariocas e altri musicisti. Dello stesso anno \u00e8 il suo primo lavoro discografico, \"Wanda vagamente\"; prodotto da Menescal e con i primi arrangiamenti orchestrali di Eumir Deodato, annovera fra i partecipanti Dom Um Rom\u00e3o, Edison Machado, Lu\u00eds Carlos Vinhas, Ten\u00f3rio J\u00fanior e S\u00e9rgio Mendes. Nel disco, la cantante riprende le prime canzoni di Edu Lobo, Francis Hime e Marcos Valle, ed esegue \"Encontro\", di propria composizione. S\u00e9rgio Mendes la volle con s\u00e9 nei Brasil 65, e con il gruppo effettu\u00f2 un tour statunitense insieme ad altri artisti brasiliani quali Jorge Ben, Rosinha de Valen\u00e7a, Ti\u00e3o Neto e Chico Batera. Nel periodo in cui rimase in terra nordamericana, Wanda S\u00e1 incise insieme ai Brasil 65 e registr\u00f2 per la Capitol Records un album tutto suo intitolato \"Softly\".\nDi ritorno in patria, si esib\u00ec in spettacoli a fianco di Baden Powell, Vin\u00edcius de Moraes, Mi\u00e9le, Luis Carlos Vinhas e la formazione Bossa Tr\u00eas. Nel 1969, dopo avere sposato Edu Lobo si trasfer\u00ec col marito negli Stati Uniti, dove incise la versione in inglese del successo \"Pra dizer adeus\", composto da Lobo e da Vinicius de Moraes, che trov\u00f2 posto nell\u2019album \"Hot Summer\" di Paul Desmond. Subito dopo, Wanda S\u00e1 tronc\u00f2 la propria carriera, decisa a rivolgere le sue attenzioni alla famiglia.\nIl ritorno alla ribalta.\nDopo pi\u00f9 di un decennio di silenzio, a seguito della separazione da Edu Lobo avvenuta nel 1982 Wanda S\u00e1 torn\u00f2 alla sua originaria vita professionale con l\u2019incisione di \"Brasileiras\", CD in coppia con C\u00e9lia Vaz, e poi con i lavori \"Eu e a m\u00fasica\", registrato assieme a Roberto Menescal, \"Uma mistura fina\", inciso dal vivo, e \"Estrada T\u00f3kio-Rio\", che immortala le sue frequenti trasferte in Giappone. Negli anni a seguire produsse opere a fianco di Tom Jobim, Vinicius de Moraes, Marcos Valle e Chico Buarque, e partecip\u00f2 all\u2019incisione di \"Revendo amigos\" della cantante brasiliana Joyce. Assieme ad altri trentasei musicisti, fra i quali Chico Buarque e Djavan, fu sul palco in uno concerto in Angola.\nNegli anni 2000, la cantante intercal\u00f2 incisioni a spettacoli dal vivo. Partecip\u00f2 fra gli altri ai concerti \"Bossa Nova in Concert\" del 2004 assieme a Johnny Alf, Jo\u00e3o Donato, Carlos Lyra, Roberto Menescal, Leny Andrade, Pery Ribeiro, Durval Ferreira, Eliane Elias, Marcos Valle, Os Cariocas e i Bossacucanova; a \"B\u00ean\u00e7\u00e3o Bossa Nova\", a fianco di Menescal e Mi\u00e9le, tenutosi nel 2005; a \"Bossa Nova 50 anos\", a lato di Roberto Menescal, Oscar Castro-Neves, Cris Delanno, Carlos Lyra, Emilio Santiago, lo Zimbo Trio, Leny Andrade, Fernanda Takai, Maria Rita, Jo\u00e3o Donato, Joyce, Marcos Valle e Patr\u00edcia Alvi, Leila Pinheiro e i Bossacucanova, spettacolo del 2008. Fece anche un\u2019apparizione nel 2001 al \"Fare Festival\" di Pavia affiancata da Roberto Menescal, Marcos Valle e Danilo Caymmi. La sala di registrazione la vide incidere diversi lavori discografici che, assieme a qualche titolo composto dalla cantante, riprendevano composizioni dei musicisti pi\u00f9 in evidenza del panorama brasiliano: Torquato Neto, Abel Silva, Martinho da Vila, Ivan Lins, Newton Mendon\u00e7a, Vinicius de Moraes, Paulo C\u00e9sar Pinheiro, Rosalia de Souza, oltre a buona parte di quelli che aveva conosciuto in giovent\u00f9 e che in molti casi l\u2019avevano accompagnata sul palco o in sala d\u2019incisione. Vi fu spazio anche per Carole King, di cui Wanda S\u00e1 interpret\u00f2 \"It\u2019s Too Late\"."}
{"id": "5227483", "revid": "287204", "url": "https://it.wikipedia.org/wiki?curid=5227483", "title": "Wanda Sa", "text": ""}
{"id": "5227497", "revid": "205250", "url": "https://it.wikipedia.org/wiki?curid=5227497", "title": "Mario Lucertini", "text": "Era il figlio di Vincenzo Lucertini.\nCarriera scientifica.\n\u00c8 stato docente universitario di ricerca operativa presso le facolt\u00e0 di ingegneria dell'universit\u00e0 di Roma \"La Sapienza\" (1975-1986) e di Roma \"Tor Vergata\" (1986-2002), oltre ad essere stato membro dell'Editorial Board of Control and Cybernetics. Durante la sua carriera \u00e8 stato professore visitatore presso universit\u00e0 estere come la University of California at Berkeley (1976), il Massachusetts Institute of Technology (1978), la Columbia University (1980) e il New York Polytechnic Institute (1981). Oltre al ruolo di docente universitario, Mario Lucertini \u00e8 stato membro di numerosi enti e associazioni di ricerca sia italiani sia esteri, tra i quali l'International Federation for Information Processing, all'interno del quale \u00e8 stato presidente della commissione per l'Ottimizzazione e la Modellizzazione dei Sistemi (System Modelling and Optimization) nel triennio 1985-1988, l'Institute for Electrics and Electronics Engineers, la Society of Logistic Engineering, l'Unione Matematica Italiana e lo European Club on Combinatorial Optimization. Egli inoltre fu organizzatore e presidente di molti congressi e simposi internazionali.\nA seguito della sua prematura scomparsa e della sua brillante produzione scientifica l'Universit\u00e0 di Roma \"Tor Vergata\" ha deciso di intitolargli il dipartimento di Ingegneria dell'Impresa.\nAttivit\u00e0 di Ricerca.\nMario Lucertini \u00e8 stato autore di pi\u00f9 di ottanta pubblicazioni scientifiche e di numerose monografie. Tra le pi\u00f9 importanti:\nLa sua attivit\u00e0 di ricerca \u00e8 stata prevalentemente incentrata sulla ricerca operativa, con particolare attenzione ai problemi di ottimizzazione della logistica, delle telecomunicazioni, di allocazione ottima delle risorse e il risk management. Oltre ad essere autore di numerosi report scientifici \u00e8 stato anche consulente nel settore dei sistemi di supporto alle decisioni per i sistemi di produzione (Computer Integrated Manufacturing, Computer Aided Design and Manufacturing, Flexible manufacturing system, Flexible Assembly Systems)."}
{"id": "5227499", "revid": "446353", "url": "https://it.wikipedia.org/wiki?curid=5227499", "title": "Eurocopter AS350", "text": ""}
{"id": "5227501", "revid": "2149408", "url": "https://it.wikipedia.org/wiki?curid=5227501", "title": "Carlos Sainz Jr.", "text": "Ha corso nella massima categoria con la Toro Rosso dal 2015 al 2017, con la Renault tra il 2017 e il 2018 e con la McLaren dal 2019 al 2020. Dal 2021 \u00e8 al volante della Ferrari.\n\u00c8 figlio del pilota, due volte vincitore del campionato del mondo rally, Carlos Sainz.\nCarriera.\nKart.\nHa fatto il suo debutto ufficiale sui kart nel 2005; tra i suoi successi vanta quello della prestigiosa gara \"Monaco Kart Cup\" del 2009.\nFormula BMW.\nNel 2010 entra a far parte del Red Bull Junior Team e, contemporaneamente, partecipa al campionato europeo di Formula BMW con il team \"EuroInternational\" insieme a Daniil Kvyat e Michael Lewis. Conquista una sola vittoria, a Silverstone arrivando davanti a Robin Frijns, lo spagnolo chiude quarto e ottiene il titolo di \"Rookie Cup\". Lo stesso anno partecipa part time come pilota ospite alla Formula BMW Pacifico, Sainz conquista tre vittorie tra qui l'ultima a Macao.\nFormula Renault e F3 britannica.\nNel 2011 vince la \"Northern European Cup\" della Formula Renault 2.0 e si classifica secondo nella \"Eurocup\". L'anno seguente ha corso con vettura del team Carlin Motorsport nel campionato britannico di Formula 3, ottenendo 4 vittorie e il 6\u00ba posto in classifica generale, in quello europeo della stessa Formula, ottenendo la 5\u00aa posizione in classifica, e nella Formula 3 Euro Series, ottenendo la 9\u00aa posizione. Nel 2014 ha vinto la Formula Renault 3.5 Series con una vettura del team DAMS.\nGP3.\nNel 2013 ha corso anche nel campionato di GP3 con una vettura del team MW Arden, team di propriet\u00e0 del boss della Red Bull Christian Horner e del pilota Mark Webber. Sainz ottiene due podi, un terzo posto a Valencia e un secondo posto all'Hungaroring, conquista anche una pole position sul Circuito di Spa-Francorchamps, ma in gara \u00e8 costretto al ritiro e vince il suo compagno di team Daniil Kvjat. Chiude la stagione al decimo posto in classifica generale.\nNel novembre del 2013 Sainz ha effettuato dei test per la GP2 ma non ha mai fatto parte di un campionato ufficiale, decidendo di tornare a correre nella Formula Ranault.\nFormula 1.\n2013-2014: I primi test.\nNel 2013 prende parte ai test di Silverstone al volante sia della Toro Rosso, sia della Red Bull, mentre nel novembre del 2014 partecipa ai test di Abu Dhabi alla guida di una RB10 della Red Bull.\n2015-2016: Le prime stagioni in Toro Rosso.\n2015.\nIl 28 novembre 2014 \u00e8 stato annunciato il suo ingaggio da parte della Scuderia Toro Rosso per il campionato mondiale di Formula 1 2015, al fianco di Max Verstappen. Al Gran Premio d'esordio in Australia Sainz si dimostra competitivo, ma a causa di problemi al pit stop termina la gara al nono posto, ottenendo con tale piazzamento i primi punti iridati. In Malesia ottiene di meglio, chiudendo ottavo. In Cina non guadagna alcun punto, n\u00e9 tantomeno in Bahrain dove si ritira per un guasto meccanico. In Spagna chiude nono dopo aver raggiunto la quinta posizione in qualifica. A Monaco arriva decimo dopo essere partito dalla corsia box. Dal Gran Premio del Canada a quello di Monza non ottiene nessun punto, complice i tanti ritiri. A Singapore chiude nono, dietro al compagno di squadra Max Verstappen. In Giappone chiude decimo. Nel finale di stagione ottiene solo un piazzamento a punti, nel Gran Premio degli Stati Uniti, dove chiude in settima posizione. Conclude la stagione al 15\u00ba posto, con 18 punti conquistati.\n2016.\nNel 2016 la stagione parte discretamente: al Gran Premio d'Australia chiude nono, dopo essere partito dalla settima casella. In Bahrain si ritira, ma in Cina torna a punti, nono. Dopo un ritiro nel Gran Premio di Russia, in Spagna conclude al sesto posto, dopo essere stato nei primissimi giri, in terza posizione. A Monaco chiude sesto, mentre in Canada conclude nono, dopo essere partito indietro per un suo errore alla \u201cCurva dei Campioni\u201c. Dopo un ritiro nel Gran Premio d'Europa, il pilota spagnolo ottiene tre ottavi posti in Austria, Gran Bretagna e Ungheria che lo portano in decima posizione nel mondiale. Al Gran Premio di Germania chiude quattordicesimo. Nell'ultima parte del mondiale ottiene solo due piazzamenti a punti: due sesti posti, negli Stati Uniti e in Brasile, chiudendo in 12\u00aa posizione assoluta con 46 punti.\n2017-2018: Dalla Toro Rosso alla Renault.\n2017.\nNel 2017 Sainz viene confermato dalla Toro Rosso. Inizia la stagione con diversi piazzamenti a punti, con un ottavo posto in Australia seguito da un settimo posto in Cina. Ottiene punti in tutte le gare che conclude fino alla pausa estiva, con un sesto posto nel Gran Premio di Monaco come miglior risultato. Nel Gran Premio di Singapore il pilota iberico ottiene il suo miglior risultato in carriera, tagliando il traguardo in quarta posizione.\nIl 7 ottobre viene annunciato il suo passaggio in Renault per gli ultimi quattro Gran Premi della stagione, sostituendo Jolyon Palmer. Al suo primo Gran Premio con la scuderia francese, Sainz arriva subito a punti; \u00e8 costretto invece al ritiro per problemi tecnici nella gara successiva. Chiude in nona posizione nel mondiale, con 54 punti.\n2018.\nLa stagione 2018 inizia positivamente per lo spagnolo, con il decimo posto in Australia. Dopo l'undicesimo posto in Bahrein, giunge costantemente a punti nelle prove successive, ottenendo un quinto posto nel Gran Premio d'Azerbaigian, ovvero il suo miglior piazzamento stagionale. Conclude la stagione con 53 punti e un discreto decimo posto in classifica, seppur dietro al compagno di squadra Nico H\u00fclkenberg. Anche grazie ai suoi risultati la Renault ottiene la quarta posizione nella classifica costruttori: tuttavia, gi\u00e0 nella pausa estiva il pilota iberico, dopo essere stato costretto all'addio al termine dell'annata a causa dell'arrivo di Ricciardo in Renault, sigla un accordo con la McLaren, dove sostituisce il ritirato Alonso.\n2019-2020: L'approdo in McLaren.\n2019.\nLe prime gare con la McLaren si rivelano deludenti, infatti nei primi tre Gran Premi Sainz non riesce a far segnare punti. Con il proseguire della stagione Sainz riesce invece a sfruttare la ritrovata competitivit\u00e0 della monoposto di Woking, che assieme al compagno di squadra Lando Norris condurr\u00e0 al quarto posto finale in classifica costruttori. In particolare, lo spagnolo giunge costantemente a punti dal Gran Premio dell'Azerbaigian, finendo per essere spesso il primo dei piloti che non guidano una Mercedes, una Ferrari o una Red Bull. Il pilota iberico culmina la propria annata con il suo primo podio in carriera (nonch\u00e9 il primo per la McLaren dal 2014), ovvero una terza posizione al Gran Premio del Brasile, complice una penalit\u00e0 inflitta a Lewis Hamilton.\nSainz chiude la stagione al sesto posto nel mondiale piloti con 96 punti, davanti anche a Pierre Gasly e Alexander Albon, piloti della pi\u00f9 veloce Red Bull per met\u00e0 stagione ciascuno.\n2020.\nPur rispettando gli accordi con McLaren anche per la stagione 2020, inizialmente rinviata a causa della pandemia di COVID-19, il 14 maggio 2020 lo spagnolo sigla un contratto biennale con la Ferrari, valevole a partire dal 2021, in sostituzione di Vettel. L'ultima stagione nella scuderia britannica si apre con un convincente quinto posto nel Gran Premio d'Austria, miglior risultato in carriera dell'iberico su tale tracciato. Sempre nello stesso circuito, in occasione del seguente Gran Premio di Stiria, Sainz segna il suo primo giro pi\u00f9 veloce in carriera, stabilendo peraltro il nuovo record di tempo su pista, dopo aver ottenuto il suo miglior risultato di sempre in qualifica con un terzo posto. Le gare seguenti sono poco fortunate per Sainz, che subisce una foratura nel Gran Premio di Gran Bretagna mentre si trova in quarta posizione, e non riesce nemmeno a partire al Gran Premio del Belgio per problemi alla \"power unit\" ed allo scarico.\nIl 6 settembre 2020, Sainz conquista il suo primo secondo posto in carriera, nel rocambolesco Gran Premio d'Italia, riportando la McLaren sul podio di Monza dopo 8 anni dall'ultima volta.\nDopo due ritiri, il pilota spagnolo giunge a punti in tutte le ultime sette gare della stagione: nel Gran Premio del Portogallo \u00e8 autore di un'ottima partenza che lo porta dalla settima alla prima posizione in due giri, ma la vettura non gli consente di andare oltre la sesta posizione finale; successivamente arrivano tre piazzamenti nei primi 5 consecutivi tra il Gran Premio di Turchia e le due gare in Bahrein. Sainz conclude la stagione con la sesta posizione in classifica come l'anno precedente, ma con 9 punti in pi\u00f9 nonostante il minor numero di gare dovuto alla pandemia di COVID-19, permettendo alla McLaren di arrivare terza nella classifica costruttori.\n2021-: L'arrivo alla Ferrari.\n2021.\nNel 2021 diventa pilota della Scuderia Ferrari, affiancando Charles Leclerc. Il 28 gennaio 2021 Sainz guida la sua prima monoposto Ferrari, la SF71H, sul Circuito di Fiorano, per dei test privati organizzati della Ferrari. Nella prima gara della stagione, il Gran Premio del Bahrein, Sainz arriva ottavo, mantenendo il posto che aveva ottenuto il giorno prima nelle sessioni di qualifica. Nella gara successiva ad Imola arriva quinto partendo dall'undicesima posizione. Torna a punti nel suo Gran Premio di casa, in cui giunge settimo.\nIl primo podio con la Ferrari arriva nel Gran Premio di Monaco, con un secondo posto dietro a Max Verstappen. In Austria, dopo un'eliminazione in Q2, Sainz rimonta fino alla sesta posizione, diventata quinta in seguito a una penalit\u00e0 di Sergio P\u00e9rez.\nIl 1 agosto 2021, nel Gran Premio d'Ungheria, Sainz conquista il suo secondo podio in stagione al suo primo anno nella scuderia di Maranello finendo la gara in quarta posizione, diventata successivamente una terza posizione a causa della squalifica di Sebastian Vettel al termine del gran premio. Nel Gran Premio di Russia, dopo essere partito per la prima volta in prima fila, ottiene il terzo podio con la Ferrari, arrivando terzo. Nelle gare seguenti ottiene sempre piazzamenti a punti; nel Gran Premio di San Paolo si classifica terzo nella \"Sprint Qualifying\", ma in gara conclude al sesto posto. Nel Gran Premio di Abu Dhabi riesce ad ottenere il quarto podio con la squadra italiana arrivando terzo.\nLa stagione si conclude con il quinto posto in classifica generale, miglior risultato in Formula 1 per lo spagnolo, e 164,5 punti, 5,5 in pi\u00f9 rispetto al compagno Leclerc. Sainz \u00e8 anche l'unico pilota a terminare tutte e 22 le gare della stagione.\nRisultati.\nRiassunto della carriera.\n\u2020 Pilota ospite, non pu\u00f2 ottenere punti.&lt;br&gt;\nFormula 3 Euro Series.\n\u2020 Il pilota non ha terminato la gara, ma \u00e8 stato classificato poich\u00e9 ha completato oltre il 90% della distanza di gara.\nFormula Renault 3.5 Series.\n\u2020 Il pilota non ha terminato la gara, ma \u00e8 stato classificato poich\u00e9 ha completato oltre il 90% della distanza di gara."}
{"id": "5227518", "revid": "599013", "url": "https://it.wikipedia.org/wiki?curid=5227518", "title": "B\u00e5rd Finne", "text": "Carriera.\nClub.\nFinne ha cominciato la carriera con la maglia del Brann. Ha esordito con questa maglia in data 10 maggio 2012, entrando in campo in sostituzione di Jonas Gr\u00f8nner nella vittoria per 1-6 sul campo del Flor\u00f8, sfida valida per il primo turno del Norgesmesterskapet 2012: nello stesso incontro, ha realizzato la prima rete della sua carriera. Il 23 maggio ha debuttato nell'Eliteserien, subentrando a Fredrik Nordkvelle nella vittoria per 2-0 sul Fredrikstad. Il 5 settembre 2012, ha firmato il primo contratto professionistico della sua carriera, legandosi al Brann per il successivo anno e mezzo. Il 23 settembre successivo ha realizzato le prime reti nella massima divisione norvegese, siglando una doppietta nella vittoria per 2-1 sul Rosenborg. Ha chiuso la stagione con 4 reti in 9 presenze, tra campionato e coppa.\nL'anno successivo, per Finne \u00e8 aumentato il minutaggio in squadra: ha totalizzato infatti 22 presenze con la maglia del Brann, mettendo a referto 11 reti.\nIl 19 agosto 2013, i tedeschi del Colonia hanno annunciato l'ingaggio di Finne, che si sarebbe aggregato alla nuova squadra a partire dall'apertura della sessione invernale di calciomercato. Finne ha firmato un contratto valido per i successivi tre anni e mezzo. Ha esordito in squadra il 9 febbraio 2014, subentrando ad Anthony Ujah nella sconfitta casalinga per 0-1 contro il Paderborn 07. Il 30 marzo ha realizzato la prima rete in squadra, sancendo il successo per 0-1 sul campo del Monaco 1860. A fine stagione, la squadra ha chiuso il campionato al primo posto, guadagnandosi la promozione nella Bundesliga.\nFinne ha esordito nella massima divisione tedesca in data 27 settembre 2014, sostituendo ancora Anthony Ujah nella sconfitta per 0-2 contro il Bayern Monaco. Il 25 aprile 2015 ha segnato la prima rete in Bundesliga, nel pareggio interno per 1-1 contro il Bayer Leverkusen. Rimasto al Colonia fino al gennaio 2016, ha totalizzato 22 presenze e 2 reti con questa casacca, tra tutte le competizioni.\nIl 15 gennaio 2016, l'Heidenheim ha comunicato sul proprio sito ufficiale d'aver ingaggiato Finne, che si \u00e8 legato al nuovo club con un contratto valido per i successivi due anni e mezzo. Ha esordito in squadra il 6 febbraio, schierato titolare nel successo esterno per 0-1 sul campo del Fortuna D\u00fcsseldorf. Il 6 marzo ha trovato la prima rete, con cui ha contribuito al successo interno per 2-0 sul St. Pauli. Rimasto in squadra fino al mese di febbraio 2017, ha totalizzato 24 presenze e 3 reti con questa maglia, tra campionato e coppa.\nIl 24 febbraio 2017, i norvegesi del V\u00e5lerenga hanno reso noto d'aver tesserato Finne, che si \u00e8 legato al nuovo club con un contratto dalla durata quadriennale. \u00c8 tornato a calcare i campi da calcio norvegesi in data 3 aprile, quando \u00e8 stato schierato titolare nella vittoria per 1-0 sul Viking: \u00e8 stata sua la rete in favore del V\u00e5lerenga. Ha chiuso l'annata a quota 26 presenze e 5 reti, tra campionato e coppa.\nIl 10 ottobre 2020 \u00e8 stato reso noto il suo passaggio ai danesi del S\u00f8nderjyskE, a cui si \u00e8 legato fino al 30 giugno 2024: il trasferimento sarebbe stato ratificato nel mese di gennaio 2021, alla scadenza del contratto con il V\u00e5lerenga.\nIl 5 agosto 2021 ha fatto ritorno in Norvegia, al Brann: ha firmato un accordo valido fino al 30 giugno 2025. Ha scelto di vestire la maglia numero 11.\nNazionale.\nIl 24 settembre 2014, il commissario tecnico della Leif Gunnar Smerud ha convocato Finne in vista delle partite amichevoli contro Irlanda e Ungheria. Il 9 ottobre successivo, \u00e8 stato schierato titolare nella vittoria per 4-1 sulla formazione irlandese. Il 16 giugno 2015 ha segnato la prima rete, nel pareggio per 2-2 contro l'Austria, in una gara amichevole.\nStatistiche.\nPresenze e reti nei club.\n\"Statistiche aggiornate al 5 agosto 2021.\""}
{"id": "5227523", "revid": "73843", "url": "https://it.wikipedia.org/wiki?curid=5227523", "title": "Outlaws (album)", "text": "Outlaws \u00e8 il primo album degli Outlaws, pubblicato dalla Arista Records nel 1975. Il disco fu registrato nel marzo del 1975 all\"'Elektra Sound Recorders\" di Los Angeles, California (Stati Uniti).\nAll'interno del disco vi sono presenti alcune delle canzoni pi\u00f9 famose del gruppo quali There Goes Another Love Song, Green Grass and High Tides, Song For You e la strumentale Waterhole"}
{"id": "5227531", "revid": "767487", "url": "https://it.wikipedia.org/wiki?curid=5227531", "title": "Man Push Cart", "text": "Man Push Cart \u00e8 un film indipendente del 2005 scritto, diretto, prodotto e montato da Ramin Bahrani.\nTrama.\nIl film \u00e8 incentrato la vita di Ahmad, immigrato pakistano e rockstar fallita, che per vivere trasporta il suo stand mobile lungo Manhattan, vendendo caff\u00e8 e bagel. Ahmad fa la conoscenza di Mohammed, un famoso uomo d'affari pakistano che gli offre un lavoro e assistenza finanziaria, promettendo di farlo entrare nella scena musicale newyorchese."}
{"id": "5227557", "revid": "827882", "url": "https://it.wikipedia.org/wiki?curid=5227557", "title": "Lady in Waiting", "text": "Lady in Waiting \u00e8 il secondo album del gruppo musicale statunitense Outlaws, pubblicato nel 1976."}
{"id": "5227558", "revid": "124697223", "url": "https://it.wikipedia.org/wiki?curid=5227558", "title": "Valvasone Arzene", "text": "Valvasone Arzene (IPA: , \"Voleson Darzin\" in friulano) \u00e8 un comune italiano di abitanti del Friuli-Venezia Giulia.\nIl comune \u00e8 stato istituito il 1\u00ba gennaio 2015 per fusione dei territori comunali di Valvasone e Arzene. Essendo stati unificati anche i due centri abitati, gi\u00e0 contigui prima della fusione, il nuovo ente non \u00e8 un comune italiano sparso. Secondo lo statuto, comunque, la sede legale \u00e8 a Valvasone, ma il consiglio comunale si riunisce nell'ex municipio di Arzene.\nSociet\u00e0.\nLingue e dialetti.\nA Valvasone Arzene, accanto alla lingua italiana, la popolazione utilizza la lingua friulana. Ai sensi della Deliberazione n. 2680 del 3 agosto 2001 della Giunta della Regione autonoma Friuli-Venezia Giulia, il Comune \u00e8 inserito nell'ambito territoriale di tutela della lingua friulana ai fini della applicazione della legge 482/99, della legge regionale 15/96 e della legge regionale 29/2007.La lingua friulana che si parla a Valvasone Arzene rientra fra le varianti appartenenti al friulano occidentale.\nInfrastrutture e trasporti.\nStrade.\nIl comune di Valvasone Arzene \u00e8 lambito, nella parte meridionale, dalla SS 13 Pontebbana Viene inoltre attraversato dalla SP 1 della Val d'Arzino che lo collega con Casarsa della Delizia e Spilimbergo nonch\u00e9 dalla SP 37 che lo collega a Zoppola\nFerrovie.\nIl comune \u00e8 servito dalla stazione ferroviaria di Casarsa, che dista circa 5\u00a0km dal centro di Valvasone. Un tempo Valvasone aveva una propria stazione ferroviaria sulla linea Casarsa - Gemona oggi chiusa al traffico ferroviario (la stazione \u00e8 stata trasformata in abitazione privata)."}
{"id": "5227563", "revid": "110157", "url": "https://it.wikipedia.org/wiki?curid=5227563", "title": "Campionato Tocantinense 2014", "text": "Il Campionato Tocantinense 2014 \u00e8 stata la 22\u00aa edizione del Campionato Tocantinense.\nPrima fase.\nLegenda:\nClassifica finale.\nLegenda:"}
{"id": "5227565", "revid": "110157", "url": "https://it.wikipedia.org/wiki?curid=5227565", "title": "On My Way to Church", "text": "On My Way to Church \u00e8 il primo album in studio del rapper statunitense Jim Jones, pubblicato nel 2004."}
{"id": "5227566", "revid": "120788784", "url": "https://it.wikipedia.org/wiki?curid=5227566", "title": "Maria Geznenge", "text": "Nata Maria Gusheva, ha sposato un tedesco, di cui ha assunto il cognome.\nCarriera.\nNel corso della sua carriera ha vinto un titolo ITF di singolare e 2 di doppio. Nei tornei del Grande Slam ha ottenuto i suoi migliori risultati raggiungendo il primo turno nel singolare allo US Open nel 2002.\nStatistiche.\nRisultati in progressione.\nDoppio nei tornei del Grande Slam.\n\"Nessuna partecipazione\"\nDoppio misto nei tornei del Grande Slam.\n\"Nessuna partecipazione\""}
{"id": "5227572", "revid": "38120", "url": "https://it.wikipedia.org/wiki?curid=5227572", "title": "Angelo Demurtas", "text": "Biografia.\nAngelo Demurtas nasce a Gonnesa nel 1927, ma originario di Ulassai, figlio di Daniele Demurtas che in quegli anni \u00e8 Ispettore Didattico presso gli istituti del suddetto paese.\nTrascorre tutta l'infanzia e la giovent\u00f9 a Ulassai, dopo le scuole secondarie va a Lanusei per studiare nell'Istituto Classico e una volta conseguito il diploma di maturit\u00e0 nel 1946 si trasferisce a Cagliari, dopo aver conseguito la laurea in Lettere e Filosofia nel 1951 inizia un'intensa collaborazione con il Quotidiano Sardo, e subito dopo nel 1953 con \"L'Unione sarda\" divenendone negli anni caporedattore. Qui collabora a stretto contatto con Fabio Maria Crivelli e stringe grande amicizia coi giornalisti Franco Porru e Vittorino Fiori. In questi anni dirige tutti i servizi di cronaca isolana fondendo sul campo il fotoreporter Aldo Pizzi e i giornalisti Giorgio Melis, Tarquinio Sini, Antonio Castangia e Arturo Clavout; alcuni di questi negli anni a seguire diventano direttori del giornale.\nLascia per un breve periodo \"L'Unione Sarda\", e finanziato dal La Domenica del Corriere raggiunge notoriet\u00e0 nazionala per l'intervista a Graziano Mesina, ancora latitante in Supramonte, del 27 aprile 1967, un anno prima dell'arresto. L'anno successivo conosce Giuseppe Fiori ed insieme a lui dirige da vicedirettore \"Tv7\", il settimanale di inchiesta della Rai che proprio da quegli anni rivoluziona il giornalismo televisivo italiano.\nDopo questa particolare esperienza passa a \"La Nuova Sardegna\" diventando anche qui redattore capo prima e capo della redazione cultura dopo. \nNella sua lunga carriera sono tante le collaborazioni, si menzionano in particolare oltre alle gi\u00e0 citate, quelle con \"L'Europeo\" e la rivista \"Epoca\".\nNel 2002 riceve il Premio giornalistico Funtana Elighe a Silanus.\nConsiderato uno dei migliori protagonisti dell'informazione in Sardegna, attento e rigoroso ha educato generazioni di cronisti per i quali \u00e8 considerato un esempio. \nMuore a Sassari il 22 novembre del 2014 all'et\u00e0 di 87 anni."}
{"id": "5227584", "revid": "4175", "url": "https://it.wikipedia.org/wiki?curid=5227584", "title": "Jacqueline Laurent (attrice francese)", "text": ""}
{"id": "5227586", "revid": "6923", "url": "https://it.wikipedia.org/wiki?curid=5227586", "title": "Datsun 240Z", "text": ""}
{"id": "5227593", "revid": "827882", "url": "https://it.wikipedia.org/wiki?curid=5227593", "title": "Hurry Sundown", "text": "Hurry Sundown \u00e8 il terzo album degli Outlaws, pubblicato dalla Arista Records nel 1977. Il disco fu registrato (e mixato) al \"Bayshore Recording Studios\" di Coconut Grove, Florida (Stati Uniti)."}
{"id": "5227597", "revid": "729019", "url": "https://it.wikipedia.org/wiki?curid=5227597", "title": "Julian Gascoigne", "text": "Carriera.\nGascoigne \u00e8 stato commissionato nei Grenadier Guards nel 1923. Serv\u00ec nella Seconda guerra mondiale come Ufficiale Comandante del 1\u00ba Battaglione Grenadier Guards (1941-1942) quando divenne comandante della 201st Guards Motor Brigade in Nord Africa e in Italia.\nDopo la guerra divenne vice comandante della missione britannica a Washington DC. Venne nominato maggior generale comandante della Household Brigade e Generale responsabile del comando del London District (1950-1953).\nIn pensione ha lavorato come agente di cambio (1955-1959) e fu allora Governatore di Bermuda (1959-1964). Ospit\u00f2 un importante vertice nel dicembre 1961 tra il primo ministro Harold Macmillan e presidente John F. Kennedy dopo l'erezione del Muro di Berlino. Nel 1970 \u00e8 stato Presidente della Union Jack Club a Londra. Spos\u00f2 Joyce Newman."}
{"id": "5227620", "revid": "322321", "url": "https://it.wikipedia.org/wiki?curid=5227620", "title": "Sillano Giuncugnano", "text": "Sillano Giuncugnano \u00e8 un comune italiano sparso di abitanti della provincia di Lucca in Toscana.\nIl comune \u00e8 stato istituito il 1\u00ba gennaio 2015 per fusione dei territori comunali di Giuncugnano e Sillano. La sede comunale si trova a Sillano e una sede distaccata a Magliano. Fa parte dell'Unione Comuni Garfagnana e parte del suo territorio ricade nell'area del Parco nazionale dell'Appennino Tosco-Emiliano."}
{"id": "5227629", "revid": "110157", "url": "https://it.wikipedia.org/wiki?curid=5227629", "title": "Athletics Fiji", "text": "La Athletics Fiji \u00e8 la federazione sportiva che si occupa dell'atletica leggera nelle Figi.\nStoria.\nFu fondata nel 1947 con il nome di Fiji Amateur Athletics Association e dal 1950 \u00e8 affiliata alla World Athletics. \u00c8 membro anche dell'Associazione Sportiva e Comitato Olimpico Nazionale delle Figi."}
{"id": "5227636", "revid": "1968719", "url": "https://it.wikipedia.org/wiki?curid=5227636", "title": "Gastone II di Foix-Candale", "text": "Biografia.\nFond\u00f2 nel 1490 il capitolo di Cadillac.\nEra figlio di Giovanni di Foix-Candale e Margherita de la Pole, contessa di Candal. Si spos\u00f2 nel 1469 con Caterina de Foix-Candale, infanta di Navarra, figlia di Gastone IV, conte di Foix e Eleonora di Navarra, ed ebbe come figli:\nSpos\u00f2 il 30 gennaio 1494 Isabella d'Albret, figlia di Alain (1440-1522), sedicesimo signore di Albret (1471-1522), visconte di Tartas e conte di Graves (1471-1522), conte di Castres (1494-1522). Insieme hanno avuto:\nEbbe anche:"}
{"id": "5227643", "revid": "104458", "url": "https://it.wikipedia.org/wiki?curid=5227643", "title": "Sondre Turvoll Fossli", "text": "Biografia.\nFossli, originario di Hokksund di \u00d8vre Eiker, in Coppa del Mondo ha esordito il 20 febbraio 2011 a Drammen (25\u00b0) e ha ottenuto il primo podio il 29 novembre 2014 a Kuusamo (3\u00b0).\nIn carriera non ha preso parte a n\u00e9 a rassegne olimpiche n\u00e9 iridate.\nPalmar\u00e8s.\nCoppa del Mondo.\nCoppa del Mondo - competizioni intermedie.\nCoppa del Mondo - vittorie di tappa.\nLegenda:\nTC = tecnica classica\nSP = sprint"}
{"id": "5227646", "revid": "1543377", "url": "https://it.wikipedia.org/wiki?curid=5227646", "title": "Enrique Santos Disc\u00e9polo", "text": "Biografia.\nI primi anni.\nCelebre compositore di tanghi, nacque nel barrio porte\u00f1o di Balvanera (Buenos Aires )) e mor\u00ec nella stessa citt\u00e0 per una s\u00edncope, a soli 50 anni.\nDopo la morte precoce dei suoi genitori, il fratello Armando, 14 anni pi\u00f9 anziano, diventa il suo maestro e scopre la passione per il teatro. Con lui fa i suoi primi passi come attore nel 1917 e nel 1918 compone le sue prime opere: \"El se\u00f1or cura\", \"El hombre solo\" e \"D\u00eda feriado\".\nNel 1923 recita nella commedia \"Mateo\", scritta dal fratello.\nFu probabilmente l'influenza del padre, Santo, che era un musicista napoletano di primo piano stabilitosi a Buenos Aires, ad indirizzare Enrique verso la composizione musicale cos\u00ec nel 1925 compone la musica del tango \"Bizcochito\" e le parole e la musica di \"Que vachach\u00e9\" che per\u00f2 furono inizialmente dei fiaschi.\nMaturit\u00e0.\nNel 1927 compone il tango \"Esta noche me emborracho\", reso popolare da Azucena Maizani: \u00e8 un grande successo e molti la includono nel loro repertorio. Nello stesso anno l'attrice e cantante Tita Merello ripropone \"Que vachach\u00e9\" e lo porta ad avere lo stesso successo di \"Esta noche me emborracho\".\nPi\u00f9 tardi, fra il 1928 e il 1929, compone \"Chorra\", \"Malevaje\", \"Soy un arlequ\u00edn\" e \"Yira-yira\" oltre ad altri. Nel frattempo continua ad avere successo nei teatri di Montevideo e Buenos Aires.\nFra il 1931 e il 1934 scrive diverse opere musicali, fra le quali \"Wunderbar\" e \"Tres esperanzas\".\nNel 1935 viaggia in Europa e al suo ritorno \u00e8 legato al mondo del cinema come attore, sceneggiatore e regista. Contemporaneamente scrive e compone i suoi tanghi pi\u00f9 importanti: \"Cambalache\" (1935), \"Desencanto\" (1937), \"Alma de bandone\u00f3n\" (1935), \"Uno\" (musicato da Mariano Mores, 1943) e \"Canci\u00f3n desesperada\" (1944).\nNel 1947, dopo un viaggio in Messico e a Cuba, compone \"Cafet\u00edn de Buenos Aires\" (1948). Negli anni successivi continua a produrre pellicole, opere teatrali e tanghi, alcuni dei quali furono pubblicati solo dopo la sua morte.\nFinalmente, il 13 aprile 1951 debutta come attore nel suo ultimo film \"El hincha\".\nIl suo compromesso con il regime peronista, reso pubblico da una breve ma intensa partecipazione a un controverso programma radiofonico, fece s\u00ec che molti vecchi amici si allontanassero da lui."}
{"id": "5227648", "revid": "1613185", "url": "https://it.wikipedia.org/wiki?curid=5227648", "title": "San Sebastiano (Reni Auckland)", "text": "Il San Sebastiano di Guido Reni oggi conservato in Nuova Zelanda \u00e8 un'opera della tarda maturit\u00e0 del maestro del classicismo italiano; databile al 1625 circa, \u00e8 uno degli otto dipinti che il pittore ha prodotto dedicati alla figura del santo martire del III secolo.\nStoria e descrizione.\nInizialmente appartenente alla collezione privata del Duca di Hamilton, \u00e8 stata in seguito venduta al museo neozelandese.\nQuesta versione \u00e8 quella pi\u00f9 strettamente associata a quelle presenti a Bologna, Madrid, Parigi e Porto Rico, anche se rispetto a queste viene inclusa la mano sinistra che sporge da dietro la schiena e che solitamente non appare, il perizoma \u00e8 pi\u00f9 rivelatore essendo stato ridotto ed alcune figure in aggiunta al paesaggio.\nL'incarnato argenteo cos\u00ec distintivo della mano di Reni, intensifica l'aura che diviene qui quasi impenetrabile del santo, immerso tra piet\u00e0 e devozione. Il fisico del giovane \u00e8 asciutto e una freccia \u00e8 conficcata nell'addome. La posa estatica \u00e8 strettamente associata a quella dello \"Schiavo ribelle\" di Michelangelo Buonarroti; entrambi alzano la testa in alto quasi volessero dirigersi con la forza verso il cielo."}
{"id": "5227662", "revid": "767487", "url": "https://it.wikipedia.org/wiki?curid=5227662", "title": "Jerry e il leone", "text": "Jerry e il leone (\"Jerry and the Lion\") \u00e8 un film del 1950 diretto da William Hanna e Joseph Barbera. \u00c8 il cinquantesimo cortometraggio della serie \"Tom &amp; Jerry\" ed \u00e8 stato distribuito nelle sale cinematografiche degli USA l'8 aprile del 1950 e riedito nel settembre del 1957.\nTrama.\nJerry, dopo aver saccheggiato il frigo, si nasconde in cantina da Tom. Improvvisamente il gatto ascolta durante un radiogiornale la notizia della misteriosa fuga di un leone dal circo cittadino, cos\u00ec chiude tutte le porte e le finestre e si arma di fucile. Nel frattempo Jerry si ritrova il leone in cantina, ma questi non vuole fargli del male, in quanto gli chiede aiuto per cercare di tornare a tutti i costi in Africa pur di non tornare al circo in cui \u00e8 stato addestrato. Jerry gli promette aiuto, ma deve anche aiutarlo a trovare qualcosa da mangiare in casa senza farsi vedere da Tom. Nel tentare di rubare del prosciutto, Jerry viene scoperto dal gatto, provocando cos\u00ec una lotta tra i due animali, durante la quale Tom viene senza saperlo picchiato dal leone, che cerca in ogni modo di aiutare Jerry. Alla fine Jerry e il leone si nascondono in una stanza, in cui anche Tom ci entra, e chiude la porta a chiave, sperando di eliminare Jerry. Di conseguenza viene picchiato dal leone e, credendo che sia stato Jerry ad aggredirlo, scappa di casa sfondando il muro. Libero dai disturbi di Tom, Jerry pu\u00f2 finalmente occuparsi di aiutare il leone facendolo imbarcare di nascosto in una scialuppa della nave diretta in Africa. E cos\u00ec il leone saluta commosso Jerry, quest'ultimo saluta infine il suo nuovo amico dal molo sventolando un fazzoletto."}
{"id": "5227664", "revid": "827882", "url": "https://it.wikipedia.org/wiki?curid=5227664", "title": "Stan Free", "text": ""}
{"id": "5227665", "revid": "124123", "url": "https://it.wikipedia.org/wiki?curid=5227665", "title": "Hiroshi Sakurazaka", "text": "\u00c8 l'autore di \"All You Need Is Kill\" da cui \u00e8 stato tratto il film \"Edge of Tomorrow\".\nBiografia.\nSakurazaka debutt\u00f2 nel 2002 al suo secondo Super Dash Novel Rookie of the Year Award, un concorso giapponese a cadenza annuale in cui viene premiato la migliore light novel dell'anno. L'opera che gli fu premiata era \"Mah\u014d tsukai no netto\", pubblicata successivamente con nel dicembre del 2003 con il titolo di \"Yoku Wakaru Gendai Mah\u014d\". Da quest'opera ne \u00e8 stata poi tratta una serie e un anime.\nNel 2004 vinse il Premio dei lettori del \"S-F Magazine\" per il miglior racconto per . Sempre nel 2004 il suo romanzo \"All You Need Is Kill\" ricevette un grande apprezzamento da altri autori giapponesi ed \u00e8 stato pubblicato successivamente anche in inglese da Viz Media. Nel 2010 la Warner Bros. acquist\u00f2 i diritti cinematografici di questa light novel da cui produsse nel 2014 il film \"Edge of Tomorrow - Senza domani\"."}
{"id": "5227667", "revid": "119293312", "url": "https://it.wikipedia.org/wiki?curid=5227667", "title": "Bandito sociale", "text": "Il bandito sociale \u00e8 un paradigma sociologico enucleato dallo storico Eric Hobsbawm partendo da considerazioni fondate sulle modalit\u00e0 di ricezione popolare della figura del bandito. Il modello storiografico ha aperto la strada a un filone di studi incentrato su quello che \u00e8 stato definito il \u00abbanditismo sociale\u00bb, cio\u00e8 un fenomeno caratterizzato da divergenti valutazioni (consenso/repressione) in aree contrapposte della societ\u00e0, interessate da rapporti di egemonia/subalternit\u00e0.\nGenesi del paradigma.\nLa coniazione del termine \u00abbanditismo sociale\u00bb e, prima ancora, l'enucleazione stessa del concetto, si devono entrambe all'opera di Eric Hobsbawm, in quella che qualcuno ha definito un vero e proprio \"atto creativo\", che ha dato origine a \u00abuno dei pi\u00f9 famosi ed influenti archetipi storici, il bandito sociale\u00bb. Il primo saggio sull'argomento fu pubblicato da Hobsbawm nel 1959, sotto il titolo \"Primitive Rebels: Studies in Archaic Forms of Social Movementes in the 19th and 20th Centuries\".\nEra il primo di una trilogia dedicata all'argomento: il tema fu infatti ampliato dieci anni dopo, in un secondo saggio dal titolo \"Bandits\"; il saggio conobbe una ristampa, in edizione riveduta, nel 1981.\nNel 1969, Hobsbawm estese il suo interesse anche a forme non primitive o pre-moderne di ribellismo, con la pubblicazione, in collaborazione con George Rud\u00e9, dedicata all'impatto del sollevamento rurale, di tipo luddista, contro la modernizzazione portata dalle trebbiatrici, guidato da Captain Swing, la cui incruenta rivolta fu per\u00f2 soffocata nel sangue.\nDefinizione del paradigma storiografico.\nEric Hobsbawm ritenne di poter individuare il concetto dalle figure dei banditi ribelli tramandate dalla storia e dalla tradizione orale, un fenomeno sociale di ampia portata. Nella sua ricerca, egli prese spunto proprio da quelle figure carismatiche di banditi le cui azioni, com'\u00e8 il caso tipico di Robin Hood, offrivano autorevole protezione alle masse sottomesse, opponendo la forza alle pretese egemoniche delle \u00e9lite sociali, beneficiando cos\u00ec del consenso popolare, circonfusi da fama leggendaria e dall'ammirazione delle classi oppresse. Secondo la sua definizione, i \"banditi sociali\":\nCon questa sua definizione, Hobsbawm intendeva porre l'enfasi sulla stretta relazione esistente tra il ribellismo banditesco, da lui individuato come \"sociale\", e il consenso delle classi socialmente egemonizzate e oppresse: questo nesso \u00e8 un tratto essenziale per conferire credibilit\u00e0 alla caratterizzazione 'sociale' del suo modello.\nAl fenomeno sociale, Hobsbawm ritenne di poter attribuire una dimensione tra le pi\u00f9 intensamente 'universalistiche' dell'intera storia dell'uomo:\nEgli, per\u00f2, non si limita a sottolineare il carattere sociale e universale del fenomeno criminale, ma ne evidenzia quello che individua come un fondamentale punto di forza, la sua collocazione in una dimensione quasi romantica, che d\u00e0 conto, e al tempo stesso beneficia, del successo letterario, artistico e folcloristico riscosso da molte figure di banditi.\nProfili sociologici.\nSebbene l'analisi di Hobsbawm prendesse avvio dalla condotta nobile di figure carismatiche di banditi, egli, tuttavia, definisce la figura del \"bandito sociale\" come non riducibile solo alla tipologia del \"noble bandit\".\nHobsbawm, infatti, individua tre distinti profili sociologici:\nDifferenza tra bandito sociale e rivoluzionario.\nLa figura del bandito sociale, secondo Hobsbawm, non va tuttavia confusa con quella di un rivoluzionario politico. La figura di Robin Hood, ad esempio, \u00e8 quella di un nobile bandito tendenzialmente rispettoso delle istituzioni legittimamente costituite: Robin Hood \u00e8 un lealista o, sotto altri aspetti, un riformatore, che lotta contro l'usurpatore Giovanni Senzaterra in favore del legittimo re d'Inghilterra Riccardo I Cuor di Leone.\nMa anche in altri casi, quando il bandito si pone in atteggiamento di aperta sfida e antagonismo all'autorit\u00e0, il ribellismo non esula da una sfera anarchica e altamente individuale che, per questo stesso motivo, ne affievolisce la portata: il bandito ribelle \u00e8, piuttosto, l'espressione dell'impotenza e della passivit\u00e0 dei ceti sottomessi; egli \u00e8, al tempo stesso, \u00abil \"prodotto\" e la \"controparte\" di un \"generale atteggiamento di passivit\u00e0\"\u00bb, ovvero di una disposizione tipica di chi versa in stato di povert\u00e0, quasi una regola generale rispetto alla quale il bandito sociale si pone, di fatto, come l'eccezione confermativa. L'azione del bandito si muove nelle strutture sociali esistenti, in antagonismo ai rapporti di forza sottesi da tali strutture, ma la sua ribellione non tende n\u00e9 a modificare in profondo la realt\u00e0 sociale n\u00e9 a riformarla: come nel caso dei canga\u00e7eiros del Brasile, gli interessi perseguiti dai ribelli sono quelli di un limitato gruppo sociale, banda, e non convergono mai con quelli pi\u00f9 ampi della classe contadina oppressa. La dimensione ristretta del suo agire, la matrice individualistica e anarchica, fanno s\u00ec che, perlomeno \u00abin situazioni normali, cio\u00e8 in contesti non rivoluzionari\u00bb, il bandito sociale non rappresenti \u00abl'avanguardia rivoluzionaria di una rivolta di massa\u00bb.\nAltro paradigma da lui enunciato, riguarda il fatto che, secondo Hobsbawm, in politica, i banditi sociali finiscono per assumere posizioni reazionarie, perfino quando realizzano una rivolta sociale: essi si oppongono al progresso, da loro inteso come forma di destabilizzazione e scardinamento dell'ordine tradizionale\nBrigantaggio nell'Italia meridionale.\nCostituirebbero eccezione alla matrice individualistica, secondo Hobsbawm, gli \u00abanni del brigantaggio\u00bb dell'Italia meridionale (\u00abil classico paese dei \"banditi\"\u00bb, insieme alla Spagna, secondo la sua stessa definizione) durante il processo di unificazione della penisola e nei primi decenni del Regno d'Italia, un fenomeno storico da lui definito come \u00abraro esempio di un'importante sollevazione contadina capitanata da banditi sociali\u00bb.\nMa la rivolta guidata dai briganti non si sottrae, per\u00f2, all'altra regola da lui enunciata, la connotazione politica reazionaria, che, per i briganti meridionali, si risolveva nell'ideale vagheggiamento di un 'buon tempo antico', simboleggiato pi\u00f9 dall'associazione simbolica del \u00abTrono e dell'Altare\u00bb. Un passato pi\u00f9 mitico che reale, che sapevano diverso da quello del regno Borbonico, contro cui, del resto, molti di loro avevano combattuto appena pochi anni prima, a fianco di Giuseppe Garibaldi.\nSebbene alcuni capi briganti, come Carmine \"Donatelli\" Crocco e Ninco Nanco, seppero dar prova di straordinarie capacit\u00e0 di comando e di azione, riuscendo perfino a guadagnarsi l'ammirazione di chi era deputato a dar loro la caccia, essi, d'altro canto, non esibirono un programma politico n\u00e9 disponevano delle capacit\u00e0 per elaborarlo: non seppero incidere sugli assetti della propriet\u00e0 terriera e del latifondo e non si mostrarono nemmeno capaci di concepire un esito che, seppur lontanamente, potesse scalfire quegli assetti, promuovendo cio\u00e8 un processo che, con termine anacronistico per quell'epoca, sar\u00e0 in seguito definito come riforma agraria.\nQuesto paradigma reazionario non impediva tuttavia che, talvolta, potesse coagulare una contiguit\u00e0 occasionale tra briganti meridionali e frange rivoluzionarie, soprattutto se anch'esse si trovavano in opposizione all'autorit\u00e0: \u00e8 il caso del proclama del 1863 in cui Carmine Crocco dichiarava non solo \u00ablunga vita al giusto regno di Napoli [...] al Vicario di Cristo Pio IX e agli ardenti fratelli repubblicani\u00bb, in un'epoca in cui le fazioni garibaldine e mazziniane (appunto, gli ardenti fratelli repubblicani) erano entrambi all'opposizione\nImpatto culturale e critica del modello interpretativo.\nL'elaborazione teorica di Hobsbawm ha avuto un notevole impatto sulla storiografia successiva, dando via a un cospicuo filone storiografico, con un proliferare di studi storici improntati a metodologie afferenti a vari ambiti disciplinari, come l'antropologia politica, l'archivistica, il folklore: il concetto di \"banditismo sociale\", e quello di \"folla nella storia\" introdotto da George Rud\u00e9, hanno dischiuso a nuove fonti e nuove analisi, rispettivamente, lo studio della criminalit\u00e0 rurale e dei tumulti urbani. Molte regioni del mondo (come Italia, Corsica, Grecia, America latina, Malaysia o Cina) hanno poi offerto terreno fertile alla ricerca storica e documentaria su figure locali di banditi.\nLimiti metodologici e critiche al modello di Hobsbawm.\nMolte di queste ricerche, tuttavia, hanno messo in evidenza la scarsa aderenza e l'inadeguatezza del modello concettuale del \"bandito sociale\" per descrivere la realt\u00e0 storica di celebrate figure di banditi e fuorilegge.\nLo stesso lavoro di Hobsbawm, in effetti, si serviva di un repertorio tratto soprattutto da racconti tradizionali, folclore o letteratura scritta ispirata in modo diretto a temi tradizionali, poemi e ballate che spesso, pi\u00f9 che riflettere la realt\u00e0 sociale, ne riproducevano solo un aspetto culturale, la comune e largamente condivisa aspirazione a ideali eroici, di libert\u00e0 o giustizia; materiali letterari della cui problematica utilizzabilit\u00e0 come affidabili fonti documentarie egli stesso era metodologicamente ben consapevole; tali prodotti della cultura popolare e folclorica, a un'attenta analisi, rivelavano poi, molto spesso, una genesi che aveva avuto luogo per mano di autori di particolare estrazione culturale, provenienti, in genere, da ambienti sociali della \"middle-class\" urbana, che coglievano nella tradizione orale un'esperienza estranea e di seconda mano, e la deformavano in senso romantico, perseguendo precisi fini narrativi, letterari o politici o, pi\u00f9 semplicemente, obbedendo a nostalgiche aspirazioni, che potevano trovare corrispondenza nella nobile figura del bandito galantuomo.\nStorici e antropologi come John S. Koliopoulos (dell'Universit\u00e0 di Salonicco) e Paul Sant Cassia (dell'Universit\u00e0 di Malta) hanno criticato la teoria del bandito sociale mettendo in rilievo il frequente ricorso, da parte delle autorit\u00e0 ottomane, all'uso di banditi come gli armatoli per sopprimere i ceti contadineschi in difesa del potere statale centrale. Sant Cassia ha fatto notare come i banditi dell'area mediterranea \"siano spesso romanticizzati in un momento successivo attraverso retoriche nazionaliste e testi che circolano e acquisiscono vita propria, donando loro una permanenza e un'efficacia che trascende la loro natura locale e transitoria\". Nel caso di Hobsbawm, la romanticizzazione assume valenza politica anzich\u00e9 nazionalistica, tuttavia la figura ambigua e fluida del bandito rimane.\nQuesti limiti metodologici e concettuali sono stati fin dal principio rilevati da chi si \u00e8 espresso con atteggiamento critico nei confronti dell'archetipo del bandito sociale. Lo stesso Hobsbawm, nella revisione al saggio edita nel 1981, ha tenuto conto dei rilevi sollevati, ammettendone la fondatezza, sottolineando la necessit\u00e0 di impostare un lavoro di ricerca su fonti di diversa natura."}
{"id": "5227674", "revid": "830939", "url": "https://it.wikipedia.org/wiki?curid=5227674", "title": "Vadim Zvjagincev", "text": "Ottenne il titolo di Grande maestro nel 1994, all'et\u00e0 di 18 anni.\n\u00c8 noto per il suo stile di gioco originale, tendenzialmente tattico ma propenso ad evitare le varianti di apertura pi\u00f9 teorizzate. Viktor Kor\u010dnoj, in un'intervista del 2006, lo ha definito \"un giocatore di rara originalit\u00e0 ... ha una visione molto personale della vita, e ci\u00f2 si riflette nel suo stile di gioco\".\nHa introdotto un suo \"antidoto\" contro la difesa siciliana (1. e4 c5. 2. Ca3!?), con il quale ha sconfitto, tra gli altri, due ex campioni del mondo FIDE, Aleksandr Chalifman e Ruslan Ponomar\u00ebv.\nNel torneo di qualificazione per il campionato del mondo del 1998, svoltosi a Groninga con il formato dell'eliminazione diretta, nei primi tre round sconfisse i forti GM statunitensi Joel Benjamin, Grigorij Kajdanov e Yasser Seirawan, poi nel quarto round perse contro il connazionale Aleksej Dreev.\nHa partecipato con la Russia a tre olimpiadi:\nAltri risultati:\nPartite notevoli.\nIl suo rating FIDE di novembre 2014 \u00e8 di 2655 punti Elo. Ha raggiunto il massimo Elo in gennaio 2012, con 2688 punti."}
{"id": "5227676", "revid": "47767", "url": "https://it.wikipedia.org/wiki?curid=5227676", "title": "Vadim Zviagintsev", "text": ""}
{"id": "5227677", "revid": "69398782", "url": "https://it.wikipedia.org/wiki?curid=5227677", "title": "Aiduco", "text": ""}
{"id": "5227695", "revid": "1543377", "url": "https://it.wikipedia.org/wiki?curid=5227695", "title": "Shingeki no Bahamut", "text": " \u00e8 un gioco di carte collezionabili sviluppato da Cygames, pubblicato da DeNA il 1\u00ba gennaio 2012 per Android e il 12 aprile 2012 per iOS. Un adattamento anime, prodotto da MAPPA con il sottotitolo \"Genesis\" e acquistato in Italia da Dynit, \u00e8 stato trasmesso in Giappone tra il 6 ottobre e il 29 dicembre 2014. Un sequel, intitolato \"Rage of Bahamut: Virgin Soul\" e sempre prodotto da MAPPA, \u00e8 andato in onda dal 7 aprile al 29 settembre 2017, mentre la produzione di una serie di corti anime dal sottotitolo \"Manaria Friends\" \u00e8 stata interrotta nel 2016.\nTrama.\nMistarcia \u00e8 un mondo magico dove coesistono umani, dei e demoni. In passato, il Bahamut dalle ali nere ed argentate aveva minacciato di distruggere questa terra, ma le sue tre razze abitanti combatterono insieme per sconfiggerlo e sigillarne i poteri. La chiave del sigillo fu divisa in due parti, la prima delle quali fu affidata agli dei, mentre la seconda ai demoni. Cos\u00ec facendo le due met\u00e0 non si sarebbero mai pi\u00f9 riunite e Bahamut sarebbe stato condannato all'oblio per l'eternit\u00e0. Duecento anni dopo per\u00f2, la pace viene sconvolta da una ragazza che riesce a rubare la met\u00e0 custodita dagli dei, ragion per cui la caccia al ladro ha subito inizio, chi con lo scopo di mantenere il sigillo intatto, chi per liberare il temibile Bahamut.\nAnime.\nUn adattamento anime, prodotto da MAPPA col titolo e diretto da Keiichi Sat\u014d, \u00e8 andato in onda dal 6 ottobre al 29 dicembre 2014. Le sigle di apertura e chiusura sono rispettivamente \"EXiSTENCE\" dei SiM e \"Promised Land\" di Risa Shimizu (attrice)|Risa Shimizu. In Italia gli episodi sono stati trasmessi in streaming in simulcast da Dynit su VVVVID e Popcorn TV, mentre in America del Nord i diritti sono stati acquistati da Funimation. Un sequel dal titolo , annunciato al termine di un concerto della serie tenutosi il 6 maggio 2015 e sempre a cura di MAPPA, \u00e8 andato in onda dal 7 aprile al 29 settembre 2017 ed \u00e8 stato trasmesso in simulcast, anche coi sottotitoli in italiano, da Amazon su Amazon Video.\nUna serie di corti dal titolo , ispirata a un evento del gioco, doveva essere prodotta da Studio Hibari per la regia di Takafumi Hoshikawa e trasmessa nel contenitore Ultra Super Anime Time di Ultra Super Pictures a partire dal 1\u00ba aprile 2016, ma \u00e8 stata rimandata a tempo indeterminato. Il 20 gennaio 2019 \u00e8 iniziata la trasmissione della serie in Giappone."}
{"id": "5227696", "revid": "1342115", "url": "https://it.wikipedia.org/wiki?curid=5227696", "title": "Paolo Dalle Fratte", "text": "Biografia.\nAssicuratore, viene eletto alla Camera dei Deputati con Forza Italia alle elezioni politiche del 2001, con il sistema proporzionale nella circoscrizione Veneto 2. Termina il suo incarico parlamentare nel 2006."}
{"id": "5227697", "revid": "767487", "url": "https://it.wikipedia.org/wiki?curid=5227697", "title": "James Keteltas Hackett", "text": "Biografia.\nFiglio di Clara C. e di James Henry Hackett (1800-1871), un famoso attore teatrale e celebrato Falstaff, nacque in Canada, nell'Ontario, il 6 settembre 1869."}
{"id": "5227701", "revid": "104458", "url": "https://it.wikipedia.org/wiki?curid=5227701", "title": "Hokksund", "text": ""}
{"id": "5227706", "revid": "481666", "url": "https://it.wikipedia.org/wiki?curid=5227706", "title": "James K. Hackett (attore)", "text": ""}
{"id": "5227707", "revid": "287204", "url": "https://it.wikipedia.org/wiki?curid=5227707", "title": "Panagiotis Trisokkas", "text": ""}
{"id": "5227710", "revid": "69399052", "url": "https://it.wikipedia.org/wiki?curid=5227710", "title": "Devianza sociale", "text": ""}
{"id": "5227711", "revid": "287204", "url": "https://it.wikipedia.org/wiki?curid=5227711", "title": "Giorgos Palalas", "text": ""}
{"id": "5227714", "revid": "827882", "url": "https://it.wikipedia.org/wiki?curid=5227714", "title": "The Outlaws", "text": ""}
{"id": "5227728", "revid": "287204", "url": "https://it.wikipedia.org/wiki?curid=5227728", "title": "Michalis Kounounis", "text": ""}
{"id": "5227729", "revid": "110157", "url": "https://it.wikipedia.org/wiki?curid=5227729", "title": "Athletics Cook Islands", "text": "La Athletics Cook Islands (ACI) \u00e8 la federazione sportiva che si occupa dell'atletica leggera nelle Isole Cook.\nStoria.\nVenne fondata nel 1962 con il nome di Cook Islands Amateur Athletics Association da Percy Henderson e si affili\u00f2 alla World Athletics nel 1966. \u00c8 affiliata anche alla Oceania Athletics Association e al Associazione Sportiva e Comitato Olimpico Nazionale delle Isole Cook (CISNOC)."}
{"id": "5227732", "revid": "729019", "url": "https://it.wikipedia.org/wiki?curid=5227732", "title": "Teatro del Mar Nero della seconda guerra mondiale", "text": "Il teatro del Mar Nero comprende l'insieme dei combattimenti navali e delle operazioni anfibie svoltesi nel bacino del Mar Nero durante la seconda guerra mondiale, dal giugno del 1941 al settembre del 1944. Il teatro vide affrontarsi, nell'ambito del pi\u00f9 vasto fronte orientale della seconda guerra mondiale, le forze navali, aeree e terrestri delle potenze dell'Asse (e in particolare di Germania, Romania e Italia, supportate da piccoli contingenti provenienti da Bulgaria e Stato Indipendente di Croazia) da un lato, e quelle dell'Unione Sovietica dall'altro.\nLe operazioni militari nel teatro cominciarono il 22 giugno 1941, con l'inizio dell'invasione tedesca dell'URSS: i sovietici dominavano la situazione navale nel bacino con la loro Flotta del Mar Nero, pi\u00f9 numerosa e dotata di unit\u00e0 pi\u00f9 pesanti della piccola marina militare rumena e delle poche unit\u00e0 leggere tedesche ed italiane inviate nel teatro; la situazione delle forze sovietiche si fece tuttavia critica per via della perdita delle principali basi navali della Flotta dopo la conquista tedesca dell'Ucraina. La prima fase dei combattimenti aero-navali fu incentrata sull'assedio della piazzaforte di Sebastopoli, con i sovietici che tentavano di rifornirla sotto i continui attacchi aerei e delle unit\u00e0 leggere dell'Asse, fino a che non fu espugnata nel luglio del 1942.\nIn seguito le operazioni si spostarono lungo la costa orientale del bacino, con sbarchi anfibi tedeschi prima e sovietici poi nella regione della penisola di Taman'; le unit\u00e0 navali sovietiche continuarono ad operare in condizioni sempre pi\u00f9 precarie, fino a che le grandi offensive dell'Armata Rossa sul finire del 1943 non ricacciarono indietro i reparti della Wehrmacht. Le operazioni navali nel Mar Nero cessarono nel settembre del 1944, con l'uscita dal conflitto di Romania e Bulgaria.\nLe forze in campo e gli obiettivi strategici.\nLe forze sovietiche.\nLa marina zarista aveva da sempre destinato cospicue risorse al teatro del Mar Nero, principale luogo di scontro con il nemico di sempre dell'Impero russo, l'Impero ottomano. Capace di dominare il bacino nel corso della prima guerra mondiale, durante gli eventi della guerra civile russa la Flotta del Mar Nero si schier\u00f2 per la maggior parte con le forze dei bianchi contro il regime bolscevico; nel febbraio del 1921, alla conclusione delle ostilit\u00e0, le unit\u00e0 ancora operative della Flotta lasciarono la loro base di Sebastopoli cariche di profughi in fuga davanti all'avanzata dell'Armata Rossa, per poi rifugiarsi a Biserta, nell'Algeria controllata dalla Francia, dove furono internate. Quando infine nel 1924 il governo francese riconobbe l'Unione Sovietica le unit\u00e0 internate a Biserta furono restituite ai sovietici, anche se, visto il loro pessimo stato, quasi tutte furono demolite sul posto; praticamente azzerata, la Flotta del Mar Nero venne ricostruita a partire dal 1930 sia con trasferimenti di unit\u00e0 da altre Flotte, sia con un vasto programma di nuove costruzioni navali.\nNel giugno del 1941, al momento dell'attacco tedesco, la Flotta del Mar Nero sovietica era di gran lunga la pi\u00f9 forte forza navale del bacino. Unit\u00e0 principali della Flotta erano la nave da battaglia \"Pari\u017eskaja Kommuna\" (costruita a San Pietroburgo nel 1914, trasferita nel Mar Nero nel gennaio del 1930 e completamente rimodernata tra il 1933 ed il 1938), tre incrociatori leggeri delle vecchie classi Svetlata e Admiral Nachimov (\"Krasnyj Krym\", \"\u010cervona Ukraina\" e \"Krasnyj Kavkaz\", varati tra il 1915 ed il 1916) e due della pi\u00f9 moderna classe Kirov (\"Voro\u0161ilov\" e \"Molotov\", varati tra il 1937 ed il 1939, e costruiti sulla base del progetto degli incrociatori italiani classe Raimondo Montecuccoli); a queste si aggiungevano tre cacciatorpediniere conduttore (\"Char'kov\" e \"Moskva\" della classe Leningrad e \"Ta\u0161kent\" dell'omonima classe, tutti varati nel 1937), undici cacciatorpediniere moderni (sei della classe Gnevnyj, entrati in servizio tra il 1937 ed il 1939, e cinque della classe Soobrazitel'nyj, entrati in servizio tra il 1940 ed il 1941) e quattro obsoleti (tutti appartenenti a versioni derivate dalla classe Novik, ed entrati in servizio tra il 1914 ed il 1924), 43 sommergibili in varie classi, due cannoniere, 18 tra dragamine e posamine, e 84 motosiluranti.\nLa Flotta disponeva inoltre di una vasta componente aerea, la Aviacija Voenno-Morskogo Flota (\u0410\u0432\u0438\u0430\u0446\u0438\u044f \u0412\u043e\u0435\u043d\u043d\u043e-\u041c\u043e\u0440\u0441\u043a\u043e\u0433\u043e \u0424\u043b\u043e\u0442\u0430), con una brigata di caccia (dotata dei moderni apparecchi Yakovlev Yak-1 e MiG-3, come pure dei pi\u00f9 obsoleti Polikarpov I-16 ed I-153), un reggimento di bombardieri Ilyushin DB-3 ed uno di ricognitori Beriev MBR-2. Dopo l'invasione tedesca quasi 50.000 tra marinai e personale della flotta furono riorganizzati dall'Armata Rossa in brigate di \"fanteria navale\" (Morskaja Pechota): bench\u00e9 prive di specifico addestramento da truppe di terra, queste unit\u00e0 si dimostrarono buone formazioni soprattutto nelle operazioni difensive. La Flotta del Mar Nero fu comandata per tutta la durata della guerra dall'ammiraglio Filipp Serg\u00e9evi\u010d Okt\u00e2br'skij, tranne che per il periodo tra l'aprile del 1943 e il marzo del 1944 quando fu retta dall'ammiraglio Lev Vladimirski.\nLa base principale della flotta era da tempo la citt\u00e0-fortezza di Sebastopoli, posta sulla punta sud-occidentale della penisola di Crimea; a Nikolaev, sulla costa sud-occidentale dell'Ucraina, si trovavano invece i principali cantieri navali sovietici affacciati sul Mar Nero, dove al momento dell'invasione tedesca erano in costruzione svariate unit\u00e0 anche di grosso tonnellaggio: tra queste, la nave da battaglia \"Sovetskaya Ukraina\" della nuova classe Sovetskij Sojuz (completata appena al 18%), due incrociatori della classe \u010capaev (\"Kujb'\u0161ev\" e \"Frunze\"), altri quattro cacciatorpediniere conduttore classe Ta\u0161kent (due dei quali, il \"Kiev\" e lo \"Yerevan\", appena varati) e un cacciatorpediniere della moderna classe Ognevoj. Basi secondarie erano i porti di Novorossijsk, Tuapse e Poti lungo il lato orientale del bacino, ma in generale mancavano di strutture per riparazioni e lavori di grossa portata.\nLe forze dell'Asse.\nRomania e Bulgaria.\nIl piano tedesco per l'invasione dell'Unione Sovietica dedicava poco spazio alle operazioni navali, e ancora meno a quelle da tenersi nel bacino del Mar Nero: la Luftwaffe fu incaricata di minare gli accessi al porto di Sebastopoli, ma in generale non era previsto l'impiego di unit\u00e0 navali nel bacino; la stessa conquista della penisola della Crimea o l'occupazione di Sebastopoli non erano esplicitamente contemplate nel piano dell'operazione Barbarossa, visto che si riteneva che una volta conseguita una piena vittoria militare in Ucraina simili aree periferiche sarebbero rapidamente cadute durante le operazioni di rastrellamento finale. Il comando navale installato dalla Kriegsmarine a Bucarest (Admiral Schwarzes Meer) nel febbraio del 1941, nell'ambito della missione militare d'addestramento tedesca in Romania, pur responsabile delle attivit\u00e0 tedesche nel bacino aveva inizialmente solo funzioni amministrative e di collegamento.\nLa principale forza navale dell'Asse nel Mar Nero era rappresentata dalla marina militare romena (For\u021bele Navale Rom\u00e2ne, retta per tutta la durata della guerra dal contrammiraglio Horia Macellariu), la quale per\u00f2 aveva molto poco da opporre ai sovietici: nel giugno del 1941 i romeni potevano disporre di quattro cacciatorpediniere, due della classe M\u0103r\u0103\u015fti (NMS \"M\u0103ra\u015fe\u015fti\" e NMS \"M\u0103r\u0103\u015fti\", vecchie unit\u00e0 della Regia Marina costruite nel 1914 e acquistate dalla Romania nel 1920) e due della moderna classe Regele Ferdinand ( e , costruite in Italia e in servizio dal 1930), un unico sommergibile (il NMS \"Delfinul\", costruito in Italia e varato nel 1930), tre corvette (vecchie torpediniere) e tre cannoniere risalenti al primo conflitto mondiale, cinque posamine e tre motosiluranti (costruite nel 1939 su un progetto britannico della Vosper &amp; Company); la marina controllava inoltre una flottiglia di unit\u00e0 fluviali dislocata sul Danubio, comprendente sette monitori e alcune unit\u00e0 leggere.\nNel corso del conflitto vi furono alcune aggiunte di unit\u00e0, tra cui i sommergibili NMS \"Rechinul\" e NMS \"Marsuinul\" (entrambi di costruzione romena ed entrati in servizio nell'aprile del 1944), sei motosiluranti, tre cacciasommergibili ex tedeschi e altre unit\u00e0 d'appoggio; la marina mercantile statale (Serviciul Maritim Rom\u00e2n) e altre compagnie private misero poi a disposizione le loro navi come unit\u00e0 ausiliarie e da trasporto. In definitiva la marina romena poteva fare poco altro che minare gli accessi all'importante porto di Costanza e proteggere le linee di comunicazione marittima lungo le coste del Mar Nero occidentale.\nL'altra nazione dell'Asse affacciata sul Mar Nero, la Bulgaria, si trovava in una situazione peculiare: il governo bulgaro aveva siglato il patto tripartito il 1\u00ba marzo 1941 e partecipato all'occupazione italo-tedesca di Jugoslavia e Grecia, ma nel giugno del 1941 non dichiar\u00f2 guerra all'Unione Sovietica e mantenne anche formali relazioni diplomatiche con Mosca; la Bulgaria mise a disposizione dei tedeschi la sua flotta mercantile nonch\u00e9 i porti di Varna e Burgas sul Mar Nero, ma la marina militare bulgara (Voennomorski sili na B\u0103lgarija) era una forza insignificante, potendo allineare solo cinque vecchie torpediniere risalenti ai primi anni 1900 e qualche altra unit\u00e0 leggera.\nAltre nazioni.\nL'interesse tedesco per il Mar Nero crebbe con il progredire delle operazioni sul fronte orientale: l'importanza strategica della Crimea venne rivalutata dopo che bombardieri sovietici decollati dai suoi aeroporti arrivarono a colpire la cittadina romena di Ploie\u0219ti, i cui campi petroliferi rivestivano un'importanza capitale per l'economia bellica della Germania, mentre divenne evidente che il pieno dominio ottenuto dalla Flotta del Mar Nero sulle acque del bacino consentiva ai sovietici di spostare agevolmente truppe e rifornimenti da un settore all'altro, rinforzando le loro piazzeforti o evacuando e mettendo in salvo unit\u00e0 accerchiate.\nVisto che la Luftwaffe non si dimostr\u00f2 in grado di impedire l'attivit\u00e0 navale sovietica, nel gennaio del 1942 venne dato ordine di approntare un distaccamento operativo della Kriegsmarine nel Mar Nero: una decina di motosiluranti (S-Boot) della 1. Schnellboots-Flottille furono trasferite dal Mare del Nord a Costanza muovendo prima per ferrovia e poi tramite la rete di canali fluviali del Danubio, a cui poi si aggiunsero alcuni dragamine costieri tipo R-Boot e varie motozattere, mezzi da sbarco e piccoli trasporti; tra l'ottobre del 1942 e il maggio del 1943 arrivarono sempre via terra e Danubio anche sei piccoli sommergibili costieri U-Boot Tipo II, organizzati nella 30. Unterseebootsflottille di base a Costanza. Le operazioni navali nel Mar Nero erano sotto la direzione generale del Marinegruppenkommando S\u00fcd, retto dagli ammiragli Karlgeorg Schuster (giugno-dicembre 1941 e marzo 1942-marzo 1943), Wilhelm Marschall (dicembre 1941-marzo 1942) e Kurt Fricke (marzo 1943-dicembre 1944).\nSu esplicita richiesta del comandante della Kriegsmarine Erich Raeder, nel gennaio del 1942 la Germania chiese all'Italia di fornire un'unit\u00e0 navale di mezzi siluranti leggeri per operare nel Mar Nero: si tratt\u00f2 dell'unico caso durante la guerra in cui i tedeschi chiesero esplicitamente agli italiani di partecipare a una propria operazione militare. Le unit\u00e0 furono raggruppate nella 4\u00aa Flottiglia MAS agli ordini del capitano di fregata Francesco Mimbelli, comprendente inizialmente quattro MAS, sei sommergibili tascabili classe CB, cinque MTS e cinque barchini esplosivi: trasportati via terra tramite rimorchi autocarrati da La Spezia a Vienna, i mezzi furono poi portati in Mar Nero via Danubio, raggiungendo Costanza nel maggio del 1942. Tra luglio e agosto 1942 si unirono alla formazione altri quattro MAS, seguiti da altri due in ottobre.\nL'ultima nazione dell'Asse a contribuire alle operazioni in Mar Nero fu lo Stato indipendente di Croazia: privo di una vera e propria marina militare a causa del veto dell'Italia (desiderosa di mantenere la propria supremazia assoluta nel mar Adriatico), il governo di Zagabria decise di costituire una piccola legione navale di volontari per servire su mezzi tedeschi, al fine di farne un nucleo di personale addestrato con cui eventualmente costituire pi\u00f9 in l\u00e0 una propria forza navale nazionale. Composta da 23 ufficiali, 220 sottufficiali e 100 marinai, la legione navale croata (Hrvatska Pomorska Legija) fu trasferita a Varna in Bulgaria ai primi di luglio del 1941 e dopo un periodo di addestramento assegnata come equipaggio per i dragamine tedeschi della 23.Minesuch-Flottilla, facendo base prima a Geniscek e poi a Mariupol; a met\u00e0 1943 la legione, rinforzata da 200 marinai tedeschi e altrettanti volontari ucraini, fu ritrasferita a Varna e riequipaggiata con una dozzina di piccoli cacciasommergibili, prima di essere rimpatriata alla fine del maggio 1944.\nOperazioni principali.\nL'invasione.\nLa mattina del 22 giugno 1941 la Wehrmacht tedesca diede avvio all'invasione dell'Unione Sovietica, aprendo un fronte che andava dalle coste del mar Baltico a nord fino alla foce del Danubio a sud. Le ostilit\u00e0 interessarono subito la zona del mar Nero: al contrario delle forze terrestri, strettamente controllate da Stalin il quale, davanti alle prime avvisaglie dell'imminente attacco, aveva ordinato loro di non reagire, la marina sovietica godeva di una certa autonomia e il commissario del popolo per la marina Nikolaj Gerasimovi\u010d Kuznecov mise in stato di massima allerta tanto la Flotta del Baltico dell'ammiraglio Vladimir Tribuc quanto le unit\u00e0 di Oktjabr'skij nel Mar Nero, ordinando l'allarme generale alla mezzanotte tra il 21 e il 22 giugno. Alle 03:15 del 22 giugno una formazione di bombardieri Heinkel He 111 della Luftflotte 4 arrivarono sopra Sebastopoli, lanciando mine all'imboccatura del porto sotto un pesante fuoco contraereo da parte delle difese a terra e della flotta; gli ordigni tedeschi provocarono l'affondamento il 1\u00ba luglio del cacciatorpediniere \"Bystryj\" ma in generale, nonostante la scarsa disponibilit\u00e0 per i sovietici di moderne apparecchiature di dragaggio, non ostacolarono pi\u00f9 di tanto i movimenti della Flotta del Mar Nero.\nDopo questa prima incursione la Luftwaffe tedesca si disinteress\u00f2 alle operazioni nel Mar Nero, assorbita da pi\u00f9 pressanti impegni lungo l'esteso fronte terrestre e lasciando cos\u00ec libert\u00e0 di movimento alle navi sovietiche nel bacino. La mattina del 26 giugno Oktjabr'skij invi\u00f2 i cacciatorpediniere conduttore \"Char'kov\" e \"Moskva\", coperti dall'incrociatore \"Voro\u0161ilov\" e da due cacciatorpediniere, a bombardare il porto romeno di Costanza: le due unit\u00e0 cannoneggiarono la citt\u00e0 per una ventina di minuti, ma durante delle manovre evasive il \"Moskva\" fu investito da un'esplosione (probabilmente causata dall'urto con una mina romena) affondando in poco tempo, mentre il \"Char'kov\" fu leggermente danneggiato dal fuoco dell'artiglieria costiera e dall'attacco di alcuni bombardieri romeni.\nIl 13 luglio sei bombardieri DB-3 dell'aviazione della Flotta del Mar Nero decollati dalla Crimea colpirono gli strategici campi petroliferi di Ploie\u0219ti, mandando in fiamme 9.000 tonnellate di carburante e appiccando incendi che durarono due giorni; l'incursione fu ripetuta cinque giorni pi\u00f9 tardi, e bench\u00e9 i danni materiali in definitiva risultassero modesti la minaccia ai principali approvvigionamenti petroliferi della Germania spinse l'alto comando della Wehrmacht a riconsiderare la sua impostazione iniziale e a stendere piani specifici per l'occupazione della Crimea. Il 16 agosto le forze del Gruppo d'armate Sud del feldmaresciallo Gerd von Rundstedt occuparono Nikoalev con i suoi cantieri navali, di vitale importanza per la Flotta del Mar Nero; varie unit\u00e0 ancora in costruzione furono salvate dai sovietici rimorchiandole al sicuro a Poti, come gli incrociatori \"Kujb'\u0161ev\" e \"Frunze\" e i cacciatorpediniere conduttore \"Kiev\" e \"Yerevan\", ma altre furono abbandonate o fatte saltare in aria dalle truppe in ritirata: la nave da battaglia \"Sovetskaya Ukraina\", ancora largamente incompleta, fu solo leggermente danneggiata dai sovietici, ma pur avviando dei lavori di completamento nel 1943 i tedeschi non se ne servirono pi\u00f9 di tanto.\nTra agosto e ottobre 1941 l'attenzione della Flotta del Mar Nero fu assorbita dai fatti dell'assedio di Odessa: nella citt\u00e0-fortezza di Odessa l'\"Armata costiera indipendente\" del generale Georgij Sofronov fu posta sotto assedio da parte della 4\u00aa Armata romena, resistendo disperatamente per pi\u00f9 di tre mesi e infliggendo al nemico pesanti perdite. La Flotta del Mar Nero fu intensamente impiegata a sostegno della guarnigione di Odessa, recapitando rifornimenti e truppe di rinforzo, evacuando feriti e supportando la guarnigione con il tiro dei suoi grossi calibri, azioni a cui parteciparono gli incrociatori \"Voro\u0161ilov\", \"Chervona Ukraina\", \"Krasnyi Krym\" e \"Krasnyi Kavkaz\" oltre a vari cacciatorpediniere e cannoniere; l'unica opposizione che le unit\u00e0 navali sovietiche incontrarono furono sporadici attacchi aerei degli Junkers Ju 87 \"Stuka\" della Luftwaffe, e bench\u00e9 questi portassero il 21 settembre all'affondamento del cacciatorpediniere \"Frunze\" non furono in grado di ostacolare pi\u00f9 di tanto le attivit\u00e0 delle navi sovietiche. Con le forze di Sofronov (sostituito poi da Ivan Efimovi\u010d Petrov) alle strette, il 29 settembre Oktjabr'skij riusc\u00ec a convincere Stalin dell'opportunit\u00e0 di ritirare da Odessa l'Armata costiera indipendente, molto pi\u00f9 utile per difendere Sebastopoli dagli imminenti attacchi tedeschi; una attenta pianificazione e la spossatezza dei romeni dopo mesi di infruttuosi assalti evitarono di ripetere la disastrosa evacuazione di Tallinn dell'agosto precedente: tra il 2 e il 16 ottobre 1941, nel corso di 192 traversate in mare condotte spesso di notte, la Flotta del Mar Nero evacu\u00f2 con successo da Odessa circa 120.000 uomini (35.000 solo l'ultima notte) con 1.000 veicoli e 400 cannoni, portandoli in salvo in Crimea.\nLa numerosa squadra di sommergibili della Flotta del Mar Nero fu subito impegnata in una serie di missioni al largo delle coste romene e bulgare, e a dispetto di forti perdite (sette battelli furono perduti tra l'ottobre del 1941 e il marzo del 1942, principalmente a causa dell'urto con mine) ottenne diversi successi. L'episodio pi\u00f9 controverso si ebbe la mattina del 24 febbraio 1942, quando lo \"\u0160\u010d-213\" silur\u00f2 e affond\u00f2 la vecchia nave cargo MV \"Struma\", ferma al largo di Istanbul all'interno delle acque territoriali turche: salpata da Costanza, la nave trasportava 764 ebrei romeni che i movimenti sionisti stavano tentando di far emigrare illegalmente in Palestina, e tra di essi vi fu un unico superstite.\nSebastopoli sotto assedio.\nIl 9 settembre il feldmaresciallo von Rundstedt diede disposizioni perch\u00e9 l'11\u00aa Armata (11. Armee) muovesse sulla Crimea e prendesse possesso della penisola; guidata dal generale Erich von Manstein a partire dal 17 settembre, l'11\u00aa Armata tedesca, con la 3\u00aa Armata romena in appoggio, punt\u00f2 sulle difese sovietiche dell'Istmo di Perekop spezzandole il 28 settembre al termine di un duro scontro; un contrattacco sul fianco sinistro dei tedeschi a Melitopol', sfociato poi nella pesante sconfitta sovietica della battaglia del Mare d'Azov (26 settembre - 7 ottobre), obblig\u00f2 von Manstein a stornare parte delle sue forze per parare la minaccia, lasciando relativamente poche truppe per puntare su Sebastopoli. Il 18 ottobre il LIV Corpo d'armata del generale Erick-Oskar Hansen lanci\u00f2 una spallata contro le difese sovietiche a Ishun, alla base dell'istmo di Perekop, spezzandole dopo dieci giorni di duri scontri: il fronte sovietico collass\u00f2, e tedeschi e romeni dilagarono all'interno della Crimea.\nIl 4 novembre l'ammiraglio Oktjabr'skij assunse il comando della difesa di Sebastopoli; mentre le difese della base dal lato di terra venivano rinforzate e sopraggiungevano i rinforzi dell'Armata costiera indipendente di Petrov salvati da Odessa, l'ammiraglio impieg\u00f2 le batterie d'artiglieria pesante costiera che cingevano la citt\u00e0 per rallentare l'avanzata dei tedeschi, e sfruttando una temporanea superiorit\u00e0 aerea dell'aviazione sovietica sulla Crimea disloc\u00f2 al largo della costa occidentale un gruppo navale con gli incrociatori \"Krasny Kavkaz\", \"Krasny Krym\" e \"Chervona Ukraina\" e sette cacciatorpediniere per battere sul fianco le truppe di Hansen con i loro cannoni. Von Manstein tent\u00f2 di prendere la citt\u00e0 con un rapido colpo di mano, e fece intervenire la Luftwaffe in appoggio: il 2 novembre bombardieri Junkers Ju 88 colpirono in rada l'incrociatore \"Voro\u0161ilov\", obbligandolo a ritirarsi a Poti per riparazioni che durarono fino a febbraio 1942; il 7 novembre fu la volta della nave ospedale \"Armenija\", carica di militari feriti e civili evacuati dalla citt\u00e0, affondata da aerosiluranti He 111 al largo di Jalta con un numero di morti stimato tra 5.000 e 7.000 (il terzo peggior singolo disastro navale di sempre), mentre il 12 novembre bombardieri in picchiata \"Stuka\" colpirono ripetutamente la squadra sovietica all'estremit\u00e0 orientale della baia di Sebastopoli affondando l'incrociatore \"Chervona Ukraina\" e danneggiando i cacciatorpediniere \"Sovershenny\" e \"Bezposhchadny\", il primo dei quali non pot\u00e9 essere riparato.\nA dispetto di questi sforzi, tuttavia, i tedeschi non poterono impedire alla Flotta del Mar Nero di far giungere a Sebastopoli un flusso continuo di truppe e rifornimenti: entro la fine dell'anno le navi sovietiche riuscirono a trasportare pi\u00f9 di 48.000 uomini nella piazzaforte ora isolata e ad evacuare 2.200 feriti. Un tentativo dei tedeschi di aggirare le forti difese a nord tramite un attacco nel settore di Balaklava a sud-est fu ostacolato dal fuoco dei grossi calibri della nave da battaglia \"Pari\u017eskaja Kommuna\" e infine bloccato dalle truppe di Petrov, obbligando von Manstein a far attestare le sue truppe. Il 17 dicembre i tedeschi tentarono un nuovo attacco, ma le truppe di Petrov e Oktjabr'skij erano ormai saldamente trincerate; sfruttando le lunghe notti invernali che riducevano la minaccia aerea, l'ammiraglio disloc\u00f2 la \"Pari\u017eskaja Kommuna\" e le altre navi ben all'interno della baia di Sebastopoli, per battere da distanza ravvicinata le postazioni dei tedeschi con i loro grossi calibri.\nLa Flotta del Mar Nero non fu impegnata solo in difesa. Mentre le truppe di von Manstein erano impegnate a fondo a Sebastopoli, il 26 dicembre le navi sovietiche sbarcarono 5.000 uomini a Ker\u010d', dal lato opposto della Crimea; l'azione non sembr\u00f2 inizialmente avere molto successo, ma il 29 dicembre seguente i sovietici stabilirono una seconda testa di ponte a Feodosia, portando a terra nel giro di pochi giorni 23.000 uomini con artiglieria e mezzi corazzati (la pi\u00f9 ampia operazione anfibia sovietica della guerra). Von Manstein dovette interrompere l'assalto a Sebastopoli e organizzare un contrattacco, riconquistando Feodosia il 15 gennaio 1942 e riuscendo infine a bloccare le forze sovietiche all'interno della penisola di Ker\u010d'.\nLa caduta di Sebastopoli.\nNel corso dei primi mesi del 1942 la situazione bellica in Crimea rimase stazionaria. Tra il 26 febbraio e il 5 marzo 1942 le unit\u00e0 sovietiche a Ker\u010d', rinforzate e ora riunite nel Fronte della Crimea sotto il generale Dmitry Timofeyevich Kozlov, lanciarono una massiccia offensiva contro le forze tedesche che le bloccavano all'interno della penisola, in concomitanza con una sortita delle truppe di Petrov da Sebastopoli: l'azione provoc\u00f2 forti perdite tra i tedeschi ma non riusc\u00ec a fare breccia nel loro schieramento; tre ulteriori offensive delle forze di Kozlov tra marzo e aprile si conclusero parimenti con un nulla di fatto, prima che il disgelo primaverile imponesse uno stop alle operazioni. La Flotta del Mar Nero sostenne questi attacchi con frequenti bombardamenti costieri, ma le sue risorse si stavano progressivamente esaurendo: la \"Pari\u017eskaja Kommuna\" spar\u00f2 cos\u00ec tanti colpi che in marzo dovette essere ritirata a Poti perch\u00e9 i suoi cannoni principali erano usurati dall'inteso uso; con l'arsenale di Nikolaev in mano ai tedeschi e Sebastopoli bloccata, tuttavia, i sovietici non avevano strutture per effettuare i ricambi e la nave da battaglia rimase di fatto fuori dalle attivit\u00e0 belliche per il resto del conflitto.\nA dispetto dell'inadeguatezza delle strutture cantieristiche dei porti della costa orientale, la Flotta del Mar Nero continu\u00f2 a mantenere regolari collegamenti navali con Sebastopoli assediata: un convoglio partiva da Novorossijsk, Tuapse o Poti con cadenza settimanale, generalmente composto da uno o due cacciatorpediniere, uno o due navi da trasporto e alcuni dragamine; il cacciatorpediniere conduttore \"Ta\u0161kent\" si distinse in tali compiti, portando a termine pi\u00f9 viaggi di qualunque altra unit\u00e0 grazie alla sua elevata velocit\u00e0 che lo rendeva un bersaglio difficile per gli aerei tedeschi. Tra gennaio e maggio del 1942 la Flotta del Mar Nero riusc\u00ec a far arrivare a Sebastopoli pi\u00f9 di 35.000 uomini oltre a rifornimenti e munizioni, evacuando nei viaggi di ritorno circa 9.000 feriti.\nDivenne evidente per i tedeschi che ogni tentativo di prendere Sebastopoli non poteva prescindere dall'interruzione dei collegamenti navali della citt\u00e0, cos\u00ec mentre von Manstein avviava i preparativi per l'attacco finale la Luftwaffe rischier\u00f2 nello scacchiere del Mar Nero il Kampfgeschwader 26, stormo di bombardieri specializzato nella lotta antinave, ottenendo subiti diversi risultati: il 3 marzo la grossa petroliera \"Kuybyshev\" fu danneggiata a mentre era in navigazione a sud di Ker\u010d' e poi affondata il 13 marzo da bombardieri Junkers Ju 88 mentre si trovava a Novorossijsk per riparazioni, mentre il 18 marzo fu la volta della nave cargo \"Georgiy Dimitrov\" da 3.703 tonnellate e il 17 aprile del mercantile \"Svanetiya\" da 4.191 tonnellate; il 10 giugno bombardieri He 111 sorpresero un convoglio sovietico e affondarono il cacciatorpediniere \"Svobodny\" e il trasporto \"Abkhaziya\", mentre il 18 giugno il \"Ta\u0161kent\" riport\u00f2 gravi danni mentre era in rotta per Sebastopoli e il 26 giugno il cacciatorpediniere \"Bezupre\u010dnyj\" fu colato a picco in un raid di \"Stuka\". Anche le mine, depositate in gran numero sulle rotte di avvicinamento a Sebastopoli, provocarono diverse vittime, tra cui il cacciatorpediniere \"Smishlionny\" affondato il 23 giugno; le perdite spinsero i sovietici a servirsi per le missioni di rifornimento anche della propria flotta di sommergibili.\nDalla fine di maggio divennero operative nel bacino anche le unit\u00e0 di motosiluranti tedesche e italiane, appena arrivate da Costanza e subito trasferite nelle basi avanzate di Jalta e Feodosia per essere impegnate contro i convogli sovietici. L'11 giugno i MAS italiani affondarono un piroscafo da 5.000 tonnellate, seguito poi il 13 giugno da un trasporto da 10.000 tonnellate silurato e poi finito dagli \"Stuka\" tedeschi; quello stesso giorno, un'incursione coordinata di aerei e motosiluranti sovietiche sulla base di Jalta port\u00f2 invece all'affondamento del sommergibile tascabile italiano \"CB 5\", appena giunto nel porto. Il 15 giugno il \"CB 3\" italiano rivendic\u00f2 l'affondamento del sommergibile sovietico \"S-32\" impegnato in una missione di rifornimento di Sebastopoli (altre fonti attribuiscono l'affondamento ad aerei tedeschi), mentre l'affondamento del sommergibile \"\u0160\u010d-214\" il 19 giugno \u00e8 variamente attribuito al \"CB 2\" o al \"MAS 571\" italiano; le motosiluranti tedesche ottennero minor successo, con tre di esse che la notte del 19 giugno riuscirono a intercettare un convoglio sovietico affondando il trasporto \"Belostok\" e danneggiando un dragamine.\nNel frattempo, la situazione sul fronte terrestre volse improvvisamente a favore dei tedeschi. L'8 maggio le forze di von Manstein lanciarono un pesante attacco contro le posizioni del Fronte della Crimea nella penisola di Ker\u010d' (operazione Trappenjagd): in sole tre ore e mezza le truppe tedesche sfondarono la linea difensiva sovietica provocando il rapido collasso delle forze di Kozlov, troppo lente a reagire; dopo aver chiuso in una sacca un'intera armata sovietica, le forze tedesche presero Ker\u010d' il 14 maggio ed eliminarono le ultime resistenze il 20 maggio, facendo in meno di due settimane quasi 147.000 prigionieri. Senza pi\u00f9 la minaccia del Fronte della Crimea alle sue spalle, von Manstein pot\u00e9 quindi dedicarsi a Sebastopoli: il 2 giugno tedeschi e romeni iniziarono un pesante bombardamento preparatorio sulle fortificazioni sovietiche, iniziando poi gli attacchi terrestri a partire dal 7 giugno seguente; lo scontro fu molto duro e l'avanzata delle forze dell'Asse lenta, ma la resistenza delle forze sovietiche inizi\u00f2 progressivamente a cedere.\nIl 27 giugno il \"Ta\u0161kent\" comp\u00ec il suo ultimo viaggio a Sebastopoli, trasportando 900 soldati di rinforzo e caricando 2.300 feriti da evacuare; gravemente danneggiato da aerei tedeschi durante il viaggio di ritorno, dovette rifugiarsi a Novorossijsk dove il 2 luglio seguente fu affondato in un'incursione aerea tedesca insieme al cacciatorpediniere \"Bditel'nyj\". Il 28 giugno due dragamine compirono l'ultimo viaggio di superficie fino a Sebastopoli sbarcando un contingente di 330 uomini, lasciando poi il collegamento con la piazzaforte assediata unicamente ai sommergibili; anche con il contrasto della Luftwaffe e dei mezzi navali dell'Asse, comunque, la Flotta del Mar Nero era riuscita fino all'ultimo a rifornire regolarmente Sebastopoli, trasportando 18.000 uomini nella citt\u00e0 ed evacuando 11.000 tra soldati feriti e civili nel solo giugno 1942. Per il 30 giugno divenne evidente che la citt\u00e0 non era pi\u00f9 in grado di resistere, e Stalin stesso ordin\u00f2 l'evacuazione delle personalit\u00e0 pi\u00f9 importanti: la mattina del 1\u00ba luglio il sommergibile \"\u0160\u010d-209\" prelev\u00f2 il generale Petrov e gli ufficiali superiori dell'Armata costiera indipendente, mentre quella stessa sera l'ammiraglio Oktjabr'skij e il suo stato maggiore furono evacuati per via aerea poco dopo l'entrata dei primi reparti tedeschi e romeni nel centro della citt\u00e0; le ultime sacche di resistenza sovietica capitolarono poi il 4 luglio seguente, decretando la fine del lungo assedio.\nOperazioni lungo la costa orientale.\nCaduta Sebastopoli, il fulcro delle operazioni navali si spost\u00f2 lungo la costa orientale del bacino del Mar Nero, nell'ambito dei pi\u00f9 vasti eventi dell'operazione Blu scattata il 28 giugno 1942: le forze tedesche tentarono di conseguire la sperata vittoria finale scatenando un'offensiva su vasta scala nel settore meridionale del fronte orientale, con l'Heeresgruppe S\u00fcd del feldmaresciallo Fedor von Bock che, dopo aver preso Rostov sul Don, fu diviso in due formazioni aventi per obiettivo le rive del Volga (Heeresgruppe B al comando del generale Maximilian von Weichs) e la regione del Caucaso con i suoi strategici campi petroliferi (Heeresgruppe A sotto il feldmaresciallo Wilhelm List). Le forze navali dei due schieramenti furono chiamate a svolgere compiti di approvvigionamento delle rispettive armate schierate nelle zone costiere, stante la grave carenza nella regione di strade moderne: la Flotta del Mar Nero garant\u00ec un flusso costante di rifornimenti e rinforzi lungo le rotte che congiungevano i porti di Novorossijsk, Tuapse, So\u010di, Poti e Batumi, mentre i tedeschi stabilirono rotte di rifornimento tra la Romania, la Crimea e le rive del Mar d'Azov.\nI sovietici mantennero anche una certa pressione sulle coste occidentali del bacino, attaccando le rotte di rifornimento tedesche con la loro flotta sottomarina: furono ottenuti diversi successi, ma tra l'agosto e il dicembre del 1942 andarono perduti ben otto sommergibili sovietici a causa di mine o azioni delle unit\u00e0 di scorta tedesche e romene, perdite che unite a quelle riportate nei mesi precedenti provocarono un quasi dimezzamento della componente subacquea della Flotta del Nord. La minaccia aerea e delle motosiluranti dell'Asse port\u00f2 i sovietici a ridurre l'impiego delle unit\u00e0 maggiori. Nella notte tra il 2 e il 3 agosto 1942, i \"MAS-573\" e \"MAS-568\" italiani e alcuni aerosiluranti del KG 26 tedesco sorpresero l'incrociatore \"Molotov\" e il cacciatorpediniere conduttore \"Char'kov\" a sud-ovest di Ker\u010d' mentre rientravano da una missione di intercettamento del traffico tedesco e di bombardamento del porto di Feodosia: il \"MAS-568\" riusc\u00ec a colpire il \"Molotov\" con un siluro provocando gravissimi danni a poppa mentre il \"Char'kov\" fu leggermente danneggiato da alcune cariche di profondit\u00e0 sganciate dalle unit\u00e0 italiane in fase di disimpegno; il \"Molotov\" riusc\u00ec a raggiungere Batumi, dove rimase fuori uso per le riparazioni fino alla fine del luglio 1943.\nIl 1\u00ba settembre 1942 una flottiglia di motozattere e unit\u00e0 leggere tedesche organizz\u00f2 lo sbarco di alcuni contingenti dell'11\u00aa Armata dalla Crimea nella penisola di Taman' sull'altro lato dello stretto di Ker\u010d' (operazione Bl\u00fccher): reparti tedeschi e romeni presero terra sul lato nord e ovest della punta della penisola nel tentativo di circondare le unit\u00e0 della 47\u00aa Armata sovietica che la difendevano; i sovietici organizzarono un'evacuazione via mare dei loro reparti tramite unit\u00e0 leggere, ma in attacchi delle motosiluranti tedesche il 2, 3 e 5 settembre persero un totale di 19 unit\u00e0 navali.\nLe unit\u00e0 sbarcate a Taman' si ricongiunsero nel giro di pochi giorni con le forze della 17\u00aa Armata del generale Richard Ruoff, che dopo aver occupato di Rostov stavano scendendo da nord all'interno del bassopiano del Kuban'; la mossa serv\u00ec anche ad alleviare i problemi logistici dell'Heeresgruppe A, intento ad aprirsi la strada verso il Caucaso attraverso l'inospitale steppa della Calmucchia. Il 26 agosto i reparti della 17\u00aa Armata investirono Tuapse venendo per\u00f2 fermati dalla forte resistenza della guarnigione sovietica, sostenuta dal fuoco degli incrociatori della Flotta del Mar Nero e continuamente alimentata con trasferimenti di truppe via mare; un duro scontro si svilupp\u00f2 a partire dal 1\u00ba settembre quando le truppe di Ruoff attaccarono Novorossijsk, difesa dai reparti della 47\u00aa Armata sovietica: nonostante il sostegno di fuoco dei cacciatorpediniere \"Char'kov\" e \"Soobrazitelny\" in favore dei difensori, i tedeschi penetrarono nel centro della citt\u00e0 il 6 settembre e infine presero il porto il 9 settembre. La cattura di Novorossijsk rappresent\u00f2 l'apice dei successi di Ruoff: le truppe sovietiche rimasero padrone di alcune alture dominanti a sud della citt\u00e0 negando cos\u00ec ai tedeschi l'uso del porto, e vari tentativi di sloggiarle si risolsero in un insuccesso; il dirottamento di gran parte dei rinforzi tedeschi alla volta di Stalingrado a nord, teatro di una sanguinosa battaglia con i sovietici, neg\u00f2 tanto a Ruoff che all'Heeresgruppe A di List le risorse per proseguire la loro campagna nel Caucaso.\nIl calo delle attivit\u00e0 tedesche sul litorale orientale spinse i sovietici a distogliere le loro unit\u00e0 navali principali per una incursione di superficie contro il traffico lungo la costa romeno-bulgara: il 29 novembre l'incrociatore \"Voro\u0161ilov\" e i cacciatorpediniere \"Char'kov\" e \"Soobrazitelny\" bombardarono le installazioni portuali a Sulina e Burgas oltre alla stazione radio posta sull'Isola dei Serpenti, mentre un secondo gruppo con i cacciatorpediniere \"Besposhchadny\" e \"Boiki\" attaccava il traffico navale tra Capo Kaliakra e Shabla; il \"Voro\u0161ilov\" rimase danneggiato per lo scoppio di una mina, ma rientr\u00f2 con le sue forze a Poti tornando in servizio all'inizio del nuovo anno.\nLa testa di ponte del Kuban.\nIl 19 novembre 1942 le forze sovietiche scatenarono una massiccia controffensiva sul fronte di Stalingrado (operazione Urano): le due armate romene che difendevano i fianchi della 6. Armee tedesca impegnata nell'assedio furono travolte e i tedeschi chiusi in una sacca all'interno della citt\u00e0; una controffensiva tedesca in dicembre (operazione Tempesta Invernale) si concluse con un insuccesso, mentre altre offensive sovietiche colpivano le deboli armate dell'Asse che difendevano il fronte dell'Heeresgruppe B. Davanti alla prospettiva che anche l'intero Heeresgruppe A (ora guidato dal generale Paul Ludwig Ewald von Kleist) rimanesse tagliato fuori e accerchiato dai sovietici, Hitler fu convinto a ordinare il 28 dicembre un ripiegamento generale dei reparti tedeschi dal Caucaso; nella speranza di poter riprendere in futuro l'offensiva, tuttavia, alla 17\u00aa Armata sulla costa fu ordinato di ripiegare in una testa di ponte incentrata sulla penisola di Taman': a dispetto del clima invernale e degli attacchi dei sovietici, Ruoff riusc\u00ec a completare la manovra nel corso del gennaio 1943, stabilendo infine un nuovo perimetro (la cosiddetta \"testa di ponte del Kuban\") poco a ovest di Krasnodar (riconquistata dai sovietici a met\u00e0 febbraio), lungo una linea ad arco tra la costa del Mar d'Azov a nord e Novorossijsk a sud. Oltre che per via aerea, la testa di ponte era rifornita da unit\u00e0 navali che facevano la spola con la Crimea via stretto di Ker\u010d'.\nSperando di conseguire ulteriori successi ai danni dei tedeschi in ritirata, la Flotta del Mar Nero fu mobilitata per una massiccia offensiva anfibia con obiettivo Novorossijsk: dopo un bombardamento preventivo il 31 gennaio da parte dell'incrociatore \"Voro\u0161ilov\" e dei cacciatorpediniere \"Boiki\", \"Besposhchadny\" e \"Soobrazitelny\", il 4 febbraio seguente unit\u00e0 leggere sbarcarono contingenti di truppe sovietiche in vari punti sulla costa a sud della citt\u00e0 sotto la protezione degli incrociatori \"Krasny Kavkaz\" e \"Krasny Krym\", del cacciatorpediniere conduttore \"Char'kov\" e dei cacciatorpediniere \"Besposhchadny\" e \"Soobrazitelny\", portando a terra entro il 9 febbraio un totale di 17.000 uomini; bench\u00e9 respinti in alcuni punti, i sovietici riuscirono a stabilire una testa di ponte intorno a Capo Myskhako, dove per\u00f2 rimasero bloccati dalla resistenza dei tedeschi. Le motosiluranti tedesche e italiane come pure i sommergibili della 30. Unterseebootsflottille, operativi a partire dall'ottobre precedente, furono intensamente impegnati contro le unit\u00e0 sovietiche che rifornivano la testa di ponte di Capo Myskhako, ottenendo diversi successi e scontrandosi spesso con le unit\u00e0 leggere sovietiche; il 17 aprile le truppe della 17\u00aa Armata tentarono una controffensiva contro la testa di ponte sovietica (operazione Neptun), ma dovettero infine desistere il 25 aprile a causa della dura resistenza dei sovietici.\nDopo questo scontro la situazione rimase stazionaria per diversi mesi, con azioni portate avanti solo da unit\u00e0 leggere e motosiluranti contro il traffico nemico; a causa del peggioramento della situazione nello scacchiere del Mediterraneo, fu concordato il ritiro del grosso del contingente italiano attivo nel Mar Nero e il 20 maggio 1943 i MAS superstiti furono trasferiti alla Kriegsmarine tedesca. Un accordo per la cessione dei CB non fu invece raggiunto e i minisommergibili continuarono a operare nelle acque del bacino dalla base di Sebastopoli con equipaggio italiano; l'ultimo successo dei mezzi italiani fu ottenuto nella notte tra il 25 e il 26 agosto, quando il \"CB-4\" affond\u00f2 il sommergibile sovietico \"\u0160\u010d-203\" al largo di Eupatoria. Dopo l'annuncio dell'armistizio con gli Alleati da parte dell'Italia l'8 settembre 1943, gli equipaggi dei CB si consegnarono ai romeni nel porto di Costanza e furono internati; i minisommergibili furono acquisiti dalla marina romena che ne ritrasfer\u00ec almeno in parte il controllo alla Marina Nazionale Repubblicana dopo la formazione della Repubblica Sociale Italiana, ma rimasero di fatto inoperativi fino alla conclusione delle ostilit\u00e0.\nLa situazione generale per le forze dell'Asse sul fronte orientale volgeva ormai al peggio. Nel luglio del 1943 l'ultima grande offensiva della Wehrmacht, sfociata nella battaglia di Kursk, si era conclusa con un insuccesso, aprendo la strada a una serie di offensive sovietiche che fecero indietreggiare le truppe tedesche lungo tutto il fronte; con i sovietici penetrati a fondo in Ucraina il mantenimento della testa di ponte del Kuban perdeva ormai ogni significato strategico, e l'alto comando tedesco decise quindi di evacuare in Crimea le forze della 17\u00aa Armata, ora guidata dal generale Erwin Jaenecke. A partire dal 12 settembre 1943, le forze navali tedesche nel Mar Nero si impegnarono a fondo nell'opera di evacuazione della 17\u00aa Armata attraverso lo stretto di Ker\u010d' (operazione Brunhild): impiegando praticamente ogni bastimento disponibile, i tedeschi riuscirono nella notevole impresa di mettere in salvo quasi 240.000 soldati oltre a pi\u00f9 di 16.000 feriti, 27.000 civili, 74 carri armati, 1815 cannoni, 21.000 veicoli a motore e migliaia di tonnellate di altro materiale bellico.\nLa Flotta del Mar Nero tent\u00f2 di ostacolare queste operazioni facendo intervenire le sue unit\u00e0 di superficie, ma and\u00f2 incontro a un fallimento. Il 30 settembre un'incursione dei cacciatorpediniere \"Sposobny\", \"Boiki\" e \"Besposhchadny\" contro il traffico navale tedesco a sud della Crimea si concluse con nulla di fatto. La notte del 5 ottobre il cacciatorpediniere conduttore \"Char'kov\" e i cacciatorpediniere \"Besposhchadny\" e \"Sposobny\" tentarono un attacco ai porti di Jalta e Feodosia, ma furono respinti dopo un confuso scontro con le motosiluranti tedesche; la mattina dopo, mentre erano sulla rotta di rientro alla base, le tre unit\u00e0 furono individuate dalla Luftwaffe e ripetutamente attaccate dai bombardieri \"Stuka\", finendo tutte affondate una dopo l'altra: l'entit\u00e0 del disastro fu tale che Stalin stesso ordin\u00f2 alla marina sovietica di non impiegare pi\u00f9 in azione le unit\u00e0 maggiori senza una sua esplicita autorizzazione in tal senso. L'evacuazione della penisola di Taman' fu poi completata dai tedeschi per il 9 ottobre 1943.\nLa liberazione della Crimea.\nLe forze sovietiche tentarono di approfittare subito dell'evacuazione della testa di ponte del Kuban organizzando un attacco anfibio attraverso lo stretto di Ker\u010d' (operazione Ker\u010d'-Eltigen): il 1\u00ba novembre 1943 una flottiglia di unit\u00e0 leggere sbarc\u00f2 unit\u00e0 della 56\u00aa Armata sovietica (la quale assunse poi la vecchia denominazione di \"Armata costiera indipendente\") a Eltigen a sud della citt\u00e0 di Ker\u010d', mentre due giorni dopo altri reparti sovietici presero terra a Yenikale, un promontorio a nord-est del centro abitato; la reazione dei reparti tedeschi e romeni della 17\u00aa Armata di Jaenecke blocc\u00f2 i sovietici sulle spiagge e imped\u00ec loro di saldare le due teste di ponte, mentre una flottiglia di dragamine e motosiluranti della Kriegsmarine riusc\u00ec a disturbare efficacemente i tentativi della Flotta del Mar Nero di rifornire le proprie truppe a Eltingen. Il 6 dicembre le forze dell'Asse lanciarono un massiccio contrattacco contro la tesa di ponte di Eltingen, facendola collassare ed eliminandola per l'11 dicembre successivo; sostenuti dall'artiglieria pesante che sparava dalla punta della penisola di Taman', i reparti sovietici a Yenikale riuscirono invece a mantenere le posizioni, ma rimasero bloccati all'interno della loro testa di ponte.\nLe forze dell'Asse in Crimea finirono ben presto per essere isolate: tra settembre e dicembre del 1943, nel corso della lunga campagna nota come offensiva del basso Dnepr, le forze sovietiche sfondarono il fronte tedesco a sud e riconquistarono gran parte dell'Ucraina orientale e centrale, tagliando i collegamenti terrestri con la Crimea ai primi di novembre quando le forze del 4\u00ba Fronte ucraino del generale F\u00ebdor Ivanovi\u010d Tolbuchin occuparono il lato nord dell'istmo di Perekop; nonostante la posizione isolata dei reparti di Jaenecke, tuttavia, Hitler si rifiut\u00f2 di evacuarli, ritenendo di fondamentale importanza strategica e politica il mantenimento del controllo della Crimea. Per alcuni mesi il fronte di Perekop rimase stazionario mentre i sovietici terminavano di liberare la costa sud-occidentale dell'Ucraina, nel corso delle fasi finali della pi\u00f9 ampia offensiva Dnieper-Carpazi: Nikolaev fu liberata il 28 marzo 1944, mentre i tedeschi riuscirono a organizzare una nuova evacuazione via mare dei propri reparti da Odessa prima che la citt\u00e0 fosse riconquistata il 10 aprile seguente.\nL'8 aprile 1944 le forze del 4\u00ba Fronte ucraino di Tolbuchin iniziarono la loro offensiva di Crimea attaccando sul fronte di Perekop da nord, mentre le truppe dell'Armata costiera indipendente facevano pressione su Ker\u010d' dalla loro testa di ponte a est; i reparti tedesco-romeni si difesero accanitamente, ma il forte svantaggio numerico nonch\u00e9 in fatto di corazzati e aerei spinse il generale Jaenecke a ordinare una ritirata generale su Sebastopoli a partire dal 10 aprile: Ker\u010d' fu liberata l'11 aprile, mentre le forze di Tolbuchin dilagavano attraverso l'istmo prendendo Sinferopoli il 13 aprile. Le truppe dell'Asse si attestarono in una sacca nell'angolo sud-occidentale della penisola, in una posizione non troppo dissimile da quella tenuta dai sovietici durante l'assedio del 1941; le fortificazioni che cingevano Sebastopoli non erano per\u00f2 state completamente riparate e potevano ora fornire solo una limitata protezione.\nFin dalle prime fasi dell'offensiva sovietica Jaenecke aveva fatto pressioni sull'alto comando per ottenere il permesso di far evacuare la sua isolata armata dalla Crimea, strappando infine un riluttante assenso dal \"F\u00fchrer\": l'11 aprile salp\u00f2 da Costanza il primo convoglio dell'operazione Adler (\"operazione 60.000\" per la marina romena, dal numero dei propri connazionali che si intendeva dover salvare), e tutte le unit\u00e0 navali tedesche e romene disponibili nel bacino furono inviate a Sebastopoli per evacuare i reparti dell'Asse. Se la Flotta del Mar Nero scelse di non intervenire con le sue unit\u00e0 maggiori, limitandosi a inviare contro i convogli solo motosiluranti e sommergibili, l'evacuazione si svolse per\u00f2 sotto continui attacchi da parte dell'aviazione sovietica, che inflisse pesanti perdite: sette navi da trasporto tedesche e tre romene, oltre a varie altre unit\u00e0 leggere, furono affondate nel corso dell'operazione; le perdite umane pi\u00f9 gravi si verificarono il 10 maggio, quando aerei sovietici affondarono al largo di Cherson le navi da trasporto tedesche \"Totila\" e \"Teja\" cariche di truppe, con un numero di morti stimato in pi\u00f9 di 8.000 tra le due unit\u00e0. In totale, comunque, le unit\u00e0 navali tedesche e romene recuperarono dalla Crimea, nel periodo compreso tra il 14 aprile e il 13 maggio, pi\u00f9 di 120.000 uomini (tra cui anche 7.000 civili e 2.500 prigionieri di guerra sovietici) oltre a 22.500 tonnellate di carichi bellici.\nIl 4\u00ba Fronte ucraino inizi\u00f2 la sua offensiva finale su Sebastopoli il 5 maggio 1944: le forze dell'Asse si difesero accanitamente, ma soverchiate dovettero infine cedere; il 9 maggio il centro di Sebastopoli fu liberato dai reparti sovietici, e le ultime sacche di resistenza dell'Asse capitolarono poi il 12 maggio seguente con una perdita totale di circa 78.000 uomini tra morti e prigionieri.\nOperazioni finali.\nConclusa l'evacuazione dalla Crimea il ritmo delle operazioni navali nel Mar Nero and\u00f2 progressivamente calando. Bench\u00e9 ostacolati dalla carenza di carburante, i sommergibili tedeschi e, in misura minore, romeni continuarono con le missioni di agguato al largo dei porti della costa orientale del bacino, cogliendo ancora alcuni occasionali successi: i sommergibili tedeschi pi\u00f9 prolifici nel Mar Nero furono lo \"U-24\" con sette navi affondate per complessive 16.118 tonnellate e lo \"U-20\" con cinque navi affondate per 9.648 tonnellate. La Flotta del Mar Nero continu\u00f2 a inviare i suoi battelli ad attaccare i convogli dell'Asse lungo la costa romeno-bulgara, i cui porti erano ora nel raggio di azione anche dei velivoli da bombardamento dell'aviazione sovietica: il 20 agosto 1944 una pesante incursione di 62 bombardieri e 80 tra caccia e aerei d'attacco al suolo colp\u00ec Costanza, portando all'affondamento di diverse unit\u00e0 tedesche e romene tra cui il sommergibile \"U-9\" e al danneggiamento di molte altre tra cui i sommergibili \"U-18\" e \"U-24\" e i cacciatorpediniere romeni \"Regele Ferdinand\" e \"Marasesti\".\nUn nuovo episodio controverso della campagna sommergibilistica sovietica si verific\u00f2 il 5 agosto 1944, quando il sommergibile \"\u0160\u010d-215\" affond\u00f2 lo scuna MV \"Mefk\u00fcre\" a nord-est di \u0130\u011fneada: battente bandiera turca e dotata di contrassegni della Croce Rossa internazionale, la nave, salpata da Costanza, trasportava circa 350 rifugiati ebrei diretti a Istanbul, tra cui si contarono solo undici superstiti; dopo aver colpito la nave con un siluro, il sommergibile mitragli\u00f2 i naufraghi in acqua.\nDopo aver conseguito uno schiacciante successo contro i tedeschi nel corso dell'operazione Bagration tra giugno e luglio del 1944, i sovietici avviarono un'offensiva nel settore meridionale del fronte orientale per portare fuori dal conflitto Romania e Bulgaria: a partire dal 20 agosto, le forze tedesche e romene subirono una pesante disfatta nel corso della cosiddetta offensiva Ia\u0219i-Chi\u0219in\u0103u, e le truppe sovietiche varcarono il confine della Romania. Il 23 agosto il re Michele I di Romania guid\u00f2 un colpo di stato a Bucarest che port\u00f2 alla deposizione del regime di stampo fascista di Ion Antonescu: il nuovo governo dichiar\u00f2 guerra alla Germania e offr\u00ec un armistizio all'Unione Sovietica, poi firmato il 12 settembre seguente. Mentre scontri tra truppe romene e tedesche prendevano vita in tutta la Romania, la Kriegsmarine dovette organizzare una evacuazione in massa dei propri mezzi da Costanza verso Varna in Bulgaria, prima che la citt\u00e0 cadesse in mano sovietica il 30 agosto: varie unit\u00e0 impossibilitate a muovere furono autoaffondate, tra cui i due sommergibili \"U-18\" e \"U-24\".\nIl crollo della Romania invest\u00ec anche la vicina Bulgaria: mentre il governo bulgaro organizzava colloqui con gli Alleati per negoziare la sua uscita dal conflitto, il 9 settembre 1944 i movimenti di stampo comunista lanciarono un colpo di stato a Sofia e nei principali centri del paese con l'appoggio dell'Armata Rossa, entrata nel paese a partire dal 5 settembre precedente, assumendo il controllo delle forze armate; la Bulgaria si schier\u00f2 immediatamente dalla parte dei sovietici e dichiar\u00f2 guerra alla Germania. Senza pi\u00f9 un porto dove rifugiarsi, le unit\u00e0 tedesche a Varna diedero vita a un autoaffondamento in massa che coinvolse circa 200 mezzi tra motosiluranti, dragamine, cacciasommergibili e mezzi da trasporto.\nGli ultimi tre sommergibili tedeschi ancora operativi continuarono a combattere finch\u00e9 ebbero carburante e siluri: la mattina del 1\u00ba settembre lo \"U-23\" penetr\u00f2 nel porto di Costanza e tent\u00f2 di silurare l'immobilizzato cacciatorpediniere \"Regele Ferdinand\", colpendo e affondando invece il mercantile romeno \"Oituz\". La mattina del 2 settembre lo \"U-19\" attacc\u00f2 e affond\u00f2 il dragamine sovietico \"BTSC-410 Vzryv\" mentre navigava a sud-est di Costanza insieme al posamine romeno \"Admiral Murgescu\": i sovietici accusarono l'unit\u00e0 romena di aver segretamente appoggiato l'affondamento del loro dragamine, e l'incidente fu utilizzato come pretesto dal governo di Mosca per ordinare, il 5 settembre seguente, l'immediata confisca di tutte le unit\u00e0 superstiti della Marina romena e la loro integrazione nella Flotta del Mar Nero. Senza pi\u00f9 una base dove tornare, i tre sommergibili si presentarono davanti al Bosforo, ma un'offerta per il loro acquisto fu rifiutata dal governo turco; il 10 settembre le unit\u00e0 si autoaffondarono, ponendo cos\u00ec fine alle operazioni belliche nel Mar Nero."}
{"id": "5227734", "revid": "339392", "url": "https://it.wikipedia.org/wiki?curid=5227734", "title": "Operazioni navali nel Mar Nero", "text": ""}
{"id": "5227742", "revid": "256896", "url": "https://it.wikipedia.org/wiki?curid=5227742", "title": "Festival dei Festival di Lugano", "text": ""}
{"id": "5227743", "revid": "921573", "url": "https://it.wikipedia.org/wiki?curid=5227743", "title": "Ben Lloyd-Hughes", "text": "\u00c8 conosciuto per avere interpretato Josh Stock nella serie britannica \"Skins\" (2007) e per il ruolo di Will nella pellicola \"Divergent\" (2014)."}
{"id": "5227744", "revid": "256896", "url": "https://it.wikipedia.org/wiki?curid=5227744", "title": "Rassegna internazionale dei festival della cinematografia di montagna", "text": ""}
{"id": "5227745", "revid": "256896", "url": "https://it.wikipedia.org/wiki?curid=5227745", "title": "Mostra Internazionale del Cinema Libero di Porretta Terme", "text": ""}
{"id": "5227748", "revid": "256896", "url": "https://it.wikipedia.org/wiki?curid=5227748", "title": "Giornate del Cinema Muto", "text": ""}
{"id": "5227754", "revid": "765341", "url": "https://it.wikipedia.org/wiki?curid=5227754", "title": "Francesco Bertoldi", "text": "Biografia.\nNato a Esfahan in Persia (Iran) da padre italiano e madre persiana, Francesco Bertoldi studia medicina alla Universit\u00e0 di Padova, divenendo quindi membro del Collegio dei medici di Venezia. Attorno al 1770 si trasferisce in Francia come medico di corte del Conte di Provenza, fratello del re Luigi XVI di Francia e futuro re Luigi XVIII di Francia.\nPoliglotta (si dice padroneggiasse 9 lingue), libero pensatore e di idee anticlericali, all'indomani della Rivoluzione americana approda nel nuovo Stato come \"Francis Bertody\". Il 16 gennaio 1785 si sposa con Ursula Plympton a Wrentham, MA dove la coppia risieder\u00e0 negli anni seguenti con numerosa prole. Nel 1788 Bertody ottiene la cittadinanza statunitense. Dopo la breve esperienza di Filippo Mazzei ancora in periodo coloniale, Bertoldi \u00e8 il primo medico di origine italiana a risiedere stabilmente nel nuovo stato americano. Rimane in America fino alla morte avvenuta durante un viaggio in mare nel 1800.\nDel suo lavoro di ricerca medica resta il trattato \"L'Art de se gu\u00e2erir soi-m\u00e3eme, des maladies v\u00e2en\u00e2eriennes, par le moyen de l'eau = The art of curing one's self of the venereal disease, by means of the water\" (L'arte di curarsi dalle malattie veneree per mezzo delle acque), pubblicato postumo nel 1804 a Boston in edizione bilingue (francese e inglese).\nIl naturalista statunitense Francis Bertody Sumner (1874-1945) fu un suo diretto discendente."}
{"id": "5227755", "revid": "256896", "url": "https://it.wikipedia.org/wiki?curid=5227755", "title": "Festival del Cinema di Porretta Terme", "text": ""}
{"id": "5227757", "revid": "256896", "url": "https://it.wikipedia.org/wiki?curid=5227757", "title": "Arrivano i Corti", "text": ""}
{"id": "5227759", "revid": "256896", "url": "https://it.wikipedia.org/wiki?curid=5227759", "title": "Corti da Sogni", "text": ""}
{"id": "5227761", "revid": "256896", "url": "https://it.wikipedia.org/wiki?curid=5227761", "title": "Immagini di Notte", "text": ""}
{"id": "5227769", "revid": "695564", "url": "https://it.wikipedia.org/wiki?curid=5227769", "title": "Discografia degli Enter Shikari", "text": "La discografia degli Enter Shikari, gruppo musicale britannico attivo dal 2003, si compone di sei album in studio, tre raccolte, un album di remix, dieci album dal vivo e numerosi singoli ed EP.\nIl loro album di debutto \"Take to the Skies\", pubblicato nel 2007, debutta direttamente alla quarta posizione nel Regno Unito, diventando il primo album di debutto pubblicato da un gruppo indipendente a raggiungere tale risultato e ricevendo in seguito il disco d'oro per le numerose vendite. Dopo la raccolta \"The Zone\" nel 2009 viene pubblicato il secondo album di inediti \"Common Dreads\", che riscuote buone vendite nel Regno Unito, seppur non al livello di quelle di \"Take to the Skies\". Nello stesso anno viene inaugurata, con l'uscita di \"Live at Milton Keynes\", una serie di bootleg ufficiali a cadenza pi\u00f9 o meno annuale. L'anno successivo esce la seconda raccolta del gruppo, \"Tribalism\".\nNel 2012 viene pubblicato il terzo album in studio della band, intitolato \"A Flash Flood of Colour\", che come \"Take to the Skies\" debutta al quarto posto della Official Albums Chart, oltre ad ottenere un discreto successo anche negli Stati Uniti d'America e in Australia. Nel 2015 esce il quarto album di inediti del gruppo, \"The Mindsweep\", che debutta alla sesta posizione della Official Albums Charts e ottiene il plauso della critica internazionale. Dello stesso anno \u00e8 l'album di remix \"\".\nNel 2017 esce il quinto album in studio \"The Spark\", quinto nella Official Albums Chart. Nel 2020 il sesto album di inediti \"Nothing Is True &amp; Everything Is Possible\" \u00e8 il primo del gruppo a raggiungere il secondo posto nella classifica britannica. L'anno successivo viene pubblicata la raccolta di brani registrati durante la pandemia di COVID-19 \"Moratorium (Broadcasts from the Interruption)\"."}
{"id": "5227770", "revid": "1566286", "url": "https://it.wikipedia.org/wiki?curid=5227770", "title": "Silvio Simac", "text": "Biografia.\nHa praticato le arti marziali da quando emigr\u00f2 in Inghilterra nel 1986, ed \u00e8 stato 14 volte campione britannico di Taekwondo (1991-2000). Ha conseguito 4\u00ba Dan Black Belt in ITF Taekwondo, 5\u00ba Dan in Choi Kwang-Do, 3\u00ba Dan in Kickboxing, 1\u00ba Dan in Brithai Karate e 1\u00ba Dan Black Belt in Combat Self-Defence, ed \u00e8 stato anche allenatore di Jeet Kune Do, Wushu e Ginnastica. Ha inoltre una laurea in Economia presso la Thames Valley University di Londra.\nIl suo ruolo nei film \u00e8 spesso quello di caratterista. La prima apparizione importante di Simac in un film di Hollywood avviene in \"Danny the Dog\", dove recita nel ruolo di un combattente clandestino. Il ruolo di Silvio Simac nel film \u00e8 ricordato come uno dei lunghi film di lotta di Jet Li che coinvolgono un caratterista diverso da quello del secondo protagonista. Simac anche interpretato il personaggio Leon nel film \"\", che si basa sul popolare gioco da console.\nJoe Maska.\nNel 2014 Silvio Simac partecipa alla decima edizione del programma televisivo italiano \"Ballando con le stelle\", formando la coppia di ballo con Veera Kinnunen, ed apparendo con una maschera nera che gli copre il volto mostrando solo gli occhi, creando cos\u00ec il personaggio di \"Joe Maska\". Alla 9\u00aa puntata del programma, condotto da Milly Carlucci, si toglie la maschera, rivelando la sua vera identit\u00e0 di Silvio Simac."}
{"id": "5227771", "revid": "235890", "url": "https://it.wikipedia.org/wiki?curid=5227771", "title": "Riflessione di Householder", "text": ""}
{"id": "5227772", "revid": "73843", "url": "https://it.wikipedia.org/wiki?curid=5227772", "title": "Karen Wetterhahn", "text": "Biografia.\nKaren Wetterhahn nasce a Plattsburgh, New York da Betty (Mary) (Clayton, New York 7 marzo 1921 \u2013 Winter Haven, Florida 7 dicembre 2013) e Gustave Wetterhahn. Nel 1970 si laurea con lode presso la St. Lawrence University mentre nel 1975 consegue il dottorato di ricerca in chimica inorganica e biochimica fisica presso la Columbia University. Nel 1976, dopo un tirocinio di un anno presso l'istituto per la ricerca sul cancro della Columbia University, diventa la prima docente donna della facolt\u00e0 di Chimica del Dartmouth College e giunge a ricoprire la cattedra \"Albert Bradley\u00a0Third Century Professor\u00a0in the Sciences\".\nNel 1990 \u00e8 stata cofondatrice presso il Dartmouth College del Women in Science Project (WISP), un progetto che ha lo scopo di creare dei tirocini di ricerca per le donne iscritte al primo anno dei corsi di Scienze, insieme ad altri programmi di sostegno scolastico e professionale, che ha contribuito ad aumentare la percentuale di donne laureate in ambito scientifico al Dartmouth College dal 13 al 25% e che \u00e8 diventato un modello nazionale. Ha ricoperto diversi ruoli amministrativi, tra cui quello di preside dei corsi di laurea magistrali nel 1990, preside associato della facolt\u00e0 di Scienze (1990-1994) e preside incaricato della facolt\u00e0 di Arti e Scienze (1995), risultando determinante nella crescita dei corsi di laurea scientifici.\n\u00c8 autrice di pi\u00f9 di 85 pubblicazioni e ha seguito presso il suo laboratorio le attivit\u00e0 di ricerca di oltre 50 studenti per il \"bachelor\", 20 per la laurea magistrale e 14 assegnisti post-dottorato.\nAttivit\u00e0 scientifica.\nEsperta internazionalmente riconosciuta nel campo dei metalli tossici, si occupava in particolare degli effetti dei metalli pesanti (principalmente cromo e nichel) sui sistemi viventi, specialmente del modo in cui vengono metabolizzati all'interno della cellula e del loro ruolo nel causare il cancro. Uno dei suoi lavori ha permesso di determinare il meccanismo attraverso il quale il cromo danneggia il DNA e favorisce lo sviluppo del cancro. Secondo Brooke Martin, suo studente di dottorato, Wetterhahn ha \"stabilito uno dei maggiori paradigmi nella tossicologia del cromo\" in quanto ha scoperto che il meccanismo d'azione del cromo all'interno della cellula non avviene in un solo stadio bens\u00ec in due, ovvero l'assorbimento (\"uptake\") del cromo esavalente e la sua riduzione (\"reduction\") da parte di alcuni componenti cellulari a forme a pi\u00f9 basso numero di ossidazione che reagiscono con il DNA, l'RNA e le proteine provocando delle alterazioni; questo modello \u00e8 stato definito come \"uptake-reduction model\".\nNel 1995 ha ricevuto dal National Institute of Environmental Health Sciences il pi\u00f9 grande finanziamento della storia del Dartmouth College, pari a 7 milioni di dollari, per dare vita a un programma di ricerca sugli effetti dei metalli pesanti (il Dartmouth Toxic Metals Superfund Research Program) che abbraccia diverse aree scientifiche, dalla tossicologia alla biologia degli ecosistemi lacustri e dalla biochimica all'epidemiologia e che riunisce scienziati afferenti, oltre che al Dartmouth College, anche alla Dartmouth Medical School e al Veterans Affairs Medical Center di White River Junction. L'approccio interdisciplinare alla ricerca caratterizza Wetterhahn che ha affermato: \"Se devo studiare la cinetica biofisica o qualunque altra cosa per capire il problema, lo far\u00f2\".\nL'interesse per il mercurio \u00e8 nato solamente nell'ultimo periodo della sua vita quando, durante un periodo sabbatico, ha iniziato a collaborare con il suo ex supervisore di dottorato Stephen Lippard e con un laureando del Massachusetts Institute of Technology, Jonathan Wilker, nello studio dei siti attivi delle proteine attraverso la risonanza magnetica nucleare. Una volta tornata al lavoro, Wetterhahn ha deciso di preparare uno standard contenente mercurio per calibrare lo strumento. Consultate le schede di sicurezza, lei e il collega Kent Sugden hanno deciso di evitare l'uso del dimetilmercurio perch\u00e9 troppo tossico e cos\u00ec hanno preferito utilizzare una soluzione di cloruri del mercurio, anch'essi tossici ma meno volatili e assorbibili attraverso la pelle. La registrazione dello spettro di una proteina con mercurio a essa legato non ha dato i risultati che la Wetterhahn si aspettava e quindi ha ipotizzato che lo standard preparato fosse poco accurato oppure che il mercurio non si fosse legato alla proteina nel modo in cui pensava. Wetterhahn ha deciso allora di preparare un nuovo standard utilizzando questa volta il dimetilmercurio e nei giorni successivi lei e Wilker, giunto da Cambridge, hanno registrato lo spettro sia dello standard sia delle proteine oggetto della ricerca. Lo spettro registrato utilizzando il dimentilmercurio non \u00e8 risultato essere significativamente diverso rispetto allo standard preparato con il metodo precedente.\nIncidente.\nIl 14 agosto 1996 (la data esatta \u00e8 stata stabilita attraverso la lettura dei quaderni di laboratorio e delle date apposte sui contenitori utilizzati) Wetterhahn stava studiando la modalit\u00e0 con cui gli ioni del mercurio interagiscono con le proteine coinvolte nella riparazione del DNA e stava utilizzando il dimetilmercurio come materiale di riferimento standard per l'isotopo 199Hg in misure di risonanza magnetica nucleare (NMR).\nWetterhahn ha ricordato che una o pi\u00f9 gocce di dimetilmercurio sono cadute dalla punta di una pipetta al dorso della sua mano sinistra, protetta da un guanto in lattice monouso, durante il trasferimento di una piccola quantit\u00e0 di composto dalla fiala in cui viene commercializzato (raffreddata da parte del un suo collega David Lemal in un bagno a ghiaccio prima di essere aperta cos\u00ec da diminuirne la volatilit\u00e0) a un tubo per NMR. Non pensando di essere in pericolo si limit\u00f2 a ripulire l'area di lavoro prima di sostituire il guanto contaminato. Tuttavia, il dimetilmercurio pu\u00f2 permeare i guanti in lattice e penetrare nell'organismo attraverso la pelle in circa 15 secondi. L'esposizione a questo composto \u00e8 stata successivamente confermata da un test effettuato sui capelli che ha evidenziato un notevole incremento dei livelli di mercurio 17 giorni dopo l'incidente iniziale, con un picco a 39 giorni e seguito da una graduale e lenta diminuzione.\nCirca tre mesi dopo l'esposizione, Wetterhahn ha cominciato a soffrire di brevi episodi di disturbi addominali, diarrea e nausea, accompagnati da una significativa perdita di peso (6,8 chilogrammi in due mesi). Il 20 gennaio 1997 venne ricoverata in ospedale in seguito all'aggravarsi dei sintomi neurologici che in pochi giorni passarono dall'intorpidimento e formicolio in entrambi gli arti inferiori oltre a frequenti perdite dell'equilibrio fino a difficolt\u00e0 nel camminare, nel vedere, nel parlare e nell'udire che sono i sintomi maggiormente distintivi di un avvelenamento da mercurio. A questo punto vennero effettuati dei test che confermarono una intossicazione debilitante da mercurio: il livello di mercurio nel sangue era pari a 4000 microgrammi per litro, 20 volte la soglia di tossicit\u00e0 (200 \u00b5g/L), mentre il contenuto di mercurio nelle urine era di 234 microgrammi per litro (50 \u00b5g/L).\nVenne intrapresa immediatamente un'aggressiva terapia chelante con DMSA (succimer) che inizialmente diede ottimi risultati, portando la quantit\u00e0 di mercurio eliminata attraverso le urine nelle 24 ore da 257 a 39800 \u00b5g, tuttavia le sue condizioni peggiorarono rapidamente. Tre settimane dopo la comparsa dei primi sintomi neurologici, il 6 febbraio, Wetterhahn cade in quello che sembrava uno stato vegetativo alternato a periodi di estrema agitazione e pianto. Diane Stearns, assegnista di ricerca che all'epoca lavorava con Wetterhahn, ha affermato: \"Sono andata a vederla ma non era il tipo di coma che mi sarei aspettata. Si stava dimenando. Suo marito ha visto delle lacrime scendere lungo il suo viso. Ho chiesto se stesse sentendo dolore. I medici hanno detto che non sembrava che il suo cervello potesse nemmeno registrare il dolore\".\nIn seguito alla sospensione del supporto vitale, Wetterhahn mor\u00ec l'8 giugno 1997, meno di un anno dopo l'esposizione accidentale, lasciando il marito Leon Webb e i figli Charlotte (13 anni) e Leon Ashley (15 anni). L'autopsia evidenzi\u00f2 danni cerebrali, soprattutto alla corteccia cerebrale, con necrosi dei neuroni e gliosi; il contenuto di mercurio nel cervello \u00e8 risultato essere sei volte maggiore rispetto a quello nel sangue.\nWatterhahn, prima di entrare in coma, ha chiesto che il suo caso venisse presentato alla comunit\u00e0 medica, agli scienziati impegnati in ricerche che fanno uso di mercurio e ai tossicologi, affinch\u00e9 in futuro si potessero evitare ulteriori incidenti come questo.\nIn precedenza alla morte di Wetterhahn, altri due casi di decessi per avvelenamento da dimetilmercurio erano stati documentati: nel 1865 due assistenti di laboratorio inglesi morirono diverse settimane dopo aver partecipato alla prima sintesi del dimetilmercurio e nel 1972 un chimico cecoslovacco di 28 anni mor\u00ec dopo aver sintetizzato 6 chilogrammi di composto.\nConseguenze.\nLa morte di Karen Wetterhahn ha scosso non solo l'intero dipartimento di chimica del Dartmouth College ma anche le agenzie di regolamentazione dato che l'esposizione accidentale \u00e8 avvenuta nonostante ella avesse adottato tutte le precauzioni di sicurezza note a quel tempo e che comprendeva l'uso di guanti in lattice e la cappa aspirante. I colleghi di Wetterhahn hanno testato la permeazione del dimetilmercurio attraverso diverse tipologie di guanti protettivi e hanno scoperto che la piccola molecola apolare si diffonde attraverso la maggior parte di essi in pochi secondi. Attualmente, per la manipolazione del dimetilmercurio e di altri composti tossici con propriet\u00e0 chimico-fisiche simili \u00e8 previsto che s'indossino guanti in plastica laminata altamente resistenti e flessibili e, come ulteriore barriera protettiva, anche degli spessi guanti a manica lunga di neoprene o nitrile.\nSi \u00e8 cercato di diminuire l'utilizzo del dimetilmercurio come standard di calibrazione nella spettroscopia NMR, nonostante presenti diversi vantaggi rispetto alle altre alternative esistenti.\nIl Dartmouth College ha istituito un premio in ricordo di Karen per incoraggiare altre donne a intraprendere una carriera scientifica cos\u00ec come anche il National Institute of Environmental Health Sciences. In quest'ultimo caso il premio \u00e8 assegnato annualmente a un laureato o a un ricercatore post-dottorato."}
{"id": "5227774", "revid": "235890", "url": "https://it.wikipedia.org/wiki?curid=5227774", "title": "Matrice di Householder", "text": ""}
{"id": "5227775", "revid": "256896", "url": "https://it.wikipedia.org/wiki?curid=5227775", "title": "Manuale Diagnostico Psicodinamico", "text": ""}
