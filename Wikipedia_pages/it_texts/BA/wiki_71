{"id": "5436867", "revid": "767487", "url": "https://it.wikipedia.org/wiki?curid=5436867", "title": "Outwitting Father (film 1912)", "text": "Outwitting Father \u00e8 un cortometraggio muto del 1912 prodotto dalla Kalem e diretto da Pat Hartigan.\nProduzione.\nIl film, prodotto dalla Kalem Company, fu girato in California, a Santa Monica.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche statunitensi il 27 marzo 1912.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, la comica \"The Kidnapped Conductor\"."}
{"id": "5436871", "revid": "938", "url": "https://it.wikipedia.org/wiki?curid=5436871", "title": "Comitato Olimpico Nazionale della Repubblica dell'Uzbekistan", "text": ""}
{"id": "5436872", "revid": "767487", "url": "https://it.wikipedia.org/wiki?curid=5436872", "title": "The Schoolma'm of Stone Gulch", "text": "The Schoolma'm of Stone Gulch \u00e8 un cortometraggio muto del 1912 prodotto dalla Kalem e diretto da Pat Hartigan.\nProduzione.\nIl film, prodotto dalla Kalem Company, venne girato a Santa Monica.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitensi il 5 aprile 1912."}
{"id": "5436874", "revid": "767487", "url": "https://it.wikipedia.org/wiki?curid=5436874", "title": "The Trail of Gold", "text": "The Trail of Gold \u00e8 un cortometraggio muto del 1912 prodotto dalla Kalem e diretto da Pat Hartigan.\nProduzione.\nIl film, prodotto dalla Kalem Company, fu girato in California, a Santa Monica.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitensi il 19 aprile 1912."}
{"id": "5436877", "revid": "1543377", "url": "https://it.wikipedia.org/wiki?curid=5436877", "title": "Munich Olympic Walk Of Stars", "text": "La Munich Olympic Walk of Stars \u00e8 una famosa passeggiata all'interno dell'Olympiapark di Monaco di Baviera.\nCaratteristiche.\nIl progetto viene inaugurato nel 2003. Lungo il cammino sono esposte le impronte di personaggi \"leggendari\" nazionali ed internazionali della musica, dello sport e dell'intrattenimento che hanno ottenuto successi in almeno una delle grandi strutture dell'Olympiapark, tra le pi\u00f9 note: Olympiahalle, Olympia Stadion, Olympic Hall ed Olympic Swim Hall. L'impronta viene ricavata dalla pressione delle mani della celebrit\u00e0 su un quadrato (90 x 90) di calcestruzzo fresco che, prima dell'esposizione, viene trattato con specifiche vernici contro il deterioramento.\n\"This is the home of the stars\" (Questa \u00e8 la casa delle stelle) \u00e8 il messaggio del quale si avvale la MOWOS."}
{"id": "5436883", "revid": "812213", "url": "https://it.wikipedia.org/wiki?curid=5436883", "title": "Enrico Coletti", "text": " \nBiografia.\nFiglio del regista Duilio, Enrico Coletti viene introdotto nell'ambiente cinematografico nella prima met\u00e0 degli anni ottanta, frequentando un corso di specializzazione in regia nel 1973 a New York.\nDopo 13 anni passati negli Stati Uniti, Enrico Coletti torna in Italia ed esordisce con il film \"Supysaua\" del 1988; seguono le opere \"Miele dolce amore\" e il drammatico \"Il tocco - la sfida\" avvalendosi della collaborazione di star internazionali come Ben Cross e Franco Nero. Nel 2000 gira \"Bibo per sempre\" con la presenza di Teo Teocoli.\nRiconoscimenti.\nNel 1989 gli viene assegnato in Campidoglio il premio Paolo Stoppa \"per il pi\u00f9 giovane regista esordiente\". Nel 1992 riceve il premio \"Cinema Giovane\" alla quinta rassegna EuroMediterranea. Nel 1994 gli viene assegnato il premio Federico Fellini. "}
{"id": "5436884", "revid": "767487", "url": "https://it.wikipedia.org/wiki?curid=5436884", "title": "Ana Paula Valad\u00e3o", "text": " &lt;ns&gt;0&lt;/ns&gt;\n &lt;revision&gt;\n &lt;parentid&gt;122018454&lt;/parentid&gt;\n &lt;timestamp&gt;2021-10-19T18:53:27Z&lt;/timestamp&gt;\n &lt;contributor&gt;\n &lt;username&gt;Botcrux&lt;/username&gt;\n &lt;/contributor&gt;\n &lt;minor /&gt;\n &lt;comment&gt;Bot: semplifico parametri template Artista musicale (cfr. )&lt;/comment&gt;\n &lt;model&gt;wikitext&lt;/model&gt;\n &lt;format&gt;text/x-wiki&lt;/format&gt;\nBiografia.\nLeader della formazione Diante do Trono, che ha venduto pi\u00f9 di 15 milioni di album, \u00e8 considerata a livello internazionale una delle maggiori esponenti della musica evangelica latina. Ha inciso due dischi da solista.\nAna Paula \u00e8 sorella di Mariana Valad\u00e3o e Andr\u00e9 Valad\u00e3o, ex membri del gruppo da lei fondato, diventati poi cantanti solisti."}
{"id": "5436889", "revid": "136801", "url": "https://it.wikipedia.org/wiki?curid=5436889", "title": "Washington Indoor 1972 - Singolare", "text": ""}
{"id": "5436890", "revid": "136801", "url": "https://it.wikipedia.org/wiki?curid=5436890", "title": "Washington Indoor 1972 - Doppio", "text": ""}
{"id": "5436891", "revid": "136801", "url": "https://it.wikipedia.org/wiki?curid=5436891", "title": "Washington Indoor 1972", "text": ""}
{"id": "5436893", "revid": "601933", "url": "https://it.wikipedia.org/wiki?curid=5436893", "title": "Pietro Gadda Conti", "text": ""}
{"id": "5436911", "revid": "682087", "url": "https://it.wikipedia.org/wiki?curid=5436911", "title": "MDV3100", "text": ""}
{"id": "5436912", "revid": "86599", "url": "https://it.wikipedia.org/wiki?curid=5436912", "title": "Cyril Cavadore", "text": "Il Minor Planet Center gli accredita le scoperta di quattro asteroidi effettuate tra il 2000 e il 2008, tutte in collaborazione con Fran\u00e7ois Colas o con Jean-Marie Lopez.\nGli \u00e8 stato dedicato l'asteroide 9811 Cavadore.\nCollegamenti esterni.\nIl sito di Cyril Cavadore."}
{"id": "5436920", "revid": "1543377", "url": "https://it.wikipedia.org/wiki?curid=5436920", "title": "Taylor Marie Hill", "text": "Biografia.\nTaylor Marie Hill \u00e8 nata a Palatine ed \u00e8 cresciuta ad Arvada. Ha due sorelle e un fratello: Logan Rae (12 gennaio 1995), Mackinley (9 agosto 1997) e Chase (27 aprile 1999). \u00c8 stata scoperta a 14 anni da Jim Jordan, un agente che lavora anche come fotografo.\nCarriera.\nNel 2014 \u00e8 stata modella per H&amp;M e ha sfilato per Victoria's Secret. Nel 2015 \u00e8 diventata un \"Angelo\" di Victoria's Secret, per cui ha iniziato a sfilare nel 2014. \u00c8 stata votata dai lettori di \"Couturesque\" come modella pi\u00f9 promettente del 2015. Ha lavorato per riviste come \"Amica\", \"Elle\" (per le edizioni locali di Australia, Francia e Norvegia), \"Glamour\" e \"Marie Claire\". Ha calcato le passerelle per Alberta Ferretti, BCBG Max Azria, Chanel, Damir Doma, DKNY, Dolce &amp; Gabbana, Elie Saab, Emporio Armani, Ermanno Scervino, Giorgio Armani, Kenzo, Mugler, Ralph Lauren, Versace, Marc Jacobs,Viktor &amp; Rolf e Vivienne Westwood.\nNel 2016 interpreta un piccolo ruolo nel film \"The Neon Demon\", il film \u00e8 stato presentato in concorso al Festival di Cannes dove ha vinto il premio \"Cannes Soundtrack Award\", e nel mese di luglio viene scelta come ambasciatrice beauty dal marchio Lanc\u00f4me. Nell'agosto dello stesso anno viene inserita, dalla rivista \"Forbes\", all'undicesimo posto fra le modelle pi\u00f9 pagate con un guadagno di 4 milioni di dollari, ex aequo con le modelle Barbara Palvin, Jasmine Tookes e Lily Aldridge, mentre nel mese successivo \u00e8 sulla cover di \"Vogue Paris\" accanto alla modella Bella Hadid.\nNel 2016 prende parte allo spot, realizzato dalla casa di moda Victoria's Secret per il Super Bowl, in cui viene ricreata una partita di football, accanto alle modelle Adriana Lima, Elsa Hosk, Alessandra Ambrosio e Jasmine Tookes. Nel 2017 viene scelta come testimonial delle campagne pubblicitarie autunno/inverno di Versace, Michael Kors, Bally e Karl Lagerfeld, quest'ultima insieme alla sorella. Nel 2018 viene scelta per aprire il \"Victoria's Secret Fashion Show\"."}
{"id": "5436921", "revid": "287204", "url": "https://it.wikipedia.org/wiki?curid=5436921", "title": "266646 Zaphod", "text": "266646 Zaphod \u00e8 un asteroide della fascia principale. Scoperto nel 2008, presenta un'orbita caratterizzata da un semiasse maggiore pari a 2,7829889\u00a0UA e da un'eccentricit\u00e0 di 0,1399262, inclinata di 3,70992\u00b0 rispetto all'eclittica.\nL'asteroide \u00e8 dedicato a Zaphod Beeblebrox, personaggio di fantasia dei telefilm e romanzi della serie \"Guida galattica per gli autostoppisti\"."}
{"id": "5436922", "revid": "1149807", "url": "https://it.wikipedia.org/wiki?curid=5436922", "title": "In a World... - Ascolta la mia voce", "text": "In a World... - Ascolta la mia voce (\"In a World...\") \u00e8 un film del 2013 diretto da Lake Bell."}
{"id": "5436923", "revid": "547034", "url": "https://it.wikipedia.org/wiki?curid=5436923", "title": "Trishula", "text": "Il trishula \u00e8 un tipo di tridente originario dell'India meridionale, ma lo si pi\u00f9 ritrovare anche nel Sudest asiatico. \u00c8 comunemente usato come simbolo religioso induista, balinese e buddista. La parola significa \"tre lance\" in lingua sanscrita, lingua p\u0101li e in lingua balinese.\nIn India e in Thailandia, il termine si riferisce spesso ad un'arma a manico corto che pu\u00f2 essere montato su un \"danda\" o \"bastone da passeggio\" personale. Ma a differenza del \"Sai\", il \"Trishula\" \u00e8 spesso dotato di lama (oggetto) . In lingua malese, \"trisula\" di solito si riferisce specificamente ad un tridente dal manico lungo, mentre una delle sue versioni minoritarie \u00e8 conosciuta come tekpi.\nSimbologia.\nIl simbolismo del Trishula \u00e8 polivalente e ricco. Il Trishula \u00e8 abitualmente utilizzato dal dio ind\u00f9 Shiva e si dice che sia stato adoperato per tagliare la testa originale di Ganesha. Anche la sua sposa terrifica Durg\u0101 detiene un Trishula, come una delle sue molte armi. Ci sono inoltre vari altri dei e divinit\u00e0, che detengono la stessa arma.\nLe tre punte hanno vari significati ed importanza, e, comuni a religione ind\u00f9, hanno molte storie alle spalle riguardanti la loro origine. Esse sono comunemente identificate come una rappresentare della divinit\u00e0 della creazione, della conservazione e della distruzione, (rispettivamente il passato, presente e futuro, i tre Gu\u1e47a-attributi raffigurati dalla Trimurti costituita da Brahm\u0101-Vishnu e Shiva.\nQuando viene considerato come arma di Shiva, il Trishula \u00e8 detto che possa giungere a distruggere i tre mondi: il mondo fisico, il mondo degli antenati (che rappresentano la cultura tratta dal passato) e il mondo della mente (che rappresentano i processi di percezione e di azione). I tre mondi dovrebbero essere distrutti da Shiva per arrivare ad un unico piano di esistenza non-duale, cio\u00e8 fatto di sola beatitudine.\nNel corpo umano, il Trishula rappresenta anche il luogo dove le tre nadi (yoga) principali, o canali energetici (Ida, Pingala e Shushmana) si incontrano frontalmente. Shushmana, il canale o nodo centrale, continua verso l'alto fino al 7\u00ba chakra, o centro di energia (il \" sahasr\u0101racakra\" posto alla sommit\u00e0 del capo), mentre le altre due estremit\u00e0 volgono in direzione della fronte, ove si trova posizionato il 6\u00ba chakra (\"\u0101j\u00f1\u0101cakra\", il plesso cavernoso fra le due sopracciglia). Il Punto centrale del Trisula rappresenta Shushmana, ed \u00e8 per questo che \u00e8 pi\u00f9 lungo rispetto agli altri due, che rappresenta invece Ida e Pingala."}
{"id": "5436926", "revid": "203463", "url": "https://it.wikipedia.org/wiki?curid=5436926", "title": "Joseph W. Abbott", "text": "Ha composto circa 250 problemi in due, tre e pi\u00f9 mosse.\nNel 1887 ha scritto il libro \"121 Chess Problems\", una raccolta di suoi problemi (Jas. Wade, Covent Garden, London), disponibile online in versione elettronica.\nDue suoi problemi:"}
{"id": "5436928", "revid": "1573940", "url": "https://it.wikipedia.org/wiki?curid=5436928", "title": "Coreodrassus", "text": "Coreodrassus \u00e8 un genere di ragni appartenente alla famiglia Gnaphosidae.\nDistribuzione.\nLe 3 specie note di questo genere sono diffuse in Kazakistan, in Giappone, in Cina, e in Corea: le specie dall'areale pi\u00f9 vasto \u00e8 la \"C. lancearius\" rinvenuta in tutte e quattro le nazioni succitate.\nTassonomia.\nLe caratteristiche di questo genere sono state descritte dallo studio degli esemplari tipo di \"Coreodrassus coreanus\" effettuato dall'aracnologo Paik nel 1984.\nNon sono stati esaminati esemplari di questo genere dal 2013.\nAttualmente, a maggio 2015, si compone di 3 specie:"}
{"id": "5436951", "revid": "1964823", "url": "https://it.wikipedia.org/wiki?curid=5436951", "title": "Steve Cook", "text": "Caratteristiche tecniche.\nDifensore centrale, pu\u00f2 giocare come terzino su entrambe le fasce.\nStatistiche.\nPresenze e reti nei club.\n\"Statistiche aggiornate al 30 giugno 2019.\""}
{"id": "5436953", "revid": "124123", "url": "https://it.wikipedia.org/wiki?curid=5436953", "title": "Carano (figlio di Filippo II)", "text": "Biografia.\nLa madre di Alessandro, Olimpiade cerc\u00f2 di eliminare qualunque rivale al trono e a proteggere suo figlio. Cleopatra Euridice, ultima moglie di Filippo partor\u00ec una bambina, Europa, pochi giorni prima della sua morte. La nascita di un figlio, Carano, non \u00e8 confermata. Subito dopo l'ascesa al trono di Alessandro nel 336 a.C., Plutarco riferisce che, dopo aver assistito alla morte di sua figlia, Europa, Olimpia costrinse Cleopatra Euridice a suicidarsi."}
{"id": "5436954", "revid": "767487", "url": "https://it.wikipedia.org/wiki?curid=5436954", "title": "Matthew Herbert", "text": "Carriera.\nNel 1998 Herbert ha pubblicato \"Around the House,\" in cui mescolava ritmi dance, suoni generati da utensili da cucina e voci. Nei tardi anni Novanta si occup\u00f2 anche dei remix di diversi artisti dance quali Moloko, Motorbass, Alter Ego ed altri. Registr\u00f2 anche singoli ed album con diversi pseudonimi (Doctor Rockit, Radio Boy, Mr. Vertigo e Transformer) ma anche a nome suo.\nNel 2001 usc\u00ec \"Bodily Functions\": simile ad \"Around the House,\" nella struttura, conteneva suoni generati dalla manipolazione di peli e pelle umana, nonch\u00e9 di organi interni. \"Bodily Functions\" fu il primo lavoro di Herbert distribuito in tutto il mondo grazie all'accordo con la Studio !K7.\n\"Goodbye Swingtime\", un album uscito nel 2003 con l'alias di \"The Matthew Herbert Big Band\", combinava i commenti politici di Radio Boy con la consueta struttura musicale dei suoi album. Registrato con sedici musicisti della scena jazz britannica, tra cui i sassofonisti Dave O'Higgins e Nigel Hitchcock, il pianista Phil Parnell ed il bassista Dave Green, nelle esibizioni dal vivo la big band \u00e8 completata da Siciliano, Arto Lindsay, Jamie Lidell, e Mara Carlyle.\nNel 2005 registr\u00f2 \"Plat du Jour\", un disco totalmente basato sugli oggetti e le situazioni legati al cibo. Registr\u00f2 nelle fogne di Fleet Street, con i chicchi di caff\u00e8 vietnamita, all'interno di allevamenti industriali di polli, guid\u00f2 con un carrarmato sopra ad un banchetto preparato da Nigella Lawson per George Bush e Tony Blair e registr\u00f2 3.500 persone che mordevano una mela contemporaneamente. Il brano intitolato \"The Final Meal of Stacey Lawton\" fu fatto in collaborazione con il famoso chef Heston Blumenthal.\nIl 30 maggio 2006 Herbert pubblic\u00f2 \"Scale\", tuttora il suo album di maggior successo, capace di raggiungere il 20\u00ba posto nella classifica di album elettronici di \"Billboard\". Entertainment Weekly osserv\u00f2 che \"Herbert sovverte l'apocalittico filo tematico di Scale in qualcosa di caldo e ballabile.\"[4] La rivista online Pitchfork osserv\u00f2 che \"sofisticato e capriccioso, gioioso ma venato di tristezza, Scale \u00e8 uno dei pi\u00f9 grandi album di quest'anno.\"[5]\nIl secondo album della Matthew Herbert Big Band, \"There's Me And There's You\", fu pubblicato nell'ottobre 2008. Per realizzare questo disco Herbert effettu\u00f2 le registrazioni all'interno dell'palazzo di Westminster, in una discarica e nell'atrio del British Museum con 70 volontari.\nNel 2010 Matthew Herbert pubblic\u00f2 due dei tre album di una trilogia. Il primo, \"One One\", era interamente scritto ed eseguito da lui solo; il secondo, \"One Club\", era composto esclusivamente da suoni registrati in una serata nel night club di Robert Johnson ad Offenbach, in Germania.\nNello stesso anno Herbert ha pubblicato anche una sua rielaborazione della decima sinfonia di Mahler per la serie \"Recomposed\" della Deutsche Grammophon. Gran parte delle registrazioni furono effettuate nel rifugio in cui Mahler era solito comporre a Toblach, presso la sua tomba ed in un crematorio.\nAlla fine del 2011 fu pubblicata anche la terza ed ultima parte della trilogia, \"One Pig\". Herbert registr\u00f2 il ciclo di vita di un maiale di allevamento dalla nascita fino a quando finisce nel piatto. L'organizzazione animalista PETA condann\u00f2 l'album quando ancora non era uscito.[6] Herbert, che non \u00e8 vegetariano, rispose che le loro lamentele erano \"totalmente assurde\" e che lui voleva che la sua musica incoraggiasse la gente ad \"ascoltare il mondo con pi\u00f9 attenzione\".[6]\nL'11 marzo 2013 un nuovo lavoro per orchestra e strumenti elettronici, commissionato da Herbert, basato su un'opera di Rameau, fu eseguita al The Roundhouse di Londra nell'ambito della serie \"Baroque Remixed\" dell'emittente radiofonica BBC Radio 3.[7]\nIl 20 marzo 2015 Herbert ha annunciato \"The Shakes\", il suo primo album dance in nove anni.[8] Segu\u00ec l'uscita del primo singolo \"Middle\". \"The Shakes\" fu pubblicato in modo originale, rendendo disponibile una traccia alla settimana, con un breve video d'accompagnamento, sulle piattaforme streaming fino alla data di pubblicazione dell'album.[9]"}
{"id": "5436957", "revid": "124123", "url": "https://it.wikipedia.org/wiki?curid=5436957", "title": "Fran\u00e7ois Colas", "text": "Il Minor Planet Center gli accredita la scoperta dell'asteroide 121865 Dauvergne effettuata il 10 febbraio 2000 in collaborazione con Cyril Cavadore.\nCollegamenti esterni.\nLa scheda di Fran\u00e7ois Colas dal sito IAU."}
{"id": "5436958", "revid": "287204", "url": "https://it.wikipedia.org/wiki?curid=5436958", "title": "Schenkel", "text": "Il termine Schenkel pu\u00f2 riferirsi a:"}
{"id": "5436959", "revid": "339392", "url": "https://it.wikipedia.org/wiki?curid=5436959", "title": "Original anime DVD", "text": ""}
{"id": "5436961", "revid": "767487", "url": "https://it.wikipedia.org/wiki?curid=5436961", "title": "When All That's Left Is You", "text": "When All That's Left Is You \u00e8 il primo album in studio del gruppo musicale rock statunitense Quietdrive, pubblicato nel 2006.\nTracce.\nTutte le tracce sono di Kevin Truckenmiller, tranne dove indicato."}
{"id": "5436963", "revid": "86599", "url": "https://it.wikipedia.org/wiki?curid=5436963", "title": "266711 Tuttlingen", "text": "266711 Tuttlingen \u00e8 un asteroide della fascia principale. Scoperto nel 2009, presenta un'orbita caratterizzata da un semiasse maggiore pari a e da un'eccentricit\u00e0 di 0,1715957, inclinata di 7,86118\u00b0 rispetto all'eclittica.\nL'asteroide \u00e8 dedicato all'omonima localit\u00e0 tedesca."}
{"id": "5436964", "revid": "965985", "url": "https://it.wikipedia.org/wiki?curid=5436964", "title": "Deliverance (Quietdrive)", "text": "Deliverance \u00e8 il secondo album in studio del gruppo musicale rock statunitense Quietdrive, pubblicato nel 2008.\nTracce.\nTutte le tracce sono di Kevin Truckenmiller."}
{"id": "5436966", "revid": "767487", "url": "https://it.wikipedia.org/wiki?curid=5436966", "title": "Quietdrive (album)", "text": "Quietdrive \u00e8 il terzo album in studio del gruppo musicale rock statunitense Quietdrive, pubblicato nel 2010."}
{"id": "5436975", "revid": "965985", "url": "https://it.wikipedia.org/wiki?curid=5436975", "title": "Bunkka", "text": "Bunkka \u00e8 il primo album in studio del DJ inglese Paul Oakenfold, pubblicato nel 2002."}
{"id": "5436979", "revid": "1924342", "url": "https://it.wikipedia.org/wiki?curid=5436979", "title": "A Lively Mind", "text": "A Lively Mind \u00e8 il secondo album in studio del DJ inglese Paul Oakenfold, pubblicato nel 2006."}
{"id": "5436981", "revid": "15756", "url": "https://it.wikipedia.org/wiki?curid=5436981", "title": "Dirty Hits", "text": "Dirty Hits \u00e8 un album discografico di raccolta del gruppo musicale rock britannico Primal Scream, pubblicato nel 2003."}
{"id": "5436982", "revid": "124627437", "url": "https://it.wikipedia.org/wiki?curid=5436982", "title": "Pleurocybella porrigens", "text": "Pleurocybella porrigens \u00e8 un fungo lignicolo appartenente alla famiglia Marasmiaceae con carpofori bianchissimi, pleurotoidi, quasi sempre astipitati, relativamente piccoli e con imenio a lamelle. Il genere \"Pleurocybella\" \u00e8 stato a lungo considerato monotipo per la presenza della sola specie \"P. porrigens\", un fungo largamente diffuso in tutte le foreste dell'emisfero settentrionale. Del tutto recentemente [2], per\u00f2, si \u00e8 aggiunta a questo genere un'altra specie, \"P.ohiae\", che cresce sulla corteccia di una mirtacea presente nelle montagne hawaiane.\n\"P. porrigens\" cresce spontanea, spesso in gruppo, su ceppaie di conifere in decomposizione fruttificando dalla fine dell'estate all'autunno in zone prevalentemente montuose. \u00c8 stato a lungo considerato un fungo edibile [3,4] fino a quando, all'improvviso e in maniera del tutto imprevista, \u00e8 stato coinvolto in alcuni episodi di encefalopatia acuta una decina di anni fa in Giappone solo in soggetti con problemi renali [5-7] . In questo Paese il fungo \u00e8 stato tradizionalmente consumato e largamente utilizzato per il suo particolare aroma (odore gradevole di mandorla dolce) che ne faceva un ricercato ingrediente di molti piatti tra cui la zuppa di miso e la tempura. Va ricordato che lo stesso fungo era anche consumato dagli abitanti francesi delle montagne dei Vosgi e del Giura, tanto da esser presente fino a qualche anno fa [8] nei mercati dei vari dipartimenti nei cui territori si trovano tali monti, e dalle popolazioni che vivono nelle foreste americane che si estendono a Nord Ovest del Pacifico.\nDel tutto recentemente, anche \"P. porrigens\" come altre specie fungine \u00e8 stata oggetto di studio per valutarne il potere nutraceutico.\nEtimologia.\nSpecie : dal latino \"porrigo\"= porgere,sta ad indicare un fungo \"che si estende in avanti, che sporge orizzontalmente.\"\nDescrizione della specie.\nCappello.\nLiscio, sessile, a forma di lingua o orecchietta, di colore bianco candido intenso, poco carnoso e fragile, con margine gibboso-lobato nei soggetti a maturit\u00e0 avanzata; il diametro pu\u00f2 misurare 2,5\u201310\u00a0cm. \nLamelle.\nMolto fitte, strette, forcate, decorrenti, di colore da biancastro a crema.\nGambo.\nQuasi inesistente, assente, laterale.\nCaratteri microscopici.\nBianche, subglobose; 6-7 x 5-6\u00a0\u00b5m.\nDistribuzione e habitat.\n\u00c8 presente nelle regioni montuose temperate del Nord America, del Giappone e dell'Europa. Molto diffuso nei Paesi scandinavi e nel Nord-Est (Haute-Vosges, Jura) della Francia. In Italia la sua presenza, in generale considerata rara, \u00e8 stata segnalata per la prima volta in Toscana, dapprima (1990) in Abetone su ceppaia di \"Abies alba\" dal micologo A. Gennari e qualche anno dopo (1996) a Campolino, Abetone, dai micologi Antonini D. e M. Successivamente il fungo \u00e8 stato segnalato in Trentino (1997, rispettivamente dal micologo Cervini M. a Strigno-Val Malene e dal micologo Macchi G. a Pieve Tesino) e in Piemonte (in Valsessera, nel comune di Trivero, dai micologi Zorio P. e Tizzoni R., 1998; in Valle Maira, Borgata Soglio di Celle Magra, dai micologi Manavella G. e I.,1999). Dal 2000, le segnalazioni si fanno sempre pi\u00f9 frequenti interessando altre regioni : prima l'Abruzzo (in provincia dell'Aquila, localit\u00e0 sorgente Sant'Angelo, Villetta Barrea, ad opera del micologo Consiglio G., 2003) seguono poi il Veneto, in provincia di Belluno (a Danta di Cadore ad opera del micologo Padovan nel 2005, e del micologo Lorenzon L. nel 2008-2013; quest'ultimo lo trova anche a Padola nel 2012 e a Lozzo di Cadore nel 2013), di nuovo il Trentino, in provincia di Trento (in localit\u00e0 Lozen-Lago di Calaita, Valle del Vanoi ad opera del micologo P.E. Ceccon nel 2011; a Bellamonte, San Martino di Castrozza e nel comune di Canal San Bovo, nel 2013, ancora ad opera del micologo Lorenzon L.) e, inoltre, il Lazio (2013), sui monti Lucretili ad opera del micologo Berna C. I pi\u00f9 recenti ritrovamenti (2014) sono stati in Lombardia, in provincia di Bergamo (San Pellegrino Terme, ad opera della micologa Zanella E. e in Val Brembana dal micologo Schirinzi G.) e in Alto Adige (a Versciaco e sul Monte Elmo grazie al micologo Ion R.). In tutti i casi sopra riportati, ad eccezione del ritrovamento laziale in cui l'essenza su cui in fungo \u00e8 stato trovato era una \"Quercus sp.\", verosimilmente \"Q. pubescens\" e il periodo del ritrovamento, l'inizio della primavera, la \"P. porrigens\" \u00e8 stata trovata sempre su abete rosso in decomposizione all'inizio dell'autunno.\nIn Europa si trova su tronchi e ceppaie di conifere (\"Picea abies, Abies alba\"), in decomposizione; in particolare, cresce saprofita su rami ben umidi, parzialmente interrati, coperti di muschio, sola o pi\u00f9 frequentemente cespitosa o in gruppo, durante il periodo autunnale.\nCommestibilit\u00e0.\n\"P. porrigens\" \u00e8 stato considerato a lungo dai consumatori nordamericani e giapponesi un fungo appetibile, eccellente, al punto da poterlo ritenere un'accettabile alternativa ai galletti (\"C. cibarius\") in una cena a base di funghi. In Italia, invece, \u00e8 considerato non commestibile per la carne troppo tenace [9] o non appetibile per il sapore di ago di abete. Per la verit\u00e0 \u00e8 stato considerato un fungo edibile, e sicuro anche per la relativa facilit\u00e0 d'identificazione, fino a quando non \u00e8 stato coinvolto in 3 documentati episodi di encefalopatia convulsiva in 9 delle 47 prefetture del Giappone [10-13] con il coinvolgimento di 59 persone, tutte affette da problemi renali. Prima di queste non c'erano mai state segnalazioni di avvelenamento da \"P. porrigens\".\nLe intossicazioni in Giappone.\nConclusioni: i risultati delle indagini istologiche effettuate sul tessuto cerebrale di tutti i pazienti colpiti dall'encefalopatia deceduti hanno evidenziato un quadro di demielinizzazione; ci\u00f2 significa che la/le sostanza/e tossica/che potenzialmente presenti nel fungo hanno danneggiato gli oligodendrociti che come noto costituiscono la guaina mielinica nel cervello.\nI potenziali agenti dell'intossicazione.\nLe intossicazioni sopra riportate hanno sollevato forti dubbi sulla sicurezza alimentare del fungo; in particolare, quando \u00e8 stato accertato che tutti i soggetti intossicati lo avevano consumato, il fungo \u00e8 stato indicato come una possibile causa. Tuttavia, il fatto di essere consumato da lunghissima data e di trattarsi di specie non coltivata ma esclusivamente raccolta e consumata da raccoglitori/consumatori abituali portava a negare il suo coinvolgimento nelle intossicazioni. Dal punto di vista micologico, l'anno 2004 \u00e8 stato caratterizzato in Giappone da un'estate assai calda seguita da un autunno sin dall'inizio fortemente piovoso, come conseguenza dei numerosi tifoni che si sono abbattuti sull'arcipelago, condizioni che hanno favorito la massiccia fioritura e raccolta di \"P. porrigens\". Il fungo di quel periodo, oltrech\u00e9 per l'abbondante diffusione, viene ricordato anche per le eccezionali dimensioni, con esemplari grandi tanto quanto il palmo di una mano. Di conseguenza, il consumo di questa specie \u00e8 stato non solo assai diffuso ma verosimilmente abbondante. Pertanto, \u00e8 stato ipotizzato [20] che le intossicazioni potessero essere legate a livelli delle potenziali sostanze tossiche insolitamente alti o che l'elevato consumo del fungo anche da parte di persone con problemi renali abbia provocato il superamento della soglia tossica di qualche componente che in condizioni meteo-ambientali normali non sarebbe mai stata oltrepassata.\nLe indagini chimico-tossicologiche.\nPer chiarire la relazione tra l'ingestione del fungo e i casi di encefalopatia acuta e, in particolare, per identificare i potenziali agenti causali delle intossicazioni sono state avviate specifiche ricerche chimiche [21] su campioni di fungo raccolti in diverse prefetture del Giappone dalle autorit\u00e0 locali con il coordinamento del \"Japan Poison Information Centre\", su richiesta del \"Ministry of Health, Labour and Welfare\" (MHLW). I risultati di queste ricerche sono di seguito riportati in ordine cronologico e in maniera succinta.\nConsiderazioni conclusive. Premesso che nessuno dei composti ritenuti il possibile agente dell'intossicazione \u00e8 stato in grado di provocare l'encefalopatia negli animali da esperimento, alcuni studiosi ritengono opportuno che i risultati ottenuti con le linee cellulari, in particolare quelli con la pleurocybellaziridina, vengano sostanziati con test sui primati riproducendo il quadro dell'encefalopatia acuta nel cervello degli animali. Gli stessi studiosi ritengono, altres\u00ec, opportuno verificare se il/i pi\u00f9 verosimili composti tossici, siano presenti anche nel fungo raccolto in altri Paesi. Del tutto recentemente, alcuni ricercatori[32] hanno suggerito che la demielinizzazione osservata in alcuni pazienti possa essere stata causata da un'azione concertata tra due componenti ad alto peso molecolare, la glicoproteina B3 e la lectina PPL del fungo e il componente a basso peso molecolare pleurocybellaziridina. In conclusione, malgrado gli intensi sforzi fino ad oggi fatti per identificare i possibili fattori causali, il vero meccanismo dell'encefalopatia acuta segnalato,al momento, solo in Giappone rimane ancora da chiarire. In ogni caso, le autorit\u00e0 sanitarie di 2 Paesi, il giapponese MHLW[33] e la francese ANSES[34] hanno rispettivamente allertato la popolazione, in particolare i soggetti con insufficienza renale, diffidandola dal consumare il fungo e vietato a scopo precauzionale la commercializzazione.\nIl contributo della biologia molecolare all'identificazione delle sostanze tossiche.\nQuando in Giappone si \u00e8 trattato di raccogliere tutti gli elementi utili a chiarire la relazione tra le intossicazioni e il consumo del fungo, fu subito evidente che si disponeva di pochi dati sulle caratteristiche fisiologiche e genetiche del fungo; soprattutto, non c'erano dati sulla struttura della popolazione naturale di quel Paese che avrebbero potuto aiutare a comprendere la biologia e l'ecologia del fungo.\nIl ricorso ai metodi molecolari \u00e8 considerato oggigiorno uno strumento diagnostico altamente raccomandabile; in particolare, lo studio delle regioni spaziatrici e, pi\u00f9 precisamente, quello degli spaziatori trascritti interni (ITS=\"Internal transcribed spacer\") e quello delle sequenze non codificanti (IGS= \"Intergenic spacer sequence\") del DNA ribosomiale (rDNA) sono particolarmente utili per valutare le variazioni genetiche a livello intragenico in una specie. L'allineamento e la comparazione delle sequenze ITS sono, infatti, molto usate in tassonomia non solo perch\u00e9 sono facili da amplificare ma perch\u00e9 hanno un elevato tasso di mutazione, assai utile ai fini della speciazione. Per opportuna informazione, il ricorso all'analisi di queste sequenze \u00e8 considerato di grande utilit\u00e0 nell'esame di campioni difficili da identificare (come ad esempio alcuni residui di fungo nel vomito di un intossicato) sulla base delle sole caratteristiche morfologiche[35].\nTassonomia.\nSinonimi.\nIn ordine alfabetico:\nUsi.\nPropriet\u00e0 funzionali di \"P. porrigens\".\nDa tempo immemorabile, in varie parti del mondo i funghi sono consumati non solo per il supposto valore nutrizionale ma anche per l'ampia gamma di metaboliti bioattivi che essi contengono; ad essi si riconoscono propriet\u00e0 funzionali e/o terapeutiche varie, comprendenti effetti antinfiammatori, antiossidanti, antilipidemici, epatoprotettivi, antitumorali, immunomodulanti tanto da farne componenti base dell'armamentario terapeutico della medicina tradizionale. Proprio questi attributi funzionali (o nutraceutici) hanno fatto s\u00ec che molte specie di funghi epigei fossero oggetto di approfonditi studi. Tra le specie finora studiate per le propriet\u00e0 antiossidanti c'\u00e8 anche la \"P. porrigens\" di cui \u00e8 stata valutata l'effettiva attivit\u00e0 protettiva contro gli stress ossidativi indotti dagli intermedi reattivi prodotti da varie sostanze chimiche e farmaceutiche."}
{"id": "5436987", "revid": "253269", "url": "https://it.wikipedia.org/wiki?curid=5436987", "title": "Lorna Luft", "text": "Biografia.\nFiglia di Judy Garland e del produttore Sid Luft, nonch\u00e9 sorellastra di Liza Minnelli, ha recitato in numerosi musical a Broadway, a Londra e in vari tour statunitensi, tra cui \"Little Shop of Horrors\" (1986), \"Mame\" (1986), \"Guys and Dolls\" (1992), \"\" (2002) e \"Follies\" (2015). Ha recitato anche in alcuni film, tra cui \"Grease 2\", recitando al fianco di Michelle Pfeiffer."}
{"id": "5436994", "revid": "1984502", "url": "https://it.wikipedia.org/wiki?curid=5436994", "title": "Thal\u00eda (album 1990)", "text": "Thal\u00eda \u00e8 il primo eponimo album in studio della cantante messicana Thal\u00eda, pubblicato nel 1990."}
{"id": "5436997", "revid": "1984502", "url": "https://it.wikipedia.org/wiki?curid=5436997", "title": "Mundo de cristal", "text": "Mundo de cristal \u00e8 il secondo album in studio della cantante messicana Thal\u00eda, pubblicato nel 1991."}
{"id": "5437000", "revid": "1984502", "url": "https://it.wikipedia.org/wiki?curid=5437000", "title": "Love (Thal\u00eda)", "text": "Love \u00e8 il terzo album in studio della cantante messicana Thal\u00eda, pubblicato nel 1992."}
{"id": "5437004", "revid": "1984502", "url": "https://it.wikipedia.org/wiki?curid=5437004", "title": "En \u00e9xtasis", "text": "En \u00e9xtasis \u00e8 il quarto album in studio della cantante messicana Thal\u00eda, pubblicato nel 1995."}
{"id": "5437006", "revid": "2153076", "url": "https://it.wikipedia.org/wiki?curid=5437006", "title": "Amor a la mexicana", "text": "Amor a la mexicana \u00e8 il quinto album in studio della cantante messicana Thal\u00eda, pubblicato nel 1997."}
{"id": "5437009", "revid": "15756", "url": "https://it.wikipedia.org/wiki?curid=5437009", "title": "Terry Poole", "text": "Carriera universitaria.\nDopo avere giocato in un \"community college\", nel 2013 Poole pass\u00f2 all'Universit\u00e0 statale di San Diego dove disput\u00f2 due stagioni. Nella prima gioc\u00f2 come tackle destro titolare mentre nella seconda fu spostato sul lato sinistro, rimanendo stabilmente uno dei partenti.\nCarriera professionistica.\nSeattle Seahawks.\nPoole fu scelto nel corso del quarto giro (130\u00ba assoluto) del Draft NFL 2015 dai Seattle Seahawks."}
{"id": "5437012", "revid": "1543377", "url": "https://it.wikipedia.org/wiki?curid=5437012", "title": "Decreto di Megara", "text": "Il decreto di Megara, emanato all'incirca nel 432 a.C., dispose una serie di sanzioni economiche contro Megara da parte dell'impero ateniese poco prima dello scoppio della guerra del Peloponneso. La ragione apparente del decreto era la supposta infedelt\u00e0 dei megaresi alla terra sacra a Demetra e l'uccisione di un messaggero ateniese che era stato inviato nella loro citt\u00e0 per rimproverarli. Con ogni probabilit\u00e0, fu un atto di vendetta dagli ateniesi per il comportamento infido esibito dai megaresi alcuni anni prima. Potrebbe essere stata una provocazione deliberata verso Sparta per conto di Pericle, il promotore del decreto. Tale atto band\u00ec i megaresi da tutti i porti e mercati dell'impero ateniese, con l'intento di strangolare l'economia megarese. Le sanzioni avrebbero colpito anche gli alleati di Megara e potrebbe essere state viste come un'azione di Atene per indebolire i suoi rivali ed estendere la sua influenza. Il divieto mise a dura prova la fragile pace tra Atene e Sparta, che si era alleata alla strategica Megara.\nSignificato.\nLa misura in cui il decreto possa aver incoraggiato lo scoppio della guerra del Peloponneso \u00e8 oggetto di un dibattito. La prima fonte sulla guerra \u00e8 rappresentata da Tucidide (\"Guerra del Peloponneso\"), il quale pone molta poca enfasi sul decreto nella sua analisi delle cause della guerra, trattandolo come un pretesto da parte degli spartani. Secondo Tucidide, la vera causa della guerra fu la paura che Sparta nutriva verso la crescente potenza di Atene. Tucidide non descrisse il decreto in dettaglio come per i conflitti con Potidea e Corcira. \nL'evidenza principale che si ha sul significato del decreto \u00e8 quella di Aristofane, un antico drammaturgo e autore satirico del tempo. Il suo lavoro Gli acarnesi (II.530-7) ricorda come il decreto lasci\u00f2 \"morire lentamente di fame\" i megaresi facendo loro chiedere aiuto agli spartani. Un altro lavoro di Aristofane, La pace, cita anche come la guerra veniva preparata a Megara dal dio della guerra. \nRiferimenti indiretti al decreto, in Tucidide, sembrano suggerirne la sua importanza: gli spartani decisero che \"la guerra avrebbe potuto essere evitata se Atene avesse revocato il decreto megarese\". Tuttavia, Tucidide riporta anche che gli spartani avevano cercato una dichiarazione di guerra della lega del Peloponneso durante la ribellione di Samo del 440 a.C., ben prima del decreto megarese.\nDonald Kagan interpreta il decreto come un tentativo da parte di Atene di risolvere un problema senza rompere la pace dei trent'anni con Sparta. Megara aveva ferito Atene in un modo che richiedeva una risposta significativa, ma se Atene avesse attaccato apertamente questo alleato di Sparta, avrebbe violato la pace. Cos\u00ec Atene impose l'embargo. Questo aveva lo scopo di mostrare agli altri alleati spartani che Atene aveva i mezzi commerciali per punire gli attaccanti che erano sotto la protezione militare di Sparta. Cos\u00ec, il decreto pu\u00f2 essere visto come un tentativo di evitare di provocare Sparta.\nInterpretazione del revisionista Geoffrey Ernest Maurice de Ste. Croix.\nLo storico revisionista Geoffrey Ernest Maurice de Ste. Croix sostiene che una sanzione degli scambi non influenzava significativamente Megara poich\u00e9 il decreto era applicato solo ai cittadini megaresi, ma \u00e8 probabile che la maggior parte degli scambi in tutte le citt\u00e0 erano effettuati dai metechi (stranieri o estranei), che non erano colpiti da alcun divieto riguardante i soli cittadini di Megara. \nDe Ste. Croix evidenzia anche l'incertezza per quanto riguarda il contesto in cui fu approvato il decreto. All'inizio della seconda guerra del Peloponneso gli ateniesi invasero Megara due volte l'anno con grandi forze devastando la loro terra e mantenendo anche un blocco marittimo. Dopo 6 anni di questo trattamento c'era rimasto molto poco - questo pu\u00f2 spiegare la \"fame\" della quale si parlava ne \"gli acarnesi\". De Ste. Croix sottolinea inoltre che il decreto sarebbe stato efficace nel contesto della prima guerra e solo per un anno, perch\u00e9 i megaresi non avrebbe avuto alcun diritto di accesso ai mercati, in ogni situazione di guerra."}
{"id": "5437021", "revid": "901803", "url": "https://it.wikipedia.org/wiki?curid=5437021", "title": "Arma da caccia", "text": ""}
{"id": "5437025", "revid": "212348", "url": "https://it.wikipedia.org/wiki?curid=5437025", "title": "Ana-Maria Crnogor\u010devi\u0107", "text": "Carriera.\nClub.\nAna-Maria Crnogor\u010devi\u0107, nata da una famiglia di cittadinanza croata trasferitasi in Svizzera, si avvicina al calcio fin da piccola giocando con gli amici del quartiere ma viene indirizzata dal padre, che non lo giudica uno sport adatto a una ragazzina, a iniziare la carriera sportiva giocando a tennis. Raggiunta per\u00f2 l'et\u00e0 di 11 anni, con la complicit\u00e0 della madre, si tessera con lo Steffisburg, societ\u00e0 di calcio dell'omonimo comune del Canton Berna.\nCon la squadra Juniores C dello Steffisburg gioca fino ai 14 anni quando, grazie a una speciale autorizzazione, passa al Rot Schwarz Thun per giocare nella Lega Nazionale B dalla stagione 2004-2005. Con la maglia rossonera contribuisce a conquistare la promozione in Lega Nazionale A e, nella stagione 2008-2009, a risultare con 24 reti segnate la maggior marcatrice del campionato nonch\u00e9 a conquistare la Coppa Svizzera di categoria al termine della stagione 2008-2009.\nLe prestazioni offerte nel campionato svizzero di calcio femminile attirano l'interesse delle societ\u00e0 estere e nell'estate 2009 accetta la proposta dell'Amburgo per passare alla Frauen Bundesliga, il massimo livello del campionato tedesco. Con l'Amburgo rimane due stagioni, congedandosi con un tabellino personale di 14 reti segnate su 39 partite.\nNell'estate 2011 sottoscrive un contratto con l'1. FFC Francoforte cogliendo alla sua prima stagione, la 2011-2012, il terzo posto in Bundesliga, dietro a Turbine Potsdam e Wolfsburg, e grazie al secondo posto ottenuto dalla societ\u00e0 la stagione precedente il 28 settembre ha il suo debutto internazionale per squadre di club nella stagione 2011-2012 della UEFA Women's Champions League, nella partita persa per 1-0 con le norvegesi dello Stab\u00e6k, campionato che la societ\u00e0 tedesca si contender\u00e0 nella finale del 17 maggio 2012, poi persa per 2-0, con le francesi dell'Olympique Lione.\nIl risultato pi\u00f9 prestigioso nel campionato tedesco lo ottiene nella DFB-Pokal femminile, la coppa per club di categoria, conquistata dall'1. FFC Francoforte al termine della stagione 2013-2014. Quello internazionale per club con la conquista al termine della stagione 2014-2015 della sua prima Champions League e la quarta per la societ\u00e0.\nNella seconda parte della stagione 2017-2018, dopo sette stagioni consecutive con la maglia dell'1. FFC Francoforte, ha lasciato la Germania per trasferirsi al , societ\u00e0 statunitense impegnata nella National Women's Soccer League.\nNazionale.\nNotata ben presto dagli osservatori dell'Associazione Svizzera di Football, viene contattata per entrare nel giro della nazionale facendo la trafila delle giovanili, prima nella Nazionale Under-17 e quindi nell'Under-19 dove fa il suo debutto il 26 settembre 2006, nella partita valida per il primo turno di qualificazione all'edizione 2007 del Campionato europeo di categoria, incontro vinto per 5-0 sulle pari et\u00e0 della Turchia.\nIn seguito, grazie alla qualificazione ottenuta al termine dell'edizione 2011 del Campionato europeo, viene selezionata nella formazione Under-20 che rappresenter\u00e0 la Svizzera nel Mondiale del Giappone 2012. A disposizione del tecnico Yannick Schwery, la giocatrice elvetica disputa tutti i tre incontri giocati nel trofeo FIFA, dove la Svizzera, inserita nel gruppo A con , e , li perde tutti venendo eliminata gi\u00e0 alla fase a gironi.\nNel frattempo viene selezionata per vestire la maglia della Nazionale maggiore con la quale debutta nel ruolo di ala destra il 12 agosto 2009 nella partita amichevole giocata con la Svezia e vinta dalle elvetiche per 3-0.\nNel corso delle qualificazioni al mondiale 2015 contribuisce con 9 reti segnate, uno solo dietro alla capocannoniere e connazionale Lara Dickenmann, alla conquista del primo posto del Gruppo 3 ed alla storica qualificazione alla fase finale in un Mondiale della nazionale svizzera."}
{"id": "5437026", "revid": "72811", "url": "https://it.wikipedia.org/wiki?curid=5437026", "title": "Fujoshi no Hinkaku", "text": ""}
{"id": "5437027", "revid": "61051", "url": "https://it.wikipedia.org/wiki?curid=5437027", "title": "Ana Crnogorcevic", "text": ""}
{"id": "5437028", "revid": "287204", "url": "https://it.wikipedia.org/wiki?curid=5437028", "title": "Ana-Maria Crnogorcevic", "text": ""}
{"id": "5437029", "revid": "72811", "url": "https://it.wikipedia.org/wiki?curid=5437029", "title": "Eikyuu Kazoku", "text": ""}
{"id": "5437030", "revid": "287204", "url": "https://it.wikipedia.org/wiki?curid=5437030", "title": "Bastoni", "text": ""}
{"id": "5437032", "revid": "2153076", "url": "https://it.wikipedia.org/wiki?curid=5437032", "title": "Arrasando", "text": "Arrasando \u00e8 il sesto album in studio della cantante messicana Thal\u00eda, pubblicato nel 2000."}
{"id": "5437038", "revid": "1984502", "url": "https://it.wikipedia.org/wiki?curid=5437038", "title": "Thal\u00eda (album 2002)", "text": "Thal\u00eda \u00e8 il settimo album in studio della cantante messicana Thal\u00eda, pubblicato nel 2002."}
{"id": "5437039", "revid": "308034", "url": "https://it.wikipedia.org/wiki?curid=5437039", "title": "Watze Cuperus", "text": ""}
{"id": "5437041", "revid": "1543377", "url": "https://it.wikipedia.org/wiki?curid=5437041", "title": "After All (Cher &amp; Peter Cetera)", "text": "After All \u00e8 un brano musicale pop, inciso nel 1989 da Cher e Peter Cetera e facente parte della colonna sonora del film \"Uno strano caso\" (\"Chances Are\") e dell'album di Cher \"Heart of Stone\". Autori del brano sono Dean Pitchford e Tom Snow.\nNel film, la canzone \u00e8 inserita nella scena finale del film, che si conclude con il matrimonio tra Corinne Jeffries (Cybill Shepherd) e Philip (Ryan O'Neil), oltre che in versione musicale in altre parti del film.\nDescrizione.\nStoria.\nIl brano non pot\u00e9 intitolarsi \"Chances Are\" (come il film) in quanto questo era gi\u00e0 il titolo di una nota canzone di Johnny Mathis.\nTesto.\nIl testo parla di una coppia che, dopo essere passata attraverso varie peripezie nella loro storia d'amore, si ritrova ancora insieme.\nTracce.\nSingolo 7\""}
{"id": "5437042", "revid": "729019", "url": "https://it.wikipedia.org/wiki?curid=5437042", "title": "After All", "text": ""}
{"id": "5437043", "revid": "1984502", "url": "https://it.wikipedia.org/wiki?curid=5437043", "title": "Thal\u00eda's Hits Remixed", "text": "Thal\u00eda's Hits Remixed \u00e8 un album discografico di remix della cantante messicana Thal\u00eda, pubblicato nel 2003."}
{"id": "5437050", "revid": "72811", "url": "https://it.wikipedia.org/wiki?curid=5437050", "title": "Yakumo Tatsu", "text": ""}
{"id": "5437053", "revid": "72811", "url": "https://it.wikipedia.org/wiki?curid=5437053", "title": "Yondemasuyo, Azazel-san", "text": ""}
{"id": "5437055", "revid": "339392", "url": "https://it.wikipedia.org/wiki?curid=5437055", "title": "Harrier GR9", "text": ""}
{"id": "5437056", "revid": "1573940", "url": "https://it.wikipedia.org/wiki?curid=5437056", "title": "Edingerella madagascariensis", "text": "L'edingerella (Edingerella madagascariensis ()) \u00e8 un anfibio estinto, appartenente ai temnospondili. Visse nel Triassico inferiore (Olenekiano, circa 248 milioni di anni fa) e i suoi resti fossili sono stati ritrovati in Madagascar. \nDescrizione.\nQuesto animale \u00e8 noto soprattutto per alcuni crani e rari fossili dello scheletro postcranico (tra cui la met\u00e0 anteriore di uno scheletro comprendente il cinto pettorale, parte della zampa anteriore e alcune vertebre e costole). \"Edingerella\" doveva essere lungo circa un metro, e quindi era notevolmente pi\u00f9 piccolo rispetto alla maggior parte dei suoi stretti parenti (i capitosauri). \"Edingerella\" era caratterizzato da un muso moderatamente allungato e una parte posteriore del cranio ampia, con grandi corna tabulari divergenti.\nIn \"Edingerella\" l'asse maggiore dell'orbita non attraversa l'incisura otica, ma passa lateralmente ad essa. Questo animale si distingue da forme simili (come \"Watsonisuchus\") per la presenza di zanne ectopterigoidee anche nell'adulto, solitamente presenti solo negli stadi giovanili nelle altre specie di capitosauri, e per il canale del parasfenoide ben aperto, che invece \u00e8 quasi chiuso in \"Watsonisuchus\". Le zampe di \"Edingerella\" sono insolitamente robuste, soprattutto se rapportate a quelle di altri capitosauri.\nClassificazione.\nI capitosauri del Madagascar sono noti fin dal 1961, anno in cui Lehman pubblic\u00f2 una serie di esemplari ben conservati, principalmente crani, raccolti in sedimenti del Triassico inferiore del bacino di Ankitokazo nel nord-ovest dell'isola. Il materiale fu assegnato a due nuove specie: Benthosuchus madagascariensis e Wetlugasaurus milloti. Nel 1988 venne ridescritto brevemente da Warren &amp; Hutchinson, che proposero l'appartenenza ad un'unica specie del gi\u00e0 esistente genere \"Parotosuchus\", creando la nuova combinazione P. madagascariensis. Successivamente Schoch &amp; Milner (2000) proposero il nuovo genere \"Edingerella\" (in onore della paleoneurologa Tilly Edinger) senza per\u00f2 effettuare una revisione del materiale, mentre Damiani (2001) consider\u00f2 gli esemplari come \"incertae sedis\". Fu Steyer (2003) a fare una prima approfondita revisione degli esemplari malgasci, dimostrando definitivamente che appartenevano ad un'unica specie. Lo studioso, ritenendo tale specie affine al genere \"Watsonisuchus\" per alcuni caratteri diagnostici tra i quali la presenza di una fossa temporale, nomin\u00f2 la nuova combinazione Watsonisuchus madagascariensis. Uno studio di Maganuco e colleghi (2009) ha messo in luce le effettive differenze tra questa specie e le altre appartenenti a \"Watsonisuchus\", tali da giustificarne l'attribuzione a un genere a s\u00e9 stante, \"Edingerella\".\n\"Edingerella\" \u00e8 considerato un rappresentante dei capitosauri, un gruppo di anfibi temnospondili solitamente di grandi dimensioni, comprendenti numerose forme strettamente acquatiche tipiche del Triassico. Tra questi, \"Edingerella\" \u00e8 stato variamente considerato come uno dei capitosauri pi\u00f9 basali (Maganuco et al., 2009) o come membro di un clade derivato comprendente anche \"Watsonisuchus\", \"Xenotosuchus\", \"Stanocephalosaurus\", \"Cherninia\", \"Eocyclotosaurus\" e \"Stenotosaurus\" (Fortuny et al., 2011). Di seguito \u00e8 mostrato un cladogramma tratto da quest'ultimo studio (Fortuny et al., 2011):\nPaleoecologia.\nIl cranio appiattito di \"Edingerella\", con le orbite leggermente sopraelevate e dirette dorsalmente, suggerisce che questi predatori praticassero uno stile di caccia d'agguato. \"Edingerella\" poteva camminare sul fondale e rimanervi adagiato in attesa della preda, oppure nuotare sotto il pelo dell'acqua, utilizzando la coda come principale organo propulsore. Gli sviluppati canali sensoriali degli adulti indicano che questi erano pi\u00f9 legati ad uno stile di vita anfibio di quanto non lo fossero le forme giovanili, o, pi\u00f9 semplicemente, che cacciavano in ambienti diversi. Secondo lo studio di Maganuco e colleghi (2009), i canali erano presumibilmente utilizzati dagli adulti per localizzare la preda in acque torbide (una funzione analoga a quella dei recettori di pressione dei coccodrilli attuali) dove la sola vista poteva non essere sufficiente; inoltre le zampe, pi\u00f9 robuste di quelle di molti capitosauri derivati e pi\u00f9 strettamente acquatici, consentivano all'occorrenza spostamenti anche sulla terraferma."}
{"id": "5437057", "revid": "1984502", "url": "https://it.wikipedia.org/wiki?curid=5437057", "title": "Thal\u00eda (album 2003)", "text": "Thal\u00eda \u00e8 il settimo album in studio della cantante messicana Thal\u00eda, pubblicato nel 2003.\nSi tratta del primo album in lingua inglese."}
{"id": "5437059", "revid": "599013", "url": "https://it.wikipedia.org/wiki?curid=5437059", "title": "Chad Prewitt", "text": ""}
{"id": "5437063", "revid": "1597390", "url": "https://it.wikipedia.org/wiki?curid=5437063", "title": "Trama dell'Odissea", "text": "In questa pagina \u00e8 riportata la trama dell'Odissea.\nLibro I.\nDopo un'introduzione nella quale sono presentati in modo generico la tematica dell'opera e il suo protagonista, e in particolare il fatto che Poseidone sia con questi irato; la scena si apre sul consiglio degli dei. Essi decretano, dopo qualche allusione alla sorte di Egisto e in assenza di Poseidone, che sia giunta per Odisseo, trattenuto dalla ninfa Calipso sull'isola di Ogigia, l'ora del ritorno. Dunque, \u00e8 decretato: Atena si rechi a Itaca e qui, sotto le mentite spoglie di un fantomatico Mente, re di Tafi, dopo essere stata accolta, dialogando con Telemaco, lo conforta, invitandolo altres\u00ec a viaggiare alla volta di Pilo e Sparta, per raccogliere notizie concernenti la sorte del padre. Atena si allontana. Frattanto, mentre i Proci, pretendenti di Penelope, banchettavano, Femio, rapsodo alla corte d'Itaca, ha modo di esprimere la propria arte sul tema dei ritorni degli eroi greci dalla citt\u00e0 d'Ilio: per via di ci\u00f2, \u00e8 rimproverato da Penelope, alla quale si rivolge con fermezza Telemaco, che comunica ai Proci di aver l'intenzione di tener loro un discorso il d\u00ec seguente. Quindi questi si ritira, dopo aver ricevuto dagli avversari (Antinoo e Eurimaco) alcune repliche.\nLibro II.\nAlla mattina presto, nel contesto del dibattito precedentemente annunciato, dopo una breve introduzione di Egizio, Telemaco, preso in mano lo scettro, accusa i Proci di sperperare le ricchezze di suo padre e di addolorare lui medesimo, che tanto soffre per non sapere la sorte del genitore, ma il capo di quelli, Antinoo, accusando Telemaco di calunniare i pretendenti, ritorce l'accusa contro sua madre, che, rifiutandosi di scegliere un nuovo marito, di fatto permette ai Proci, e non a uno solo di loro, di rimanere a corte. Dopo una veloce replica, nella quale Telemaco afferma di non poter rimandare a casa la madre per il rispetto che ha nei confronti suoi, del padre di lei e di Odisseo, un messaggio divino \u00e8 mandato da Zeus sugli uomini intenti a discutere: Aliterse, schernito e minacciato da Eurimaco, che chiede la restituzione di Penelope al padre e le conseguenti nozze, pronostica un prossimo ritorno di Odisseo. In seguito, Telemaco annuncia la sua intenzione di recarsi a Pilo e Sparta col fine di raccogliere notizie del padre. Si ha quindi una violenta discussione tra Mentore, cui era stata affidata la gestione della casa da parte di Odisseo al momento della partenza, e Leocrito. Il primo accusa il popolo di non aver custodito la famiglia regale dai pretendenti. Il progetto di Telemaco \u00e8 concretizzato grazie al supporto di Atena, che gli appare sotto le mentite spoglie di Mentore, mentre passeggia in riva al mare: gli profetizza la tragica fine dei pretendenti, offrendogli una nave. Dopo essersi scontrato coi pretendenti che desiderano spartirsi i beni di Odisseo e aver confidato alla nutrice Euriclea i suoi progetti, facendosi promettere che non avrebbe svelato nulla alla madre, Telemaco si imbarca sul battello di Noemone accompagnato da Atena, nuovamente sotto l\u2019aspetto di Mentore: in precedenza questa, fingendosi Telemaco, aveva raccolto molti Itacesi per la partenza e aveva fatto calare il sonno sui pretendenti.\nLibro III.\nTelemaco, giunto a Pilo, \u00e8 accolto dal re di questa citt\u00e0, Nestore, che si trovava sulla spiaggia per offrire un sacrificio a Poseidone in compagnia dei due figli. Dopo aver offerto agli ospiti un banchetto, Nestore interroga Telemaco in relazione allo scopo del suo viaggio e alla sua identit\u00e0. A questo punto Telemaco si presenta come figlio di Odisseo e domanda a Nestore che ne sia stato di suo padre poich\u00e9 \"nessuno sa dirci chiaro dov'\u00e8 finito, se sulla terra fu ucciso da genti nemiche, oppure nel mare, tra l'onde d'Anfitr\u00edte\". Nestore, dopo un breve accenno al dolore connesso alla guerra, comincia a narrare gli eventi che la seguirono, nel ritorno che \"Zeus medit\u00f2 doloroso agli Argivi\". Appena dopo la guerra erano scoppiati dissensi tra Agamennone, che avrebbe voluto rimanere l\u00ec per fare ecatombi per ingraziarsi Atena, e Menelao, che avrebbe voluto fare ritorno subito: ci\u00f2 aveva provocato la divisione dell'esercito. Sia Nestore che Odisseo avevano fatto parte del contingente che aveva deciso di salpare, ma a causa di successive controversie, alcuni (tra i quali Odisseo) si erano separati dagli altri (tra i quali Nestore). Il figlio di Achille, Filott\u00e8te, Idomeneo e Agamennone (poi ucciso da Egisto e vendicato da Oreste) erano stati gli unici a far ritorno per certo coi loro contingenti, limitatamente a quanto poteva sapere Nestore. Telemaco \u00e8 avvilito ma prontamente viene confortato da Nestore e da Atena. Telemaco pone a Nestore un'ultima domanda a riguardo della sorte di Agamennone, re di Micene. Nestore risponde dicendo che dapprima Clitennestra era rimasta fedele al marito ma che poi Egisto, allontanato colui che doveva sorvegliarla, era riuscito a sedurla. Menelao, colpito da una tempesta nei pressi della Malea, era stato trasportato dalla corrente in Egitto ed era riuscito a far ritorno all'ottavo anno, quando Agamennone era gi\u00e0 stato ucciso da Egisto. Sapendo Nestore di non essere la persona pi\u00f9 idonea a dar testimonianza degli eventi capitati in sorte a Ulisse, invia Telemaco da Menelao, il cui recente ritorno lo rende un testimone pi\u00f9 accreditato. Nestore, dopo aver invitato i suoi ospiti a dormire nella propria dimora, ricevuto un rifiuto di Mentore, comprende come quest'ultimo sia in realt\u00e0 Atena e lo comunica a Telemaco, rincuorandolo: infatti, se gli d\u00e8i si curano cos\u00ec tanto della sua sorte, e Atena in particolare, non ha a suo giudizio da temere per il futuro. Dopo la notte passata a casa del re, la mattina seguente nella reggia di Pilo si innalza un sacrificio ad Atena, immolando una vacca: dopo che \u00e8 stato compiuto il rito, Pisistrato accompagna Telemaco alla volta di Sparta viaggiando per due giorni e trovando ospitalit\u00e0 per la notte a casa di Diocle.\nLibro IV.\nGiunti Telemaco e il compagno Pisistrato alla ricchissima corte di Menelao ove si stanno celebrando le nozze di Megapente, figlio del re, con la figlia di Alettore e di Neottolemo con Ermione, figlia del sovrano, quest'ultimo accoglie i suoi ospiti in modo fastoso facendoli giungere al suo cospetto per mezzo di araldi. Dopo un lauto banchetto, inizia il dialogo tra il re di Sparta e i suoi ospiti con una prima rimembranza di Menelao dei fatti concernenti la guerra e al proprio ritorno, suscitata involontariamente da Pisistrato alludendo alle ricchezze della casa, che Menelao aveva ricondotto in patria dopo otto anni di vagabondaggi ma che non sono per lui fonte di felicit\u00e0. Menelao conclude il suo breve discorso con un'allusione a Odisseo, pur ignorando di trovarsi al cospetto di suo figlio, e riconoscendolo solo per la sua commozione dinanzi a questa narrazione, come poco dopo Elena per le sue fattezze. Un'ennesima rievocazione delle gesta di Odisseo e dei suoi straordinari meriti provoca la commozione dei presenti, arrestata da Elena versando nel cratere del vino un farmaco prelevato in Egitto: dopo un veloce intervento di Pisistrato che fa riferimento al fratello Antiloco, la discussione \u00e8 rimandata al giorno successivo. Il banchetto prosegue accompagnato dalla narrazione di Elena della conclusione della guerra combattuta ad Ilio: poco prima della caduta della rocca aveva incontrato Odisseo, che era riuscito ad intrufolarsi nella citt\u00e0 vestito da mendicante. Dopo che Menelao fa un rapido riferimento all'episodio del cavallo, Telemaco viene condotto a letto. Dopo la notte passata a palazzo, si tiene un dialogo tra Telemaco e colui che lo ospita, durante il quale il primo, esortato dal secondo, riporta a quest'ultimo la sua richiesta (cio\u00e8 di avere informazioni sul padre) e la narrazione di quali soprusi stiano compiendo i Proci; l'anfitrione, dopo essersi dispiaciuto per la sorte della reggia d'Itaca, narra in risposta all'ospite le vicende relative al suo ritorno in patria. In particolare egli, trattenuto in Egitto per non aver innalzato sacrifici agli dei, per mezzo di un inganno escogitato da Eidotea, figlia del dio marino Proteo, quest'ultimo capace di trasformarsi in ogni cosa, era riuscito a costringere il di lei padre a svelargli la modalit\u00e0 per ritorno a casa (ossia effettuare ecatombi), travestendosi da foca assieme a tre compagni ed imprigionandolo. Dopodich\u00e9, domandando al dio quali dei compatrioti avevano fatto ritorno in patria, era venuto a sapere le loro sorti (Odisseo era bloccato in mare; Aiace Oileo o Locrese, dopo essere stato salvato da un naufragio grazie all'intervento di Poseidone, era stato da quello ucciso poich\u00e9 aveva affermato \"d'aver sfuggito a dispetto dei numi l'abisso grande del mare\"; Agamennone, tornato in patria nonostante qualche piccolo contrattempo, era stato ucciso da Egisto) e gli era stato pronosticato che non sarebbe morto in patria. Nonostante il re di Sparta proponga a Telemaco di trattenersi nella sua reggia, questi rifiuta la sua offerta poich\u00e9 deve raggiungere i compagni; Menelao gli consegna un cratere finemente decorato come dono. Contestualmente, mentre si stanno dilettando, i pretendenti alla mano di Penelope apprendono da Noemone (l'uomo che aveva volente prestato la barca a Telemaco) che il figlio del sovrano \u00e8 partito in compagnia di un nume nascosto sotto le mentite spoglie di Mentore: di conseguenza, Antinoo con venti compagni parte per tendergli un agguato nello stretto tra Itaca e Same. L'araldo Medonte, che ha sentito il discorso, informa per\u00f2 Penelope, ignara della partenza del figlio, del fatto che i pretendenti vogliono attentare alla vita di Telemaco: quella si dispera, si sfoga contro le ancelle, sgridandole per non averla informata, si propone di mandare (cosa che non far\u00e0, dissuasa da Euriclea) un servo da Laerte per informarlo e si ritira per innalzare ad Atena una preghiera. Dopo la partenza dei pretendenti, Penelope parla in sogno col fantasma di Iftime, sua sorella, che la rassicura a riguardo della sorte del figlio ma non le rivela se Odisseo \u00e8 vivo o meno. La narrazione si conclude con lo sbarco dei pretendenti ad Asteride, isoletta posta al largo di Itaca.\nLibro V.\nDopo che in un secondo consiglio degli dei Zeus ha evidenziato, sollecitato dalle proteste di Atena, la necessit\u00e0 di concedere ad Odisseo il ritorno in patria, il Cronide invita Ermes a recarsi sull'isola di Calipso per sollecitare quest'ultima a rilasciare il suo prigioniero. Viene quindi descritto l'incontro tra Ermes e la ninfa Calipso, ambientato sulla lussureggiante isola di Ogigia, durante il quale il primo invita la seconda a rilasciare Odisseo, sottoponendosi al volere degli dei olimpi; ella risponde, dopo aver affermato che si sente vittima di un'ingiustizia, al pari delle altre dee che non si videro approvare i loro amori con mortali, che consentir\u00e0 ad Odisseo il ritorno, agevolandolo con consigli e rinunziando al suo progetto di renderlo immortale. Dopo che Calipso si \u00e8 recata da Odisseo proponendogli di partire e dopo aver vinto la sua perplessit\u00e0 con un giuramento solenne fingendo il suo sia un atto di generosit\u00e0, Odisseo spiega alla dea che, a dispetto delle prove che dovr\u00e0 affrontare per tornare in patria, sempre vorr\u00e0 recarvisi per amore di Penelope. Odisseo si costruisce una zattera in cinque giorni, seguendo per quanto concernente la scelta dei legnami i consigli di Calipso, che gli fornisce pure gli attrezzi, le vele, le cibarie, l'appoggio del vento e alcune indicazioni a riguardo di che rotta seguire, orientandosi con le stelle. Quando gi\u00e0 era in prossimit\u00e0 della terra dei Feaci, \u00e8 scorto da Poseidone che scatena una violenta tempesta per farlo naufragare, facendogli rimpiangere il fatto di essere scampato da Ilio per il sol apparente fine d'un'ingloriosa morte. Dopo che ha fatto naufragio e \u00e8 stato sbalzato in mare, a fatica risale sulla zattera ed \u00e8 raggiunto da Ino, che gli consegna il suo velo magico che gli impedir\u00e0 di annegare: egli, sebbene dubbioso, quando si scatenano i flutti, si avvolge attorno al petto la benda immortale. Distrutta la nave definitivamente, deve saltare in acqua e, regolati i venti da Atena, riesce a proseguire nuotando per tre giorni. Temendo di venir spinto verso gli scogli o al largo, dopo essere stato spinto contro le rocce ma esser di nuovo precipitato in mare, nuota alla ricerca di una spiaggia: risale un fiume supplicandolo di fermare la sua corrente. Tormentato da mille dubbi, bacia la terra e si intrufola nella selva, andando a dormire sotto un cespuglio di oleandro e olivo dove \u00e8 fatto addormentare da Atena.\nLibro VI.\nIl canto si apre con una breve descrizione della societ\u00e0 e della storia del popolo dei Feaci. Atena arriva nel palazzo reale ed entra nella camera della principessa Nausicaa, figlia d'Alcinoo, di straordinaria bellezza, e le parla fingendosi la figlia di Dimante, sua amica: la invita a recarsi ai lavatoi quella mattina stessa per preparare le vesti che dovr\u00e0 indossare all'ormai prossimo matrimonio. La mattina, senza accennare minimamente al sogno n\u00e9 alle imminenti nozze, chiede al padre un carro con mule per poter andare a lavar le vesti sue e dei suoi parenti: quello, comprendendo tutto, decide di fornirglielo. Uscita dalla citt\u00e0 con delle ancelle, si reca sulle rive del fiume, dove si trovano i lavatoi: dopo che hanno adempito al comando della dea, le fanciulle si lavano e, sfamatesi, iniziano a giocare a palla attendendo che le vesti si asciughino. Le fanciulle cominciano per\u00f2 a gridare, svegliando Odisseo, quando il pallone, lanciato da Nausicaa ma non preso da alcuna ancella, va a cadere nel fiume. Dopo che Odisseo, meditando a riguardo della provenienza di quel grido, si avvicina alle fanciulle spaventandole per l'aspetto orrendo, Atena induce Nausicaa a trattenersi. Vedendo la ragazza, dopo aver pensato se sarebbe stato meglio supplicarla o parlarle da lontano e preferendo quest'ultima ipotesi, Odisseo le si rivolge complimentandosi per l'eccezionale bellezza, accennando ai tragici eventi del suo passato e chiedendo se poteva a lui indicare la via per la citt\u00e0 e donare un panno con cui vestirsi, ottenendo una risposta affermativa. Nausicaa, richiamate le ancelle, fa dare all'ospite cibo, bevande e vestiti e comanda loro di lavarlo; quello rifiuta quest'ultima proposta e, lavatosi e reso pi\u00f9 maestoso nell'aspetto da Atena, \u00e8 servito dalle ancelle e notato nella sua bellezza da Nausicaa. Quando stanno per far ritorno alla reggia, Nausicaa chiama a s\u00e9 Odisseo invitandolo s\u00ec a seguirla, ma a lasciare che lei e le ancelle entrino per prime nella citt\u00e0, trattenendosi in un pioppeto sacro ad Atena, affinch\u00e9 non sorga il rischio che qualcuno, vedendo al suo fianco Odisseo, possa sospettare che tra loro ci sia una relazione, compromettente per la dignit\u00e0 della futura sposa. Dopo che Nausicaa gli ha dato alcune informazioni a riguardo di come comportarsi a corte, raccomandandogli di presentarsi al cospetto della coppia regale come supplice abbracciando le ginocchia della regina, il gruppetto costituito dalla principessa, dalle ancelle e dal loro ospite parte dalla riva del fiume per poi separarsi una volta nei pressi della citt\u00e0: supplica Atena ma questa non gli appare, temendo l'ira di Poseidone.\nLibro VII.\nNausicaa fa ritorno a palazzo, senza nulla svelare al padre e ritirandosi nelle proprie stanze. Contemporaneamente Odisseo, circondato dalla nebbiolina che Atena gli ha fatto scendere attorno, si muove verso la citt\u00e0 e qui, incontratala, domanda alla dea sotto mentite spoglie di condurlo alla reggia, ottenendo risposta affermativa e venendo cos\u00ec condotto di nascosto per la citt\u00e0. Dopo che ha brevemente riassunto la storia del popolo dei Feaci e ha fatto ad Odisseo alcune raccomandazioni, Atena sparisce lasciando l'eroe ad ammirare la bellezza e la ricchezza della reggia. Dopo alcune considerazioni sulle virt\u00f9 e le attivit\u00e0 tipiche dei Feaci (tessitura e navigazione) e dopo la descrizione della tenuta che circonda il palazzo, nella quale mai gli alberi cessano di dare frutto, viene descritto l'accesso di Odisseo nel palazzo: passato di nascosto per la sala grazie alla nebbia versatagli addosso da Atena, si palesa solo quando si trova presso Arete, la regina, pregandola e abbracciandole le ginocchia. Presentatosi come supplice, Odisseo prega Arete di fornirgli un compagno col quale tornare ad Itaca: concessogli sotto suggerimento di Echeneo di sedersi su di un trono, al pari dei commensali, viene lavato e ha modo di sfamarsi. Dopo che i principi hanno libato a Zeus protettore dei supplici, Alcinoo tiene un discorso proponendo di far precedere la partenza di Odisseo da un banchetto. Dopo che Odisseo ha rassicurato i commensali a riguardo del fatto di non essere una divinit\u00e0 e ha alluso alla sua sorte avversa, tutti si ritirano approvando le parole di Odisseo. La scena del banchetto viene sostituita da quella di un dialogo a tre, nella quale i protagonisti sono Odisseo, Arete e Alcinoo. Dato che ha riconosciuti gli abiti come da lei tessuti, pur non sapendo ci\u00f2 che era accaduto a sua figlia e che ci sia un nesso tra l'ospite e quella, domanda a Odisseo donde venga, ottenendo come risposta un breve sunto delle sue ultime avventure trascorse negli otto anni seguiti al naufragio presso l'isola di Ogigia: \u00e8 solo in questa occasione che la coppia regale viene messa al corrente dell'incontro intercorso tra i due. Per proteggere Nausicaa dal biasimo paterno dovuto al fatto che non ha condotto seco l'ospite, Odisseo si addossa la responsabilit\u00e0 della scelta di arrivare solo in un secondo momento: Alcinoo, apprezzando il suo essere di giudizio, lo invita, pur non volendolo forzare, a rimanere tra di loro e a sposare sua figlia, fissando comunque la partenza via mare per il giorno successivo. Il canto si conclude con la scena in cui la coppia regale e l'ospite si coricano.\nLibro VIII.\nLa scena si apre con la descrizione della mattutina assemblea dei capi dei Feaci, che si tiene presso le navi: Atena aggirandosi per la citt\u00e0 sotto le mentite spoglie di un araldo diffonde la notizia dell'arrivo di un naufrago e versa straordinarie bellezza e forza su di lui. Alcinoo pianifica i successivi eventi, che vengono diffusamente descritti in seguito: dopo che cinquantadue giovani hanno preparato la nave per la partenza, si apparecchia il pranzo e viene condotto nella sala il cantore Demodoco. Il tema del canto, che segue il banchetto e commuove profondamente l'ospite, riguarda strettamente la guerra combattuta presso Ilio: si tratta dell'epica contesa tra Achille ed Odisseo. Notata la sospetta commozione di Odisseo, Alcinoo indice i giochi in onore dell'ospite: la gara di corsa \u00e8 vinta da Clitoneo, quella di lotta da Eurialo, quella di salto da Anfialo, quella di lancio del disco da Elatreo, quella di pugilato da Laodamante, figlio d'Alcinoo; Eurialo propone all'ospite di prendere parte ai giochi, ottenendo da lui un rifiuto e controbattendo offendendolo, provocando una reazione irritata da parte di Odisseo che a sua volta lo offende, affermando che \u00e8 \"vuoto di mente\" e accetta la sfida, ottenendo una decisiva vittoria nel lancio del disco e i complimenti di Atena. Dopo che Odisseo ha ricordato la sua eccezionale abilit\u00e0 nel tiro coll'arco e col giavellotto, pur affermando di non essere pari agli antichi eroi, Alcinoo prende la parola e gli risponde, elencando le attivit\u00e0 in cui i Feaci eccellono. La scena successiva descrive il ballo di alcuni giovani che eccellono in quest'arte tra tutti i Feaci, accompagnati nella loro attivit\u00e0 dal canto di Demodoco, che celebra nella sua arte l'amore clandestino di Ares e di Afrodite, scoppiato in casa di Efesto ma a questi svelato dal Sole: preparate delle catene per imprigionare i due amanti, Efesto era riuscito a catturarli, provocando il riso di tutti gli dei ma lo sdegno di Poseidone, che aveva promesso di pagare un riscatto per la libert\u00e0 dei due. Dopo che Odisseo si \u00e8 complimentato con Alcinoo per l'abilit\u00e0 dei danzatori, quest'ultimo decide di fargli un dono: Eurialo, che prima aveva offeso Odisseo, si scusa donandogli uno spadone pregiato. Dopo che la scena si \u00e8 spostata nel palazzo regale, Odisseo riceve abbondanti doni, viene lavato e ha modo di salutare Nausicaa, riconoscendosi come suo debitore. Donato a Demodoco un grosso pezzo di carne di maiale, Odisseo dopo il banchetto serale si rivolge all'aedo, complimentandosi con lui e pregandolo di riportare le vicende relative allo stratagemma del cavallo, che aveva dato origine a reazioni contrastanti tra i Troiani che avevano deciso alla fine di tenerlo, permettendo cos\u00ec la caduta di Ilio. Dato che Odisseo risulta ancora una volta commosso dalla narrazione di questi eventi attirando l'attenzione di Alcinoo, quest'ultimo parlando ai Feaci chiede che il cantore taccia e che Odisseo sveli definitivamente il suo nome e la sua identit\u00e0, affinch\u00e9 le navi, che riescono a comprendere da s\u00e9 il volere degli uomini, possano condurlo in patria, provocando, secondo un'antica predizione, la fine della civilt\u00e0 feacia; chiede inoltre che Odisseo narri le proprie avventure e spieghi perch\u00e9 i fatti relativi alla guerra combattuta presso Ilio gli provochino tanta commozione. La risposta \u00e8 rimandata al canto successivo.\nLibro IX.\nDopo un breve elogio all'arte del cantore, Odisseo si rivela e presenta l'obiettivo finale del proprio viaggio, ossia il ritorno in patria: segue la narrazione delle sue avventure. Sconfitti i Ciconi (stanziati in Tracia orientale, che avevano aiutato i Troiani) con una battaglia che aveva visto la presa della loro citt\u00e0, Ismara, diviso il bottino e distribuito tra i compagni, Odisseo aveva proposto, non ascoltato dai compagni, di partire. Mentre i compagni continuavano a far razzia e a gozzovigliare, i Ciconi avevano raggiunto altri membri della propria trib\u00f9 e, coalizzati, avevano respinto gli invasori dopo una breve resistenza, causando la morte di sei compagni per ciascuna delle dodici navi. Questo \u00e8 l'unica tappa del viaggio nel quale Odisseo incontra un popolo storicamente esistente. Dopo aver ricordato il nome dei caduti e aver passato due giorni attendendo la fine di una tempesta, le navi di Odisseo erano state trascinate \"oltre Citera\", raggiungendo dopo nove giorni di viaggio la terra dei mangiatori di loto che avrebbero poi offerto ai compagni di Odisseo inviati da questi come ambasciatori di mangiare del frutto che loro coltivavano, causando negli ospiti la perdita del desiderio di tornare a casa e costringendo Odisseo a portarli alle navi per forza, legandoli poi ai banchi. Prima di narrare la successiva avventura, Odisseo fa una breve presentazione del popolo dei Ciclopi, l'avventura vissuta coi quali sarebbe stata narrata poco dopo: evidenzia come essi non coltivino piante, vivendo quali raccoglitori, e non abbiano vita comunitaria e quindi leggi per regolarla, vivendo ciascuno in una grotta lontana dalle altre e non praticando il commercio poich\u00e9 non dispongono di navi. L'ambientazione che accoglie l'avventura di Odisseo coi Ciclopi \u00e8 quella di un eccezionalmente fertile e verdeggiante arcipelago, su una delle cui isole vivono allo stato brado infinite capre: approdati nel porto naturale di questa, Odisseo aveva fatto passare la notte ai compagni sulla riva del mare, per andare a cacciare il giorno successivo, prendendo nove capre per ognuna delle navi. Dato che durante la caccia avevano avuto prova del fatto che l'attigua isola fosse abitata, il giorno successivo Odisseo era partito con la sua nave alla volta di quella, lasciando tutte le altre come presidio sull'isola abitata dalle capre selvatiche. Arrivato in prossimit\u00e0 della costa, scorgendo la grotta di un Ciclope, che altri non era se non Polifemo, aveva invitato i suoi compagni a rimanere sulla nave, mentre lui coi dodici pi\u00f9 fidati avrebbe raggiunto quell'antro, portando seco un grande otre di vino che poi gli sarebbe tornato utile, donatogli da un sacerdote d'Apollo a Ismara per averlo risparmiato dalla razzia. Ostante il fatto che i compagni chiedessero di fuggire, rapiti i lattonzoli e i formaggi presenti nella spelonca in cui erano penetrati, Odisseo era rimasto dentro auspicando di poter ricevere doni dall'ospite che, tornato, senza curarsi di loro, aveva cominciato a mungere i propri animali per far del loro latte formaggio e bibita per la cena. Notatili e interrogatili riguardo alla loro identit\u00e0, il Ciclope, sentitosi rispondere che erano guerrieri achei capitati l\u00ec per avventura, che gli si presentavano come supplici, aveva risposto in modo irriverente. Odisseo, pur mentendo e affermando di aver fatto naufragio, non era riuscito a intenerire il Ciclope che anzi aveva afferrato due dei compagni per nutrirsene. Quest'ultimo addormentatosi, Odisseo si era trattenuto dall'ucciderlo perch\u00e9 ci\u00f2 avrebbe causato anche la loro morte, considerato che la bocca della caverna era chiusa con un masso. Uccisi anche altri due compagni per farne la sua colazione, il Ciclope era uscito dalla grotta e Odisseo, cominciando a pensare come fosse per loro possibile fuggire, aveva elaborato un espediente: avrebbero accecato il mostro per poi fuggire. Imperciocch\u00e9 il mostro, uccisi due uomini, stava apparecchiando la cena, gli era stato offerto da Odisseo del vino, ottenendo risposta positiva. Ubriacato il Ciclope, Odisseo gli si era rivelato sotto le mentite spoglie di Nessuno, ottenendo come promessa che verr\u00e0 divorato per ultimo e accecandolo appena crollato a terra, vinto dal vino e dal sonno. Urlando selvaggiamente, il Ciclope aveva chiamato aiuto, facendo accorrere tutti i Ciclopi, che, domandando a quello chi gli desse noie, si erano sentiti dire che fosse Nessuno, rispondendo cos\u00ec che l'unico modo per eliminare questo genere di fastidi era pregare il padre Poseidone, immaginando che si trattasse di un male mandato dal cielo. Ostante che l'ormai cieco Ciclope facesse la guardia all'uscio, Odisseo era riuscito a far fuggire i compagni facendoli aggrappare alle pecore condotte al pascolo. Dopo che Polifemo aveva tenuto un breve discorso al montone cui era aggrappato Odisseo, credendo che il suo star in fondo fosse un modo per compiangere il padrone, dopo che Odisseo e i suoi compagni avevano fatto ritorno alla nave e dopo che vi erano state caricate le pecore, questa era salpata alla volta dell'isola delle capre. Discostatasi un poco la nave dalla costa, Odisseo s'era quindi rivolto a Polifemo, provocando l'ira di questi che, lanciando in mare la cima d'un monte, per mezzo della risacca aveva fatto tornare la barca a riva. Ritornata la nave al largo, nuovamente Odisseo s'era rivolto a quello, ostante la volont\u00e0 dei compagni: svelato il suo nome, Odisseo si era inimicato in perpetuo Poseidone, padre del Ciclope, previa preghiera di quest'ultimo, che vedeva nella sua sorte il concretizzarsi d'un'antica profezia. Lanciato da Polifemo un secondo masso, questo aveva per\u00f2 spinto in avanti la nave fino all'isola delle capre, dove Odisseo, prima di ripartire, aveva sacrificato a Zeus il montone che l'aveva tratto in salvo, senza che il sacrificio fosse risultato ben gradito al dio.\nLibro X.\nDopo che Odisseo, giunto alla sua isola, \u00e8 stato trattenuto da Eolo affinch\u00e9 gli narrasse gli eventi della guerra combattuta presso Ilio, il condottiero gli aveva chiesto di partire e quello gliel'aveva concesso. Al momento della partenza Odisseo aveva ricevuto da Eolo un otre di cuoio che conteneva quasi tutti i venti del mondo, fatta eccezione per Zefiro, che soffiava in direzione di Itaca, suscitando il sospetto dei compagni, che ritenevano dentro si trovassero enormi ricchezze: quando, dopo nove giorni di navigazione, l'eroe aveva quasi fatto ritorno in patria, si era addormentato e gli altri marinai avevano liberato i venti aprendo l'otre, causando un uragano e tornando nei pressi dell'isola di Eolo. Nonostante Odisseo si fosse recato dall'ospite per chiedere soccorso, quest'ultimo aveva rifiutato di fornirglielo, affermando Odisseo fosse malgradito agli dei: gli Itacesi erano salpati e avevano ripreso il mare navigando. Giunti dopo sei giorni di navigazione nella cittadina di Lamo, terra degli antropofagi Lestrigoni, tutti i marinai erano approdati nel porto, eccezion fatta per Odisseo che, spinto dalla prudenza, era rimasto al largo. Mandati per\u00f2 due compagni e l'araldo in esplorazione, questi avevano interrogato la figlia del re, che li aveva mandati a palazzo dove uno di loro era stato sbranato dal sovrano. Dopo che questi aveva chiamato a raccolta il suo popolo, i Lestrigoni avevano fatto affondare la flotta itacese lanciando pietre contro tutte le navi ancorate nel porto, lasciando s\u00ec che Odisseo partisse, ma con una sola nave. Tappa successiva del viaggio era stata l'isola di E\u00e8a, dove viveva Circe: qui Odisseo e i suoi compagni, sbarcati, si erano riposati per due giorni. Andato in esplorazione, scorta la presenza di tracce tradenti la presenza di un qualche abitante sull'isola e ucciso un enorme cervo, Odisseo aveva fatto ritorno alle navi. Tenendo il giorno successivo un discorso ai compagni, aveva affermato l'isola fosse abitata e risultasse necessario mettersi in contatto con gli abitanti: divisi i compagni in due gruppi, si erano mandati in esplorazione ventidue marinai guidati da Euriloco, scelti per estrazione. Giunti i compagni alla casa di Circe e incontrati animali selvatici dall'insolitamente affettuoso atteggiamento, i marinai erano entrati nella casa della maga ad eccezione dell'accorto capo, Euriloco. Dopo che i marinai incauti erano stati dotati da Circe di un aspetto da porci, Euriloco aveva fatto ritorno alla nave per avvisare Odisseo. Dopo il racconto dello sconvolto Euriloco, Odisseo, sconsigliato da quello, aveva deciso di partire per la dimora di Circe, ricevendo da Ermes, sotto le mentite spoglie di un giovane eroe, un'erba magica, che l'avrebbe preservato dagli artifici della maga, e numerosi consigli riguardo a come comportarsi con lei, che prontamente avrebbe seguito. Giunto al palazzo di Circe e puntatale contro la spada dopo aver bevuto la sua pozione riuscendo per\u00f2 a salvarsi grazie all'erba magica di Ermes, Odisseo, invitato da Circe a giacere assieme a lei, aveva accettato dopo che quella gli aveva giurato non tramasse alcuna cosa contro di lui. Lavato e onorato dall'offerta di un banchetto, Odisseo era rimasto sospettoso: chiesto a Circe che liberasse i compagni, questa aveva obbedito. Tornato Odisseo alla nave, aveva invitato i compagni a recarsi da Circe, vincendo la perplessit\u00e0 d'Euriloco che aveva sfruttato quel momento per accusare Odisseo delle molte perdite subite durante il viaggio: gli Itacesi erano rimasti l\u00e0 per un intero anno. Dopo che Odisseo aveva pregato Circe di concedergli la partenza, quella gli aveva risposto che prima sarebbe dovuto discendere agli inferi per consultare l'indovino Tiresia, al quale Persefone aveva concesso di non diventare un'anima vacua dopo la morte, riguardo al ritorno; gli aveva quindi fornito informazioni riguardo a dove attraccare, a come effettuare le libagioni per accedere, a come ringraziare l'anime dei defunti una volta tornato in patria e a come contattare l'indovino respingendo le anime degli altri morti. Al momento della partenza, dopo che Elpenore, ubriaco, era precipitato gi\u00f9 dal tetto della reggia di Circe, Odisseo aveva avvisato gli altri che non alla volta di Itaca si stava partendo, ma in direzione dell'Ade, provocando lo sconforto nei marinai.\nLibro XI.\nLa narrazione di Odisseo prosegue: giunto nel paese dei Cimmeri e compiute le dovute cerimonie, comportandosi nel modo indicatogli da Circe e tenendo a distanza le \"teste dei morti\" affollantesi attorno a lui, era sceso agli Inferi dove gli sarebbero poi apparsi gli spiriti di vari defunti e di vari personaggi mitologici. La prima anima che avevano incontrata era stata quella di Elpenore, poich\u00e9 il suo corpo giaceva insepolto a casa di Circe e quindi non aveva il diritto di accedere all'Ade: questa gli avrebbe chiesto di seppellirlo secondo precise modalit\u00e0, una volta ritornato all'isola di Circe, ossia piantando sul suo tumulo il remo che usava. Dopo aver scorto l'anima della madre Anticlea, alla quale comunque non si era potuto avvicinare, Odisseo aveva interrogato Tiresia, ottenendo una predizione secondo la quale se i suoi compagni avessero mangiato le vacche del Sole egli sarebbe s\u00ec potuto tornare in patria, ma su nave altrui, solo, e trovando gente ostile ad accoglierlo, e dovendo quindi sostenere fatiche per vincere i suoi oppositori, trovandosi alla fine a morire in mare dopo essersi ingraziato Poseidone che gli sarebbe stato perpetuamente nemico. Dopo aver domandato a Tiresia come fare a mettersi in contatto coi morti e in particolare con la madre, avendo in conseguenza di ci\u00f2 ricevuto il dono di parlare ai defunti, Odisseo, ritiratosi Tiresia, era stato riconosciuto da Anticlea, che l'aveva interrogato sui motivi per i quali l\u00ec si trovasse, ottenendo come riposta da parte di Odisseo un'allusione alla necessit\u00e0 di contattare l'indovino tebano. Avendo Odisseo domandato alla madre le cause della sua morte e di descrivere in che situazione versasse la sua famiglia, si era sentito descrivere le sofferenze di Laerte. Dopo aver compreso dalla madre che ella \u00e8 morta a causa del crepacuore provocatole dalla sua partenza, Odisseo per tre volte aveva invano tentato d'abbracciarla e si era visto circondato dalle mogli di molti personaggi famosi, che avrebbe poi interrogato: attorno al sangue versato per terra sgozzando gli animali da sacrificio si erano radunate la sposa di Creteo e quella di Aloeo, amanti di Poseidone, Antiope e Alcmena, amanti di Zeus, Megare, figlia di Creonte, Epicaste, madre di Edipo, Clori, sposa di Neleo, Leda, sposa di Tindaro e madre di Castore e Polluce, Fedra, Procri, Arianna, figlia di Minosse, Maira, Climene, Erifile e varie altre. Terminato di narrare questo episodio, Odisseo si rivolge alla sua platea, chiedendo di potersi interrompere e ottenendo i complimenti d'Arete e di Echeneo e sentendosi proporre da Alcinoo di trattenersi un giorno in pi\u00f9 e di riferire se nell'oltretomba avesse incontrato alcuni dei suoi compagni di guerra. Accettata la proposta del sire e volenteroso di rispondere alla sua domanda, Odisseo riprende la narrazione riferendo dell'incontro coll'anima di Agamennone, che gli s'era presentata circondata da quelle di quanti assieme a lui erano morti vittime di Egisto: dopo che i due s'erano riconosciuti, non potendosi abbracciare, Agamennone, rispondendo a una domanda di Odisseo, aveva spiegato cosa avesse causato la sua morte descrivendo con toni patetici la scena dell'agguato d'Egisto e raccomandando all'interlocutore di non dar confidenza alle donne, nonostante riconoscesse Penelope fosse dotata di senno. Dopo che Agamennone aveva raccomandato ad Odisseo di sbarcare di nascosto e questi non aveva saputo dargli notizie del figlio Oreste, ai due si erano avvicinati altri prodi: Achille, Patroclo, Aiace Telamonio. Riconosciuto da un incredulo Achille, Odisseo aveva spiegato i motivi della sua visita evidenziando contestualmente l'imperitura gloria del Pelide il quale per risposta aveva a lui chiesto notizie dei suoi parenti, ottenendo solo qualche notizia a riguardo del figlio Neottolemo. Concluso il dialogo con Achille, mentre Odisseo conversava con gli altri caduti, Aiace Telamonio s'era rifiutato di parlargli poich\u00e9 le armi di Achille dopo la morte di quello erano state assegnate non a lui ma al condottiero itacese, fuggendo quando Odisseo aveva tentato la riappacificazione. Dopo questo episodio, Odisseo aveva visto vari eroi mitologici: Minosse amministrante la giustizia tra i morti, Orione cacciante delle fiere, Tizio torturato da due avvoltoi, Tantalo immerso in acqua, Sisifo reggente per castigo un'enorme rupe, Eracle, o meglio la sua forza, scoccante una freccia. Dopo un brevissimo monologo di Eracle, Odisseo, spaventato dall'accorrere di molti morti e dal sospetto che Gorgona stesse sopraggiungendo, si era allontanato spaventato, comandando ai compagni di salpare.\nLibro XII.\nIl giorno successivo allo sbarco sull'isola di Circe erano state eseguite le esequie di Elpenore, secondo le modalit\u00e0 da lui indicate. Venuta Circe a conoscenza del ritorno dell'eroe, si era recata da lui e, invitandolo a banchetto, gli aveva promesso che il giorno seguente gli avrebbe dato istruzioni su cosa compiere durante il viaggio. Di notte, Circe e Odisseo avevano poi avuto occasione di dialogare: il secondo aveva riportato alla sua ospite i risultati del suo recente viaggio, mentre la maga aveva dato seguito alla sua promessa, raccomandandogli di non sbarcare sull'isola delle sirene, turando le orecchie dei compagni e facendosi legare all'albero della nave e riportando quali percorsi avrebbe potuto seguire per il ritorno: sarebbe incappato nelle rocce erranti, dalla quali solo gli Argonauti erano sfuggiti, e sarebbe passato, dopo aver transitato vicino all'isola delle sirene, per lo stretto tra gli scogli ospitanti Scilla e Cariddi e nei pressi dell'isola sulla quale si trovavano le mandrie sacre al dio Sole, che per nessuna ragione Odisseo avrebbe dovuto far mangiare ai compagni, pena la morte di tutti questi. Dopo la partenza, favorita da un gagliardo vento inviato da Circe, Odisseo aveva riportato ai compagni le raccomandazioni fattele da Circe, che ben presto sarebbero divenute operative causa l'incontro con le Sirene: turate le orecchie di tutti i compagni con dei pezzi di cera, Odisseo era stato legato all'albero dai marinai e non ne era stato sciolto fino a che la nave si fosse allontanata a sufficienza, nonostante l'avesse richiesto, ottenendo come unico risultato l'esser stretto con ancor maggior vigore. Giunta la nave nello stretto circondato dagli scogli ospitanti Scilla e Cariddi, i marinai erano stati terrorizzati dalla presenza di onde altissime: rincuorati da Odisseo, i compagni avevano continuato a navigare guardando terrorizzati il vortice, che non sapevano essere provocato da Cariddi poich\u00e9 non erano stati informati della presenza dei due mostri dal condottiero che, armatosi, si era posto sulla prora, non potendo per\u00f2 evitare che Scilla ghermisse sei dei marinai. Sfuggiti dallo stretto, i marinai, spinti da Euriloco, erano sbarcati sull'isola di Trinacria, che ospitava e i bovi e le pecore sacri al dio Sole, nonostante Odisseo, ricordando quanto raccomandatogli da Tiresia e da Circe, avesse tentato di dissuaderli. Nonostante tutti avessero giurato ad Odisseo che non si sarebbero nutriti degli animali presenti sull'isola, mangiando solo ci\u00f2 che si erano portati dietro dall'isola di Circe, i marinai non erano stati fedeli al patto, essendo l'imbarcazione bloccata sull'isola per via dei venti avversi e soffrendo tutti la fame causa l'esaurimento delle scorte alimentari: mentre Odisseo era stato addormentato da una qualche divinit\u00e0, quelli, incitati da Euriloco, avevano ucciso le vacche per far sacrifici agli dei e per nutrirsene.Dopo che il Sole, informato da Lampetie, aveva avvisato gli dei del misfatto chiedendo vendetta e minacciando di scomparire dal cielo, questi ultimi avevano inviato degli strani prodigi ai compagni di Odisseo, che nel frattempo il generale stava sgridando: le pelli di mucca avevano cominciato a muoversi e s'era udito il verso dei bovini provenire dagli animali cotti allo spiedo; Odisseo precisa che questi fatti gli erano stati riferiti poi da Calipso, che li aveva uditi a sua volta da Ermes. Dopo un banchetto durato sei giorni, dato che il vento era cessato, la nave era salpata ma era stata ben presto fatta affondare da Zeus per mezzo d'una violenta tempesta, causando la morte di tutti i marinai, eccetto che di Odisseo, che, aggrappato a un pezzo del relitto, aveva cominciato a vagare per il mare, raggiungendo Cariddi che avrebbe ingoiato i suoi mezzi di fortuna per poi rigettarli in mare ma scampando dall'ira di Scilla, che non l'avrebbe visto. Dopo nove giorni di navigazione, era giunto all'isola di Ogigia, dalla quale sarebbe partito dopo sette anni: con la rimembranza di questo fatto Odisseo conclude la sua narrazione.\nLibro XIII.\nTerminata la narrazione, Alcinoo propone con successo agli altri principi di fare ulteriori donativi all'ospite itacese prima che questi torni a casa. Dopo che sono stati portati nella nave con cui Odisseo salper\u00e0 tutti i doni, viene indetto nel palazzo regale un banchetto di commiato, successivamente al quale Odisseo chiede di poter partire, ottenendo risposta positiva e salutando la regina, che gli avrebbe fornito i viveri per il viaggio. Dopo che la nave \u00e8 salpata ed Odisseo si \u00e8 profondamente addormentato, questa viaggiando speditamente raggiunge Itaca poco prima dell'alba: entrata la nave in un porticciolo vicino a una grotta frequentemente visitata dai numi, i Feaci trasportano Odisseo dormiente a terra assieme alle sue ricchezze. Questo loro fare irrita alquanto Poseidone, che si rivolge a Zeus affermando di sentirsi indignato perch\u00e9 neppure i mortali lo rispettano: il Cronide gli risponde che pu\u00f2 vendicarsi come preferisce: l'Enosictono quindi si reca a Scheria, meditando vendetta, e, trasformando la nave in pietra quando \u00e8 gi\u00e0 prossima all'isola, la fa affondare. Alcinoo, per evitare che un'antica profezia fatta al padre trovi completezza nella sua interezza, decide di sacrificare a Poseidone dodici tori perch\u00e9 la loro isola non venga coperta da un monte, riproponendosi altres\u00ec di non aiutare altri viandanti. La scena si sposta quindi ad Itaca. Dopo che si \u00e8 risvegliato non riconoscendo la patria, Odisseo si lamenta credendo di essere stato duplicemente frodato dai Feaci, che gli avrebbero sottratto alcune delle sue ricchezze conducendolo in terra straniera. Mentre cammina sulla riva del mare, \u00e8 raggiunto da un pastorello, che altri non \u00e8 se non Atena: questo, interrogato, gli rivela che \u00e8 giunto sino ad Itaca, provocando la sua gioia. Per non svelarsi, Odisseo afferma di essere un mercante cretese abbandonato da quanti lo avevano ospitato sulla propria nave dopo una tempesta che l\u00ec li aveva fatti giungere, fuggitivo dalla sua terra poich\u00e9 assassino d'Orsiloco, figlio di Idomeneo, col quale dice di aver avuto una contesa dovuta al fatto che quello voleva privarlo delle ricchezze accumulate presso Ilio poich\u00e9 affermava che non s'era comportato correttamente durante la battaglia. Dato che Atena non \u00e8 stata ingannata, si svela come dea e si rivolge ad Odisseo, dicendogli che \u00e8 l\u00ec venuta per aiutarlo a nascondere i tesori e a tornare a palazzo vendicandosi dei principi. Dopo che Atena, sollecitata da Odisseo, ha spiegato che non l'aveva potuto assistere durante il ritorno per una sorta di rispetto nei confronti di Poseidone, sicura che sarebbe riuscito comunque a far ritorno, Odisseo si fa mostrare da Atena la terra itacese per convincersi definitivamente d'essere giunto a casa e prega le Naiadi che vivono nell'antro. Dopo che i due hanno posto nell'antro tutti i beni e l'hanno chiuso con un masso, cominciano a dialogare riguardo al ritorno di Odisseo alla reggia, riassumendo Atena cosa fosse accaduto negli ultimi anni. Dopo che Atena ha promesso ad Odisseo che lo aiuter\u00e0 nella sua vendetta, esortata da Odisseo, espone il suo piano secondo il quale l'avrebbe reso irriconoscibile, trasformandolo in un mendicante e invitandolo a raggiungere Eumeo, il porcaio: lei contestualmente si sarebbe recata a Sparta per far ritornare in patria Telemaco.\nLibro XIV.\nIl canto si apre col ritratto della scena in cui Odisseo si sta recando dal porcaro Eumeo poich\u00e9 ha saputo che questi gli \u00e8 ancora fedele: dopo una breve descrizione del contesto in cui vive l'uomo e del suo rapporto coi pretendenti, il narratore fa giungere Odisseo al suo cospetto. Dopo che sono stati scacciati i cani, che in un primo momento avevano attaccato Odisseo, Eumeo, rivolgendosi al viandante, esprime il proprio dolore per l'assenza del padrone, dimostrando la lealt\u00e0 che lo caratterizza. Entrati in casa, Odisseo ringrazia Eumeo per la squisita ospitalit\u00e0 e si vede offerti dei maialini poich\u00e9 gli animali da ingrasso erano stati tutti riservati per i pretendenti, parallelamente a tutto ci\u00f2 che di meglio i vasti possedimenti di Odisseo offrissero. Nonostante Odisseo proponga a Eumeo di render noto il nome dell'amatissimo suo padrone, affinch\u00e9 avendo molto viaggiato possa riportare agli Itacesi qualche sua notizia, questi gli risponde con un netto rifiuto, affermando che il re \u00e8 morto e che in ogni caso, essendo gi\u00e0 molti spacciatori di menzogne passati per la corte coll'unico fine di ricever doni ed onori, nessuno gli crederebbe pi\u00f9. Ricordato come Odisseo amasse Eumeo al pari di un figlio e pronosticati dal viandante il ritorno del re e la vendetta di questi sui pretendenti, Eumeo, dopo aver ricordato come Telemaco fosse partito alla ricerca di notizie del padre e i pretendenti gli stessero facendo un agguato, domanda a Odisseo di svelare la sua identit\u00e0. La risposta che per\u00f2 Odisseo fornisce \u00e8 menzognera: dopo aver premesso che ha molto sofferto, si descrive come figlio cadetto di un nobile cretese, abile nella guerra ma diseredato, che aveva partecipato alla guerra di Troia facendo ritorno in patria ma ripartendo poco dopo per l'Egitto, dove i suoi compagni si sarebbero dati ai saccheggi, provocando la reazione degli abitanti che si sarebbero rivalsi facendo strage degli aggressori e costringendolo a presentarsi al re come supplice: sarebbe ripartito per la Fenicia e poi per la Libia al seguito di un mercante, facendo naufragio al largo di Creta e venendo accolto, dopo essersi salvato con mezzi di fortuna, dai Tesproti, dai quali avrebbe appreso notizie a riguardo di Odisseo. Schiavizzato da quanti avrebbero dovuto riaccompagnarlo in patria, era giunto nei pressi di Itaca ed era riuscito a fuggire, raggiungendo Eumeo. Dopo aver compianto l'ospite per il suo triste destino, Eumeo ribadisce, a dispetto delle solenni promesse fattegli da Odisseo, il suo esser convinto che il re non sia pi\u00f9 vivo e che nessuno possa portargli notizie veritiere a suo riguardo, poich\u00e9 era stato pi\u00f9 volte ingannato. Tornati a casa gli altri porcai, i servi mangiano con quello che non sanno essere il loro padrone. Scesa la notte, che si rivela tempestosa, il viandante chiede agli ospiti di fornirgli un mantello, ricordando che la stessa cosa aveva richiesto in tempo di guerra, ottenendola da Toante: dopo che gliene ha fornito uno, gettando presso il focolare anche delle pelli, Eumeo esce per far la guardia ai maiali, dimostrando ancora una volta la sua buona volont\u00e0 e passando la notte in una spelonca.\nLibro XV.\nGiunta Atena nella reggia di Menelao a Sparta, invita Telemaco, che dorme in compagnia di Pisistrato, a partire per Itaca sostenendo che il matrimonio di Penelope con Eurimaco sarebbe ormai prossimo, essendo questa forzata dalla volont\u00e0 dei parenti: dopo averlo messo in guardia dall'agguato dei pretendenti, gli raccomanda di non tornare subito in citt\u00e0 una volta sbarcato, ma di farsi precedere dai compagni passando la notte dal fedele Eumeo. Nonostante Telemaco voglia partire seduta stante, \u00e8 impedito da Pisitrato, che lo invita ad attendere l'aurora per un ufficiale commiato dell'anfitrione. Accordata da Menelao la partenza, questi indice un banchetto in onore dei due e fa portare loro ricchi doni, pregandoli di salutargli pure Nestore: nel frangente della partenza, volando sul gruppo d'uomini accomiatantisi un'aquila che aveva ghermito una grassa oca, Elena, prima che il marito, interrogato da Telemaco, possa rispondere, profetizza che Odisseo dopo aver molto viaggiato sarebbe ritornato a casa, come aveva fatto quell'aquila che, discesa dal monte dove aveva sede e stirpe, stava per farvi ritorno portando il frutto delle sue avventure. Dopo un giorno di viaggio e il pernottamento a casa di Diocle, quando i due giungono a Pilo, Telemaco, ben sapendo che Nestore l'avrebbe trattenuto molto a lungo, riesce a ripartire evitando di passare dalla reggia, sacrificando ad Atena e accogliendo a bordo, dopo una breve reciproca presentazione, Teoclimeno, che gli avrebbe narrato le sue avventure, riportando di essere nipote di Melampode, l'indovino che, nativo di Pilo, ritolse a Ificle, figlio di Filaco, il bestiame che questi aveva sottratto a Neleo e che quest'ultimo esigeva per dare sua figlia Per\u00f2 in moglie a Biante, fratello di Melampode: secondo la propria narrazione, Teoclimeno, Argivo, stava fuggendo dalla patria poich\u00e9 assassino. Mentre la nave \u00e8 in viaggio, Odisseo si trova a casa di Eumeo e domanda ai suoi ospiti di condurlo il giorno successivo in citt\u00e0, dandogli cos\u00ec modo di mantenersi da s\u00e9 o coll'elemosina o offrendo i propri servigi ai pretendenti per non pesare economicamente su di loro: ottenuti un netto rifiuto dovuto al fatto che i servitori dei nobili sono molto pi\u00f9 giovani e la promessa che sar\u00e0 invece Telemaco a prendersi cura di lui, ringraziando, Odisseo domanda a Eumeo notizie a riguardo dei propri genitori, sentendosi raccontare che Laerte, vecchio e stanco per la morte della moglie e l'assenza del figlio, vive in uno stato misero, pregando gli dei di farlo morire. Il ricordo di Eumeo va tuttavia soprattutto alle mogli di Laerte e Odisseo: della prima si dice confidente in quanto era stato da lei cresciuto, mentre \u00e8 visibilmente dispiaciuto per le condizioni nelle quali la seconda \u00e8 costretta a vivere. Interrogato a riguardo della sua origine da Odisseo, Eumeo risponde quindi di esser originario di Siria, l'isola dove gli uomini non si ammalano, su cui sorgono due borghi dei quali era re suo padre: erano l\u00e0 giunti i Fenici che, ripartendo, avevano seco portato una donna loro compatriota che la viveva, e al suo seguito alcuni calici preziosi e lui stesso, col fine di rivenderlo come schiavo. Dopo la morte della donna con cui stava viaggiando, Eumeo era stato comprato da Laerte, il che per uno sventurato come lui, secondo Odisseo, costituiva un avvenimento positivo, poich\u00e9 quegli era in sua analisi un uomo buono e pietoso. Promettendo un banchetto per il giorno successivo, Telemaco, appena sbarcato, convince i suoi uomini a precederlo in citt\u00e0 e Teoclimeno a pernottare a casa di Eurimaco non potendo essere ospitato a palazzo poich\u00e9 Penelope stava chiusa nelle sue stanze e il padrone di casa avrebbe passato la notte dai servi. Dopo che un falco \u00e8 volato tra Telemaco e la nave tenendo tra gli artigli una colomba e Teoclimeno, spiegando l'oracolo, ha affermato che la dinastia di Odisseo si sarebbe reinsediata al trono, Telemaco si augura che ci\u00f2 possa avvenire, affida l'ospite al caro amico Pireo e esorta i compagni a partire per il porto di Itaca, dirigendosi contestualmente verso la casa di Eumeo.\nLibro XVI.\nTelemaco, giunto a casa di Eumeo al momento della cena, ben accolto da questi e dai suoi cani, si informa su quanto \u00e8 avvenuto durante la sua assenza, mostrando rispetto nei confronti di quello che non sa essere suo padre e partecipando al sobrio banchetto, dopo il quale avrebbe domandato notizie a riguardo dell'identit\u00e0 di Odisseo all'ospite, sentendosi dire che \u00e8 un militare cretese che gli si presenta quale supplice ma dovendo rispondere che dovr\u00e0 aiutarlo probabilmente a distanza, poich\u00e9 la reggia era infestata dai pretendenti. Dopo che Odisseo si \u00e8 dispiaciuto con Telemaco per la sua condizione causando una triste reazione da parte dell'interlocutore, il principe invita il porcaio a recarsi dalla madre, per avvisarla del suo ritorno e informare il vecchio Laerte inviandogli la dispensiera. Comparsa Atena ad Odisseo senza che Telemaco possa vederla, lo invita a svelarsi al figlio per pianificare una trama contro i pretendenti, facendogli parimenti riacquisire il suo primario aspetto per mezzo di un artificio: dopo che Telemaco alla comparsa del padre aveva mostrato delle perplessit\u00e0, insinuando fosse un dio l\u00ec venuto per addolorarlo maggiormente, i due, compreso Telemaco non si trattasse di un artificio divino, profondamente commossi, si abbracciano piangendo. Presentate a Telemaco le ultime sue peripezie, Odisseo espone al figlio la sua volont\u00e0 di vendetta, sentendosi dire che per il gran numero di avversari sarebbe meglio assoldare dei collaboratori, ma rispondendo altres\u00ec che come aiutanti sarebbero bastati Zeus ed Atena; propone quindi a Telemaco di recarsi per primo in citt\u00e0, mentre lui l'avrebbe seguito guidato da Eumeo e mischiandosi coi pretendenti, sotto le mentite soglie d'un mendicante, per provare la fedelt\u00e0 delle donne e dei servitori e fargli poi un segno col capo invitandolo a togliere dalla stanza tutte le armi che erano appese alla parete, lasciando solo quelle per loro necessarie. Informando Penelope del ritorno del figlio sia l'araldo sbarcato dalla nave giunta in porto sia il porcaio Eumeo, i pretendenti vengono a conoscenza di questo fatto origliando e decidono di far tornare in patria quanti di loro se ne erano allontanati per tendere l'agguato a Telemaco, scoprendo poi che i loro compari stavano proprio in quel momento sbarcando nel porto, progettando di tendere un agguato a Telemaco su terra dopo aver consultato gli dei, secondo il consiglio del prudente e saggio Anfinomo. Informata dall'araldo, che ha sentito le trame dei proci, Penelope rimprovera Antinoo poich\u00e9 vuole impadronirsi per forza e mediante omicidio dell'erede del trono attentando a un re al quale suo padre era debitore poich\u00e9 Odisseo l'aveva ospitato a palazzo come supplice durante una rivolta del popolo contro di lui: Eurimaco rispondendo le dice che avrebbe garantito la salvezza del figlio suo, mentendo poich\u00e9 anche lui l'avrebbe desiderato morto. Dopo che Atena, vedendo Eumeo ritornare a casa, ha ritrasformato il re in un mendicante, perch\u00e9 l'anfitrione non possa riconoscerlo, Telemaco si rivolge al messaggero domandandogli cosa di nuovo fosse accaduto in citt\u00e0, sentendosi dire che i pretendenti hanno fatto ritorno.\nLibro XVII.\nPartendo da casa del porcaio al sorgere del sole, Telemaco invita Eumeo a portare Odisseo in citt\u00e0 dicendo che l\u00e0 potr\u00e0 procacciarsi da vivere da s\u00e9. Ritornato a casa ed accolto festosamente, viene salutato dalla madre e, invitandola a far sacrifici a Zeus affinch\u00e9 lo aiuti nella sua vendetta, le dice che dovr\u00e0 andar in cerca dell'indovino che l'aveva seguito durante il viaggio di ritorno. Sceso in citt\u00e0 dalla reggia, attraversata la folla dei pretendenti a lui ben disposti solo a parole e conversato cogli amici paterni, Mentore, Aliterse e Antifo, Telemaco vede avvicinarsi Pireo e, accolto l'ospite che seco conduceva, lo esorta a tenersi i doni portati dal viaggio, affinch\u00e9 i pretendenti non possano impossessarsene. Dopo essersi lavato, Telemaco partecipa a un banchetto durante il quale espone i risultati del suo viaggio, provocando il dolore di Penelope, che \u00e8 prontamente confortata da Teoclimeno. Dilettatisi, i pretendenti cominciano a banchettare e contemporaneamente Odisseo, guidato da Eumeo, si avvia in direzione della citt\u00e0 incontrando nei pressi di questa Melanzio, capraio, che lo accusa di essere uno straccione buono a nulla, irritandolo e colpendolo senza per\u00f2 provocare in lui una reazione violenta. Dopo aver promesso a Eumeo che prima o poi l'avrebbe venduto come schiavo e detto che s'augurava la morte di Telemaco, Melanzio si reca a palazzo e riceve dai serventi un pezzo di carne. Giunti davanti al palazzo regale, Odisseo invita Eumeo a precederlo nella sala dei pretendenti, ben sapendo che, in conformit\u00e0 con quanto detto da Melanzio, sar\u00e0 maltrattato: presso il portone, sdraiato su un mucchio di letame, sedeva il cane Argo, descritto da Eumeo come un tempo bellissimo e agilissimo ma ormai stanco e vecchio: questo, appena visto il padrone tornato in patria, malmesso tanto da non poter correre verso di lui, sarebbe morto subito dopo. Dopo che Eumeo \u00e8 entrato nella stanza dei banchetti e si \u00e8 messo a mangiare con Telemaco, vi accede pure Odisseo, prontamente invitato da Telemaco per mezzo di Eumeo a ricever da lui cibo e a chiederne altro ai commensali. Dopo che Melanzio ha riportato ai pretendenti l'incontro precedentemente intercorso tra lui, il porcaio e il mendicante, il secondo di questi \u00e8 redarguito da Antinoo. Dopo che Antinoo ha accusato Eumeo di scorrettezza, poich\u00e9 in sua analisi non avrebbe dovuto parlar contro i principi quando era il primo a invitare mendici che avrebbero dovuto sfamarsi a spese della famiglia regale, questo risponde che il mendicante si era recato a casa sua e non vi era stato invitato con dolo, a differenza dei molti artigiani alla corte dei pretendetnti. Dopo che Telemaco ha placato Eumeo e rivolgendosi a Antinoo l'ha accusato di ingordigia, Odisseo aggirandosi per la sala raccoglie molte vivande nella bisaccia: arrivato davanti ad Antinoo, supplicandolo nonostante prima avesse avuto una reazione violenta, lo supplica di dargli del cibo, affermando che quando era in patria anche lui era solito far altrettanto e narrando una storia leggermente diversa da quella che aveva riferito al porcaio. Mossa da Antinoo una critica agli altri pretendenti, Odisseo lo rimprovera per la sua ingordigia, provocando una reazione irata dell'interlocutore che gli lancia addosso il poggiapiedi: senza scomporsi, Odisseo, osservato con appartenente indifferenza da Telemaco, si augura la morte dell'avversario e la risposta violenta del pretendente causa il biasimo dei suoi compagni nei suoi confronti. Dopo che Penelope, affiancata dalle ancelle, ha rimproverato Antinoo augurandosene la morte, si rivolge a Eumeo chiedendo informazioni a riguardo del misterioso visitatore e, sentitasi narrare la sua storia e riferire che ha notizie di Odisseo, auspica di potergli parlare: dopo un rifiuto di Odisseo dovuto al fatto che a Penelope vuole raccontare ci\u00f2 che sa a riguardo del marito in separata sede poich\u00e9 teme l'ira dei pretendenti, Eumeo riferisce questa sua volont\u00e0 alla regina, che la approva, e, prima di partire, dialogando con Telemaco, gli raccomanda la massima prudenza.\nLibro XVIII.\nDopo che Arneo, prepotente mendicante alla corte dei pretendenti noto scherzosamente come Iro perch\u00e9 talvolta faceva da araldo, ha provocato Odisseo invitandolo ad andarsene dall'atrio del palazzo e questo gli ha risposto di lasciarlo stare se non voleva venire alle mani, il primo propone al secondo una gara di pugilato ed Antinoo afferma che il vincitore avrebbe ricevuto della carne e sarebbe stato loro ospite fisso da allora innanzi. Affiancato da Atena, Odisseo si avvicina ad Arneo in modo gagliardo, terrorizzando lui e i pretendenti, sconfiggendo quasi subito il suo avversario e, risparmiatagli la vita, conducendolo fuori dal palazzo dopo averlo gettato a terra. Festeggiato dai pretendenti, Odisseo riceve cibo da Antinoo ed Anfinomo e, cercando invano di avvertire quest'ultimo, poich\u00e9 gli era sembrata una persona retta, di ci\u00f2 che aveva in mente di fare perch\u00e9 si metta in salvo, gli racconta come dei suoi inventati eccessi del passato gli avrebbero portato sventura e riferisce in modo velato che Odisseo torner\u00e0 presto in patria, non potendo per\u00f2 impedire che il destino abbia compimento, nonostante Anfinomo ben comprenda il rischio che avrebbe corso. Dopo che spinta da Atena Penelope ha deciso che parler\u00e0 con Telemaco invitandolo a non frequentare i pretendenti, la dispensiera Eurinome la invita a sistemarsi prima di scendere nella sala dei banchetti, ottenendo un rifiuto dovuto al fatto che Penelope dopo la partenza del marito per lo strazio non ha pi\u00f9 tanto badato alla sua estetica. Addormentata da Atena, Penelope \u00e8 resa bellissima dall'intervento della dea e al risveglio si augura di morire presto e in modo indolore. Comparsa dinanzi ai banchettanti, Penelope si rivolge al figlio sgridandolo per non aver reagito ai maltrattamenti inflitti ad Odisseo dai pretendenti, sentendosi rispondere che, pur odiando i commensali, non pu\u00f2 reagire per inferiorit\u00e0 numerica. Non lusingata dai complimenti proferti nei suoi confronti da Eurimaco, Penelope afferma che continuamente si strugge l'animo pensando al marito lontano, dimostrandosi fedele nei confronti di Odisseo e affermando che, offesa per i costumi dei pretendenti, vuole prima del matrimonio da loro, in conformit\u00e0 con la tradizione, ricevere doni, poich\u00e9 non \u00e8 uso che siano invece i pretendenti a divorare le sostanze della casata della sposa, facendo di questa loro azione un ricatto per avvicinare la data delle nozze. Dopo che Antinoo ha ricordato a Penelope l'ineluttabilit\u00e0 delle nozze, lui e tutti i pretendenti, facendo una gara di generosit\u00e0, offrono doni a Penelope che si ritira pi\u00f9 tardi nei suoi appartamenti. Scesa la sera tra i canti e le danze, Odisseo, invitando le ancelle che curano il fuoco a raggiungere la regina per farle compagnia, \u00e8 da queste deriso, poich\u00e9 vuole incaricarsi lui di quella mansione, e in particolare da Melant\u00f2, amante di Eurimaco: ella afferma che un uomo di cos\u00ec bassa estrazione non dovrebbe, dandosi tante arie, vivere coi principi, provocando una reazione irata da parte di Odisseo che fa cos\u00ec fuggire le serve e comincia ad accudire il focolare. Dopo che Eurimaco ha deriso Odisseo per la sua calvizia, gli propone di lavorare nella sua propriet\u00e0, offendendolo profondamente e dicendo che \u00e8 uno scansafatiche: dopo che Odisseo ha ricordato la sua abilit\u00e0 di agricoltore, allevatore e combattente e si \u00e8 augurato la morte dell'interlocutore per mano del re ormai destinato nelle sue parole a tornare, Eurimaco afferma che \u00e8 di rango sociale troppo basso per esser loro commensale e, afferrato uno sgabello, glielo lancia addosso colpendo per\u00f2 il coppiere e provocando una reazione offesa da parte di Telemaco che invita i commensali ad allontanarsi. Dopo che Anfinomo ha invitato a sua volta i compari a ritirarsi, esortandoli a lasciar che fosse Telemaco a decidere che fare a riguardo dell'ospite, i banchettanti si ritirano dopo un'ultima bevuta, dirigendosi ciascuno alla propria dimora.\nLibro XIX.\nRimasti soli Odisseo e Telemaco, il condottiero esorta il figlio ad asportare le armi presenti nella sala e a rispondere, se ci\u00f2 avesse suscitato la perplessit\u00e0 dei pretendenti, che temeva fossero rovinate dal fumo o usate durante le liti che scoppiavano durante i banchetti a palazzo. Dopo che i due, accompagnati da Atena, hanno riposto le armi, Telemaco va a dormire mentre Odisseo va a colloquio con la moglie, venendo per\u00f2 nuovamente offeso da Melant\u00f2 cui ricorda che il suo presente stato \u00e8 dovuto al volere degli dei e che, quando sarebbe tornato, Odisseo avrebbe potuto punirla per il suo atteggiamento irrispettoso. Dopo che Melant\u00f2 \u00e8 stata sgridata da Penelope, comincia l'interrogatorio della regina all'ospite: dopo che Odisseo si \u00e8 rifiutato, pur tessendo una lode alla regina, di informarla circa la sua identit\u00e0, Penelope si commisera per la sua condizione, riportando come avesse allontanato la data delle nozze coll'inganno della tela, poi scoperto. Convinto dalla moglie, Odisseo le racconta di essere un soldato cretese e riporta di aver incontrato il celebre condottiero itacese durante il ritorno di questi in patria, e di averlo ospitato per dodici giorni nella propria dimora. Dopo che queste menzogne tanto simili a realt\u00e0 l'hanno commossa, Penelope cerca di scoprire se l'ospite abbia veramente incontrato il suo sposo o stia mentendo, ponendogli delle dettagliate domande sull'abbigliamento di Odisseo, alle quali il mendicante risponde in modo opportuno. Dopo aver accennato al fatto, poi ripreso con l'auspicare un prossimo ritorno dell'eroe, di aver sentito dai Tesproti che Odisseo era vivo, il mendicante riporta degli aneddoti sui viaggi di quello, che alludono per\u00f2 a fatti realmente accaduti, raccontando l'episodio delle vacche del Sole che aveva causato la perdita di tutti i compagni, e quello dello sbarco sull'isola dei Feaci. Dopo essersi augurata un secondo lei ormai improbabile ritorno di Odisseo e aver comandato alle ancelle di lavare l'ospite, Penelope, dovendo far fronte a un rifiuto di Odisseo, invita Euriclea, sotto richiesta del condottiero itacese di esser accudito da una vecchia, a prendersi cura di lui. Euriclea per la prima volta lascia trasparire un nesso tra il misterioso ospite e il re partito vent'anni prima, affermando che sono simili per aspetto e che hanno subito la stessa misera sorte. Prima che Odisseo possa evitare le cure della nutrice, si accorge del fatto che quella potrebbe scoprire la sua vera identit\u00e0 rinvenendo sul suo corpo una cicatrice procuratagli da un cinghiale in giovent\u00f9, cosa che poi accade. Segue la rimembranza di quell'evento. Dopo aver pronunciato la fatidica frase \"Oh s\u00ec, Odisseo tu sei, cara creatura!\", Euriclea, non riuscendo a comunicare il ritorno del marito alla regina, \u00e8 fatta tacere dal condottiero, che le raccomanda la prudenza e la cautela. Dopo che Euriclea ha terminato di prendersi cura del suo padrone, questo si mette a sedere vicino al fuoco, coprendo la cicatrice e mostrandosi disposto ad ascoltare Penelope, che gli si rivolge per sfogarsi e fargli interpretare un sogno appena fatto, nel quale un'aquila, volando sopra molte oche, le aveva uccise: essendo gi\u00e0 in esso contenuta la spiegazione, Odisseo afferma sia opportuno attenersi a quella, che afferma Odisseo sarebbe tornato a breve facendo strage dei nemici che gl'insidiavano la moglie. Dopo aver esposto i suoi dubbi a riguardo dell'attendibilit\u00e0 della notturna visione, Penelope annuncia al misterioso visitatore che non sa essere il proprio legittimo sposo che \u00e8 s\u00ec disposta a sposare uno dei Proci, ma che si unir\u00e0 in matrimonio solo con colui che sapr\u00e0 dimostrare abilit\u00e0 pari a quella del marito nell'usare lo speciale arco di quest'ultimo, adoperandolo per far passare una freccia attraverso dodici asce bipenni allineate. Dopo aver affermato il visitatore che Odisseo sarebbe giunto prima della competizione, Penelope si ritira e piange il marito nelle sue stanze.\nLibro XX.\nDopo che si \u00e8 steso nell'atrio, Odisseo senza nulla palesare si irrita per il comportamento delle ancelle, che, amoreggiando coi pretendenti, non gli si rivelano fedeli, meditando altres\u00ec su come effettuare la strage. Quando, dopo aver parlato ad Atena e averle esposto le sue perplessit\u00e0, Odisseo si addormenta, Penelope si desta piangendo e pregando Artemide di farla morire presto, poich\u00e9 quello sarebbe l'unico modo per rivedere il marito secondo lei morto e del quale la notte stessa aveva avuto una visione. All'alba, sentendo la moglie piangere, Odisseo, svegliatosi, comincia a pregare Zeus chiedendogli di fornirgli un segno della sua vicinanza, che presto arriva sotto la duplice forma di un fragoroso tuono e delle parole di una serva, augurantesi a sua volta la morte dei pretendenti. Dopo che Odisseo \u00e8 rientrato in casa, Telemaco, domandato a Euriclea come lo straniero avesse passata la notte, esce dal palazzo e la nutrice impartisce ordine alle altre serve affinch\u00e9 preparino il banchetto dei pretendenti. Quando le ancelle mandate da Euriclea stanno tornando dalla fonte, giunge pure il porcaio Eumeo che, rivolgendosi al suo ospite, gli domanda se sia ancora vittima di maltrattamenti o se la sua condizione sia migliorata; dopo che non ha risposto alle provocazioni profertegli da Melanzio, Odisseo \u00e8 interpellato da Filezio che, dopo aver domandato a Eumeo la sua identit\u00e0, si rivolge allo straniero evidenziando come somigli al re partito, del quale tesse poi una lunga lode e che \u00e8 in seguito detto prossimo al ritorno dal mendicante. Dopo che sui pretendenti tramanti insidie contro Telemaco \u00e8 volata un'aquila ghermiente una colomba, Anfinomo si rivolge ai compari invitandoli a banchettare, serviti dai tre succitati servi di Odisseo, che nel frattempo \u00e8 fatto sedere presso la porta sotto la protezione di Telemaco, come detto da quest'ultimo ai commensali. Dopo che Antinoo ha contemporaneamente raccomandato prudenza ai pretendenti e intimato a Telemaco di non esporsi troppo pena la morte, Ctesippo, quasi esortato da Atena perch\u00e9 l'odio di Odisseo per gli avversari aumenti, lo offende e gli lancia addosso una zampa di bue, prontamente evitata dal condottiero: dopo aver redarguito aspramente i commensali e Ctesippo in generale, Telemaco si vede rispondere da Aghelao, che, concordando con lui, raccomanda agli altri pretendenti la moderazione e il rispetto, ma parimenti, ipotizzando la morte del re, invita Telemaco a far risposare la madre. Dopo una breve replica di Telemaco, Atena provoca l'inconsulto riso dei pretendenti, che sono biasimati da Teoclimeno: questi, prima di uscire adirato ed offeso da Eurimaco che lo dice pazzo, afferma che il loro riso nasconda in realt\u00e0 il preludio della morte. Dopo aver descritto la scena in cui i pretendenti offendono Telemaco affermando che ha ospitato due pazzi, il mendico con loro seduto e il profeta appena uscito, il narratore tradisce come la fine di quegli alteri giovani sia ormai prossima, dicendo che quella sarebbe stata la loro ultima ed amarissima cena.\nLibro XXI.\nDopo un nuovo accenno a quale sia la sorte dei pretendenti, il poeta entra nel vivo della narrazione descrivendo la scena in cui Penelope preleva dalla stanza del tesoro l'arco del marito e la storia di questa prodigiosa arma, che era stata regalata ad Odisseo da Ifito quando i due s'erano incontrati in Messenia, essendoci andati il primo per trattare cogli indigeni riguardo alla restituzione di alcuni greggi e il secondo cercando le sue cavalle. Prelevato l'arco, Penelope si dirige alla sala dei banchetti, ove si trovano i pretendenti, cui espone la sua intenzione di indire la suddescritta gara il cui vincitore l'avrebbe avuta in sposa, pregando poi Eumeo di consegnare loro l'arco. Dopo aver biasimato Filezio ed Eumeo per la commozione mostrata di fronte all'arco dell'antico padrone, Antinoo, destinato a morire per primo tra i pretendenti e per mano del re, evidenzia come la gara non sia facile e, pur sperando di riuscire a pareggiarlo, come Odisseo, suo ideale avversario, sia stato un uomo valoroso. Dopo aver chiesto di poter prendere parte pure lui alla competizione, ricevendo come premio in caso di vittoria la non separazione dalla madre, Telemaco allestisce la struttura atta all'agone e, messosi alla soglia per tentare la sorte, dopo non esser tre volte riuscito nemmeno a tendere l'arco, \u00e8 nel quarto tentativo bloccato dal padre. Offerto Telemaco agli altri banchettanti di tender loro l'arco, Antinoo dispone l'ordine in cui questi avrebbero dovuto affrontare la prova, indicando come primo l'onesto Leode, l'unico tra i pretendenti cui risultavano sgraditi i delitti commessi dai compari, che, non riuscendo, predice agli altri in quanto aruspice un destino di morte. Biasimato Leode e date a Melanzio indicazioni per rendere pi\u00f9 facile la prova ammorbidendo l'arco col calore, Antinoo assiste al fallimento di tutti i compari, eccetto suo e di Eurimaco che, primi tra i pretendenti per prestigio e forza, temporeggiano. Uscito dalla sala e testata la fedelt\u00e0 di Eumeo e Filezio, Odisseo si svela loro, promettendo ricompense straordinarie per la loro bont\u00e0 e mostrando la cicatrice che avrebbe tolto loro ogni dubbio. Dopo un momento di commozione, il condottiero d\u00e0 ai suoi servi istruzioni per affiancarlo nella sua vendetta, fornendogli l'arco e chiudendo le porta della sala dopo averne fatte uscire le donne. Dopo il fallimento di Eurimaco e di Antinoo e il sincero riconoscimento da parte del primo della superiorit\u00e0 del re nei loro confronti, il secondo propone di riprendere il banchetto e di rinviare la gara al giorno successivo, potendo cos\u00ec far sacrifici prima di essa ad Apollo. Dopo aver Odisseo chiesto che gli consegnassero l'arco per prender parte alla prova, i pretendenti, temendo che riesca nell'impresa, si rifiutano di darglielo, mentre Antinoo arriva ad offendere l'ospite affermando che \u00e8 il troppo bere a farlo parlare fuori luogo. Dopo che Penelope ha difeso il mendicante sottolineando come nelle sue parole non fosse presente l'intenzione di prender parte ufficialmente alla gara e sottrarla loro, Eurimaco ribatte che non teme quello ma le malelingue della gente, sentendosi rispondere dalla regina che la loro reputazione s'era gi\u00e0 guastata per l'esser vile del loro comportamento e che, in caso di vittoria, avrebbe fatto grandi doni allo straniero. Dopo che Telemaco ha ricordato come l'arco gli spettasse per diritto ereditario e invitato Penelope a ritirarsi, Eumeo, pur essendo stato minacciato dai pretendenti, consegna l'arma ad legittimo proprietario, rinfrancato dal principe. Dopo che Euriclea e Filezio hanno chiuso le porte della sala, Odisseo, ammirato dai banchettanti, esamina l'arco e, dopo averlo teso terrorizzando i pretendenti, scocca, appena dopo un tuono inviato da Zeus, un colpo tanto preciso da attraversare il foro di tutte le asce, invitando poi Telemaco a raggiungerlo e stando in mezzo alla sala con le armi sfoderate nonostante prima avesse falsamente invitato il figlio a far i preparativi per una lieta serata.\nLibro XXII.\nOdisseo carica di nuovo l'arco, ma questa volta con intenzioni omicide; la freccia trapassa il collo di Antinoo, che stava bevendo una coppa di vino. Il perfido aristocratico cade, con un fiotto di sangue che gli esce dal naso. Dopo la sua morte, i Proci, terrorizzati, cercano invano le armi, minacciando morte a quello che non sanno ancora essere Odisseo. Questi finalmente si svela, biasimando i pretendenti per tutti i misfatti commessi; solo Eurimaco gli risponde, accusando Antinoo di esser stato il loro fomentatore e proponendo un accordo economico per ripagare i danni, prontamente rifiutato dal sovrano che non vuole vedere compromesso il proprio onore. Eurimaco viene trafitto da Odisseo al petto mentre sta cercando di balzare sul padrone di casa con un pugnale. Anfinomo si arma a sua volta, ma viene trafitto da Telemaco che, autorizzato dal padre, cerca altre armi per s\u00e9, per il re, per Eumeo e per Filezio. I pretendenti si fanno portare da Melanzio molte armi di quante erano state asportate, terrorizzando Odisseo, che si sarebbe subito rivolto al figlio sentendosi dire che era stato lui ad aver solo accostato la porta del magazzino. Odisseo ordina a Eumeo di visionare chi stia portando fuori da quella stanza le armi,; questi riesce a scoprire Melanzio, lo immobilizza e lo incatena ad una trave, aiutato da Filezio, il capraio. Comparsa Atena nella sala sotto le mentite spoglie di Mentore, Odisseo, schierato con soli tre compagni davanti a una moltitudine di uomini, la invoca fingendo di non conoscere la sua vera identit\u00e0, sentendosi per\u00f2 biasimare da quella per il poco coraggio dimostrato nel non averla difesa dalle critiche avanzate dai nemici: la dea gli fornisce nuovamente ardore, ma non abbastanza per vincere istantaneamente, volendo provare la sua forza e quella del di lui figlio. Colpito in un'azione combinata da molti nemici, Odisseo si salva per intervento di Atena, esortando poi i suoi ad attaccare: mietute molte vittime e sottratte le loro armi, erano riusciti compiendo ripetutamente questa operazione ad avanzare assai nella sala, privando dei capi e stringendo sul fondo i nemici, fatti fuggire in modo disordinato dalla dea e trucidati dai quattro avversari. Odisseo decapita Leode, che aveva cercato invano di discolparsi, e si lascia invece impietosire da Femio, l'aedo, e da Medonte, l'araldo saggio e rispettoso nei confronti propri e di Penelope. Avvenuto nella sala della strage un nuovo incontro tra Odisseo ed Euriclea, l\u00ec convocata da Telemaco, il re frena la sua serva dal gioire, chiedendole altres\u00ec di elencare quali serve gli fossero rimaste fedeli e quali no: queste ultime, poco dopo condotte in sua presenza nel numero di dodici, sarebbero state condannate a morte, portati fuori i cadaveri. Torturato e ucciso pure Melanzio, Telemaco, Eumeo e Filezio rientrano nella sala e incontrano Odisseo, che, purificata la stanza, incontra le ancelle, programmando altres\u00ec con Euriclea di far l\u00ec condurre la propria legittima sposa.\nLibro XXIII.\nSalita Euriclea alle stanze di Penelope e svegliata la sua padrona, la regina, inizialmente incredula di fronte a quanto narratole dalla vecchia riguardo al ritorno del marito, dopo la conferma da parte di questa della veridicit\u00e0 del suo dire, la abbraccia, domandando come il marito avesse fatto a vincere i nemici, in gran sproporzione numerica, e, di fronte a una risposta molto evasiva, tornando a dubitare e a sospettare l'uccisore dei pretendenti sia stato un dio. Decisasi comunque ad incontrare l'uomo che, secondo lei per volere degli dei, si era fatto mano del suo desiderio omicida, Penelope, raggiunto il marito, rimane in silenzio osservando l'uomo, indecisa sul da farsi poich\u00e9, cos\u00ec conciato, aveva un aspetto differente. Biasimata da Telemaco per il suo atteggiamento sospettoso, la regina, rivoltasi al figlio esponendo le sue perplessit\u00e0, \u00e8 ignorata dal marito, che invece si rivolge al principe domandandogli di pensare come loro due possano evitare il desiderio di vendetta dei parenti degli assassinati. Dopo che Telemaco ha rifiutato questa responsabilit\u00e0, Odisseo espone quale sia il suo piano, basato sul celare ai compatrioti essersi svolto quell'eccidio organizzando una festa simile a quella nuziale e sul fuggire di nascosto. Compiutisi i preparativi per la falsa festa, essa ha luogo e permette di ingannare gli itacesi a Odisseo e a Telemaco, il primo dei quali, lavato da Eurinome, \u00e8 reso eccezionalmente bello da Atena. Essersi nuovamente recato al cospetto di Penelope, Odisseo chiede ad Euriclea che gli sia fornito un letto, fornendo alla moglie il pretesto per metterlo alla prova dicendo che il letto sarebbe stato allestito nel portico: ben sapendo Odisseo che il letto da lui costruito usava al posto di uno dei montanti un ulivo vivo, le risponde che ci\u00f2 era impossibile, persuadendola definitivamente e facendola correre verso di lui piangendo, affermando le loro sventure siano state colpa degli dei e chiedendo perdono per i continui argomenti addotti contro il riconoscimento. Abbracciato Penelope lo sposo, i due erano rimasti assieme per tutta la notte, resa appositamente lunghissima da Atena, avendo quella impedito il sorgere dell'aurora. Esortato dalla moglie, Odisseo riporta poi cosa Tiresia aveva detto avrebbe dovuto fare prima della morte, ossia viaggiare per mare sino a che avesse incontrato un popolo che non faceva uso di navi e un viandante che gli avesse detto di avere un ventilabro sulla spalla: solo allora, tornato in patria facendo libagioni agli dei dopo aver fatto nel luogo dell'incontro sacrifici a Poseidone, sarebbe potuto morire per mare ben gradito ai numi tutti. Preparato il loro letto, la coppia regale vi si stende, narrando il marito alla moglie e quella allo sposo le rispettive sventure, e le danze della falsa festa sono arrestate da Telemaco, Filezio ed Eumeo. Terminata la notte, Odisseo promette alla sposa che a breve avrebbe portato a palazzo le ricchezze donategli dai Feaci, vendicandosi altres\u00ec sulle famiglie dei pretendenti per il risarcimento dei danni da quelli cagionati: allontanatosi dalla reggia seguito dai tre fedeli compagni, protetto da Atena, Odisseo si reca dal padre.\nLibro XXIV.\nCondotte Ermes le anime dei pretendenti nell'Ade, questi si avvicinano a un gruppetto di eroi morti durante e dopo la battaglia di Ilio, tra i quali Achille e Agamennone cominciano a conversare sulle rispettive morti, l'una avvenuta durante la battaglia per mano di Paride e l'altra dopo il ritorno in patria per mano d'Egisto. Rivolgendosi l'Atride all'anima dell'appena morto pretendente Anfimedonte, gli chiede che avesse cagionato la morte di tanti giovani scelti, sentendosi rispondere che l'autore di quell'eccidio era stato Odisseo, volendo questi vendicarsi per i soprusi perpetuati da quelli durante la sua assenza ai danni del proprio patrimonio e della propria moglie. Dopo aver Anfimedonte sinteticamente narrato quanto fosse accaduto in Itaca dopo la partenza di Odisseo, l'Atride esprime il suo elogio a Penelope, affermando che la sua gloria durer\u00e0 a lungo e che si trova in antitesi con sua moglie Clitennestra. Arrivati Odisseo, Telemaco, Filezio ed Eumeo alla casa di Laerte, il re invita i restanti tre ad entrare e a preparare il pranzo mentre lui si sarebbe recato dal padre, per vedere se l'avrebbe riconosciuto o meno. Dopo essersi fatto commuovere dalla penosa anzianit\u00e0 del genitore, Odisseo gli si avvicina, fingendo di averlo scambiato per un servo e ingannandolo affermando d'esser l\u00ec venuto per incontrare il re dell'isola, che era stato secondo il suo racconto da lui ospitato durante i suoi viaggi. Interrogato circa l'identit\u00e0 dell'isola, Laerte, prima di far domande al visitatore riguardo al suo incontro col figlio e la sua identit\u00e0, risponde quella che \u00e8 s\u00ec Itaca, ma che Odisseo non \u00e8 pi\u00f9 tornato dalla guerra, in sua analisi morendo lungo il viaggio di ritorno, e che ora su di essa spadroneggiano alcuni giovani nobili, sentendosi poi rispondere che si trova al cospetto di Eperito, originario di Alibanto e l\u00ec portato dalle correnti. Dopo aver riposto che non aveva notizie di quel suo antico ospite da cinque anni, Odisseo, vedendo la conseguente disperazione dell'anziano genitore, lo abbraccia, facendosi riconoscere per mezzo della succitata cicatrice e della capacit\u00e0 di elencare gli alberi presenti nell'esteso frutteto. Dopo aver espresso la sua preoccupazione per la vendetta degli itacesi dovuta all'omicidio dei pretendenti, Laerte rientra in casa e, prima di mangiare il pasto preparato dai tre accompagnatori del figlio, \u00e8 lavato dalla fedele ancella Sicula e reso pi\u00f9 imponente da Atena. Dopo essersi Laerte dispiaciuto per non aver potuto prender parte alla strage, i cinque uomini intenti al banchettare sono raggiunti da Dolio, marito di Sicula, che subito avrebbe riconosciuto, commosso, il proprio re. Mentre anche i nuovi arrivati vengono accolti all'agreste pranzo, nonostante nessuno avesse apparentemente trafugato la notizia, la gente, scoperto ci\u00f2 che era avvenuto nel palazzo, \u00e8 incitata da Eupite, padre di Antinoo, a vendicarsi su Odisseo per aver fatto morire tanti giovani e in guerra e dopo il suo ritorno. Dopo che Medonte ha ricordato come la vendetta di Odisseo si fosse compiuta coll'approvazione e il supporto degli dei, un successivo intervento di Aliterse divide l'assemblea, della quale una parte si ritira terrorizzata e l'altra prende le armi, comandata da Eupite, destinato per\u00f2 a morire nella spedizione punitiva. Dopo che Zeus, invitato da Atena, ha deciso di concedere alle parti in causa la pacificazione, Odisseo, informato del fatto che gli itacesi si stiano avvicinando alla capanna, fa vestire a tutti gli uomini a lui fedeli le armi e, rivolgendosi a Telemaco dopo aver visto che Atena li accompagna sotto le mentite spoglie di Mentore, esprime la sua esortazione all'esser prodi, prontamente recepita dal figlio. Dopo che Laerte, incitato da Atena, ha ucciso Eupite lanciando un giavellotto, la dea ferma Telemaco e Odisseo dall'uccidere i nemici, poco dopo messi in fuga dalla sua terribile apparizione, denotata da un lampo di Zeus e rimarcata da un bellicoso grido di Odisseo che, ben felice, pur volendo passare al contrattacco, accetta la pacificazione col popolo propostagli dalla dea."}
{"id": "5437064", "revid": "1984502", "url": "https://it.wikipedia.org/wiki?curid=5437064", "title": "Greatest Hits (Thal\u00eda)", "text": "Greatest Hits \u00e8 un album discografico di raccolta della cantante messicana Thal\u00eda, pubblicato nel 2004."}
{"id": "5437067", "revid": "22356", "url": "https://it.wikipedia.org/wiki?curid=5437067", "title": "Edingerella", "text": ""}
{"id": "5437068", "revid": "1543377", "url": "https://it.wikipedia.org/wiki?curid=5437068", "title": "Sakartvelos tasi 2014-2015", "text": "La Sakartvelos tasi 2014-2015 (in georgiano \"\u10e1\u10d0\u10e5\u10d0\u10e0\u10d7\u10d5\u10d4\u10da\u10dd\u10e1 \u10d7\u10d0\u10e1\u10d8\", \"Coppa di Georgia\"), nota anche come Coppa David Kipiani 2014-2015, \u00e8 stata la 25\u00aa edizione del trofeo. La competizione \u00e8 iniziata il 19 agosto 2014 e si \u00e8 conclusa il 25 maggio 2015 con la finale. La Dinamo Tbilisi ha vinto la coppa per la dodicesima volta nella sua storia, la terza consecutiva."}
{"id": "5437072", "revid": "1573940", "url": "https://it.wikipedia.org/wiki?curid=5437072", "title": "Cryptodrassus", "text": "Cryptodrassus \u00e8 un genere di ragni appartenente alla famiglia Gnaphosidae.\nDistribuzione.\nLe 2 specie note di questo genere sono diffuse in Europa, in Creta, e in Turchia: le specie dall'areale pi\u00f9 vasto \u00e8 la \"C. hungaricus\" rinvenuta in varie localit\u00e0 del continente europeo.\nTassonomia.\nNon sono stati esaminati esemplari di questo genere dal 2011.\nAttualmente, a maggio 2015, si compone di 2 specie:"}
{"id": "5437074", "revid": "1984502", "url": "https://it.wikipedia.org/wiki?curid=5437074", "title": "El sexto sentido", "text": "El sexto sentido \u00e8 il nono album in studio della cantante messicana Thal\u00eda, pubblicato nel 2005."}
{"id": "5437076", "revid": "128695", "url": "https://it.wikipedia.org/wiki?curid=5437076", "title": "J&amp;T Banka Prague Open", "text": ""}
{"id": "5437077", "revid": "599013", "url": "https://it.wikipedia.org/wiki?curid=5437077", "title": "Legittima difesa (ordinamento italiano)", "text": "La legittima difesa, nell'ordinamento giuridico italiano, \u00e8 una causa di giustificazione.\nStoria.\nL'istituto - che era gi\u00e0 contemplato nel codice penale sabaudo del 1859 dagli artt. 559, 560 e 563 - venne introdotto nel codice Zanardelli del 1889 agli artt. 59 e 60. Da allora in dottrina si accese un dibattito sull'opportunit\u00e0 ed i limiti della normativa, che vide tra i principali protagonisti Francesco Carrara, tuttavia durante il governo Mussolini ed i lavori per la realizzazione di un nuovo codice la commissione parlamentare incaricata, nel recepire la giurisprudenza emanata durante la vigenza del codice del 1889, elabor\u00f2 la necessit\u00e0 del principio di proporzionalit\u00e0 tra difesa e offesa, anche se Alfredo Rocco nella sua relazione al re sullo stato dei lavori chiar\u00ec la propria posizione ricordando e implicitamente rispondendo alle critiche della commissione parlamentare, che con l\u2019aggiunta di tale requisito della \"non si \u00e8 voluto introdurre alcuna proporzione tra i diritti in gioco\". L'istituto venne infine inserito come causa di esclusione della punibilit\u00e0 nell'art. 52 del codice Rocco del 1930 rimanendo tale anche dopo la nascita della Repubblica Italiana. \nSuccessivamente, dopo la riforma operata dalla legge 13 febbraio 2006, n. 59 emanata sulla scia di alcuni casi di cronaca ed un dibattito in seno all'opinione pubblica, venne presentata una proposta di legge da parte della Lega Nord alla Camera dei deputati nel novembre 2015 che tentava di aggiungere l'elemento della difesa di attivit\u00e0, ma nella XVII legislatura della Repubblica Italiana venne approvato, in un solo ramo del Parlamento, un nuovo e controverso disegno di legge sulla legittima difesa, che consente, tra le altre modifiche, l\u2019uso delle armi in reazione a rapine nelle ore notturne. Il 4 maggio 2017, con 225 voti favorevoli, 166 contrari e 11 deputati che si sono astenuti, alla Camera dei deputati, tra numerose proteste, si manifest\u00f2 l'esigenza di una nuova normativa sulla difesa personale. Il giorno seguente tuttavia, vennero annunciate delle modifiche, da parte del segretario del Partito Democratico, Matteo Renzi, in merito alle modifiche degli articoli 52 e 59 approvate alla Camera.\nNella successiva XVIII legislatura, \u00e8 partito dall'altro ramo del Parlamento l'intento di licenziare un testo in proposito: \u00e8 avvenuto il 24 ottobre 2018 al Senato, che ha riapprovato il testo con le modifiche apportate dalla Camera dei deputati il 28 marzo 2019. La proposta della Lega Nord \u00e8 diventata la legge 26 aprile 2019, n. 36, tale norma ha introdotto un ulteriore presunzione di proporzionalit\u00e0 e ha inasprito le pene di cui all'art. 165 del codice penale, accogliendo il precedente principio della difesa delle attivit\u00e0 come proposto dalla Lega Nord. La norma \u00e8 entrata in vigore dal 18 maggio 2019, con la pubblicazione della legge sulla Gazzetta Ufficiale della Repubblica Italiana.\nDisciplina normativa.\nL'istituto \u00e8 contemplato all'art. 52 del codice penale italiano, che nella formulazione attuale recita:\nRequisiti di applicabilit\u00e0.\nIl pericolo e la reazione.\nLa legittima difesa implica necessariamente un'aggressione e una reazione, sottoposte entrambe a determinate condizioni, ovvero:\nPer quanto riguarda invece la reazione, essa deve essere:\nIl comma 2, invece, prevede una \"presunzione di proporzione\" tra aggressione e reazione purch\u00e9 si verifichino contemporaneamente le seguenti condizioni:\nParte della dottrina ritiene che per considerare ammissibile la presunzione di proporzione \u00e8 necessario che siano presenti anche i requisiti indicati nel comma 1. In assenza di uno di questi elementi \u00e8 comunque possibile che sia accertata la proporzione fra mezzi di difesa e di offesa. L'onere della prova spetta a chi invoca l'istituto, il quale deve dimostrare che la persona offesa si trovava illegittimamente nella altrui propriet\u00e0, che metteva in atto un pericolo per l'incolumit\u00e0 della persona e che non esistevano mezzi alternativi di difesa.\nIl principio di proporzionalit\u00e0.\nRiguardo il principio di proporzionalit\u00e0, la legge del 2006, modificando l'art. 52 comma 2 del codice penale italiano ha introdotto una presunzione assoluta (\"iuris et de iure\") di proporzione fra difesa e offesa, nei casi di reazione avvenuta durante la commissione di delitti di violazione di domicilio e in presenza di un pericolo di aggressione fisica; al domicilio, inoltre, sono equiparati i luoghi di esercizio di attivit\u00e0 economiche. \nL'esercizio della legittima difesa richiede una valutazione per il singolo caso; ad esempio potrebbe non essere riconosciuta in determinati casi, ad esempio qualora si attacchi con un'arma da fuoco o meno un soggetto alle spalle oppure durante la fuga di una persona che abbia commesso aggressione o violazione di domicilio, poich\u00e9 in tal caso mancherebbe il requisito del pericolo come rimarcato dalla sentenza della Suprema Corte di Cassazione del 23 marzo 2011 n. 11610.\nCronologia delle innovazioni.\nLa versione originaria del 1930.\nSecondo la versione del codice Rocco del 1930 la norma disponeva:\nLa giurisprudenza della Corte di Cassazione nel 1994 precis\u00f3 in tema: \u00abDal confronto fra la formulazione del codice Rocco \u2013 che si riferisce ad una situazione di un pericolo attuale di una offesa \u2013 e quella adottata dal codice Zanardelli \u2013 nel quale si parlava di respingere una violenza attuale \u2013 emerge chiaramente che la nuova previsione \u00e8 pi\u00f9 ampia essendo stato anticipato il momento utile per l\u2019esercizio della difesa legittima: non \u00e8 necessario, infatti, che sia in atto l\u2019offesa, ma solo il pericolo dell\u2019offesa\u00bb. \nLa legge n. 59/2006.\nCon la legge 13 febbraio 2006 n. 59 \u00e8 stato aggiunto un comma recante le disposizioni che seguono:\nLa dottrina pi\u00f9 diffusa fra i giuristi interpreta i beni della vita e dell\u2019integrit\u00e0 fisica, nonch\u00e9 delle libert\u00e0 individuali delle persone presenti nel domicilio, quali unici beni per i quali \u00e8 esercitabile il diritto di difesa (art. 52, comma 2, lettera a). In modo coerente, l'orientamento giurisprudenziale prevalente interpreta la lettera b (\"i beni propri o altrui, quando non vi \u00e8 desistenza e vi \u00e8 pericolo d'aggressione.\") come legittima nel caso in cui, \"a seguito di un pericolo attuale di offesa a beni patrimoniali, dopo l\u2019invito a desistere, si verifichi un pericolo di aggressione alla persona.\"\nLe legge n. 36/2019.\nIn base alla legge 26 aprile 2019, n. 36 vi \u00e8 sempre una presunzione di proporzionalit\u00e0 in casi di violazione di domicilio previsti dall'art. 614 del codice penale, quando un individuo usi un'arma legittimamente detenuta o altro mezzo idoneo alla difesa per tutelare i beni e la incolumita personale come delineato dalla legge del 2006.\nNelle ipotesi della difesa domiciliare, viene escluso l'eccesso colposo quando il soggetto agente si trovi in stato di grave turbamento, derivante dalla situazione di pericolo, ed abbia commesso il fatto per la salvaguardia dell'incolumit\u00e0 propria o altrui. La legge del 2019 estende la presunziome assoluta - e quindi la non punibilit\u00e0 nei casi di violazione dei luoghi in cui si esercitano attivit\u00e0 commerciali, imprenditoriali e professionali, ed ha contestualmente aumentato le pene per furto, rapina e violazione di domicilio.In base ad ulteriori modifiche, risulta altres\u00ec applicabile la fattispecie scriminante del secondo comma dell'articolo 55 del codice penale italiano, che punisce l\u2019eccesso colposo nell\u2019utilizzo delle cause di giustificazione."}
{"id": "5437085", "revid": "31886", "url": "https://it.wikipedia.org/wiki?curid=5437085", "title": "Shibboleth (informatica)", "text": "Shibboleth \u00e8 un sistema di single sign-on (login) per reti informatiche. Consente di autenticarsi su sistemi differenti, permettendo di effettuare il login su reti di organizzazioni o istituzioni diverse, utilizzando una sola identit\u00e0. Spesso le federazioni sono universit\u00e0 o organizzazioni di servizi pubblici.\nShibboleth \u00e8 stato sviluppato dal consorzio \"no-profit\" Internet2, che ha creato un'architettura e un'implementazione open source per l\u2019\"identity management\" e l'autenticazione con identit\u00e0 federata. L'infrastruttura \u00e8 basata sullo standard aperto Security Assertion Markup Language (SAML). L'identit\u00e0 federata permette di condividere le informazioni sugli utenti tra sistemi e organizzazioni diversi all'interno di una federazione. Questo permette di effettuare \"single sign-on\" tra sistemi diversi ed elimina la necessit\u00e0 di conservare nomi utente e password da parte dei singoli sistemi. Gli \"identity provider\" (IdP) forniscono le informazioni sull'utente, mentre i \"service provider\" (SP) utilizzano le informazioni e danno accesso ai contenuti protetti.\nShibboleth \u00e8 open source ed \u00e8 rilasciato con licenza Apache 2. Molte estensioni sono state fornite da altri gruppi.\nStoria.\nStoricamente il progetto Shibboleth nasce da Internet2, consorzio ben conosciuto nelle comunit\u00e0 open-source. Oggi il progetto \u00e8 gestito dal Shibboleth Consortium. I due pi\u00f9 popolari software gestiti dal Shibboleth Consortium sono Shibboleth Identity Provider e Shibboleth Service Provider, i quali sono implementazioni di Security Assertion Markup Language (SAML).\nIl progetto Shibboleth \u00e8 stato avviato nel 2000 con lo scopo di facilitare la condivisione di risorse tra organizzazioni aventi infrastrutture di autenticazioni e autorizzazioni incompatibili. Prima di sviluppare software hanno studiato l'architettura necessaria per pi\u00f9 di un anno. Dopo una versione alfa, due beta e due rilasci di versioni minori, Shibboleth IdP 1.0 \u00e8 stato pubblicato il 1\u00ba giugno 2003, seguito da Shibboleth IdP 1.3 pubblicato il 26 agosto 2005.\nLa versione 2.0 di Shibboleth software \u00e8 stata distribuita il giorno 19 marzo 2008 e portava con s\u00e9 sia IdP che SP, ma - cosa pi\u00f9 importante - supportava SAML v2.0.\nStoricamente Shibboleth e il protocollo SAML sono stati sviluppati nello stesso periodo di tempo. All'inizio, Shibboleth era basato su SAML, ma dove SAML mancava, Shibboleth improvvisava. Essenzialmente, gli sviluppatori di Shibboleth implementarono delle funzionalit\u00e0 che compensavano quelle mancanti in SAML 1.1. Alcune di tali funzionalit\u00e0 sono poi state incorporate in SAML 2.0 e, in questo senso, Shibboleth ha contribuito allo sviluppo del protocollo SAML.\nForse la caratteristica pi\u00f9 importante \u00e8 stata il protocollo Shibboleth AuthnRequest. Poich\u00e9 il protocollo SAML V1.1 era intrinsecamente un protocollo IdP-first, Shibboleth ha inventato un semplice protocollo di richiesta di autenticazione basato su HTTP che ha trasformato SAML V1.1 in un protocollo SP-first. Questo protocollo \u00e8 stato implementato per la prima volta in Shibboleth IdP 1.0 e successivamente rifinito in Shibboleth IdP 1.3.\nBasandosi su quel primo lavoro, Liberty Alliance ha introdotto un protocollo AuthnRequest completamente ampliato nel Liberty Identity Federation Framework. Alla fine Liberty ID-FF 1.2 ha aderito a OASIS, che ha costituito la base per lo standard OASIS SAML V2.0.\nArchitettura.\nShibboleth \u00e8 una tecnologia basata sul web che implementa i profili push HTTP/POST, artefatti e attributi di SAML, inclusi i componenti Identity Provider (IdP) e Service Provider (SP).\nShibboleth 1.3 ha una sua panoramica tecnica, documento architettonico, e documento di conformit\u00e0 che si basano sulle specifiche SAML 1.1.\nShibboleth 1.3.\nNel caso d'uso canonico:\nShibboleth supporta una serie di variazioni su questo caso base, inclusi i flussi in stile portale in cui l'IdP elimina un'asserzione indesiderata da consegnare nell'accesso iniziale al SP, e l'avvio \"lazy\" della sessione, che consente a un'applicazione di attivare la protezione del contenuto tramite un metodo a sua scelta a richiesta.\nShibboleth 1.3 e precedenti non forniscono un meccanismo di autenticazione incorporato, ma qualsiasi meccanismo di autenticazione basato sul web pu\u00f2 essere utilizzato per fornire a Shibboleth i dati dell'utente. I sistemi pi\u00f9 comuni per questo scopo sono Central Authentication Service (CAS) o Pubcookie. Possono essere utilizzate anche le funzioni di autenticazione/SSO del container Java in cui viene eseguito l'IdP (ad esempio, Tomcat).\nShibboleth 2.0.\nShibboleth 2.0 si basa sugli standard di SAML 2.0. L'IdP di Shibboleth 2.0 deve eseguire un'ulteriore elaborazione per supportare le richieste di autenticazione passive e forzate in SAML 2.0. Il SP pu\u00f2 richiedere uno specifico metodo di autenticazione dall'IdP. Shibboleth 2.0 supporta capacit\u00e0 di crittografia aggiuntive e imposta una durata di sessione predefinita di 30 minuti.\nAttributi.\nIl controllo degli accessi di Shibboleth viene eseguito associando gli attributi forniti dagli IdP alle regole definite dagli SP. Un attributo \u00e8 qualsiasi atomo di informazioni su un utente, come \"membro di questa comunit\u00e0\", \"Alice Smith\" o \"concesso in licenza con contratto A\". L'identit\u00e0 dell'utente \u00e8 considerata un attributo e viene trasmessa solo se esplicitamente richiesta, il che preserva la privacy dell'utente. Gli attributi possono essere scritti in Java o estratti da directory e database. Gli attributi dello standard X.520 sono pi\u00f9 comunemente utilizzati, ma possono essere definiti arbitrariamente nuovi attributi purch\u00e9 siano compresi e interpretati in modo simile da IdP e SP in una transazione.\nFiducia.\nLa fiducia tra i domini \u00e8 implementata utilizzando la crittografia a chiave pubblica (spesso semplicemente certificati server SSL) e metadati che descrivono i provider. L'uso delle informazioni trasmesse \u00e8 controllato tramite accordi. Le federazioni vengono spesso utilizzate per semplificare queste relazioni aggregando un numero elevato di providers che accettano di utilizzare regole e contratti comuni.\nAdozione.\nLe federazioni si sono formate in molti paesi in tutto il mondo per costruire strutture di fiducia per lo scambio di informazioni usando il software SAML e Shibboleth. Molti dei principali fornitori di contenuti supportano l'accesso basato su Shibboleth."}
{"id": "5437092", "revid": "767487", "url": "https://it.wikipedia.org/wiki?curid=5437092", "title": "Mark Glowinski", "text": "Carriera universitaria.\nDopo avere giocato al Lackawanna College, nel 2012 Glowinski pass\u00f2 all'Universit\u00e0 della Virginia occidentale dove disput\u00f2 tre stagioni con i West Virginia Mountaineers, le ultime due come titolare nei ruoli di tackle e guardia. Nella sua stagione da senior nel 2014, blocc\u00f2 per il primo giocatore della squadra a superare le mille yard corse dal 2009. Al termine della stagione venne nominato nella prima e seconda formazione ideale All-Big 12.\nCarriera professionistica.\nSeattle Seahawks.\nGlowinski fu scelto nel corso del quarto giro (134\u00ba assoluto) del Draft NFL 2015 dai Seattle Seahawks. Debutt\u00f2 come professionista subentrando nella gara del quinto turno contro i Cincinnati Bengals. Nell'ultima partita della stagione disput\u00f2 la prima gara come titolare in carriera, chiudendo la sua annata da rookie con dieci presenze. \nPartito come guard destro titolare nelle prime due gare della stagione 2017, dopo due prestazioni negative a Glowinski fu preferito Oday Aboushi. Disput\u00f2 dieci partite (di cui due da titolare), per poi venire svincolato il 16 dicembre 2017 dai Seahawks.\nIndianapolis Colts.\nIl 18 dicembre 2017, Glowinski firm\u00f2 con gli Indianapolis Colts.. La stagione successiva scese in campo per la prima volta con la squadra, disputando undici partite (di cui nove da titolare). La linea offensiva dei Colts si dimostr\u00f2 tra la pi\u00f9 solide della lega, permettendo solamente 18 sack agli avversari, e permettendo al running back Marlon Mack di far registrare 908 yard corse e nove touchdown. I Colts terminarono la stagione regolare con un record di 10\u20136, aggiudicandosi il secondo posto nella \"division\" e la prima partecipazione ai play-off dal ."}
{"id": "5437103", "revid": "1543377", "url": "https://it.wikipedia.org/wiki?curid=5437103", "title": "Epicefisia", "text": "Epicefisia () era un demo dell'Attica, collocato nella valle del Cefiso, vicino a Laciade.\nDescrizione.\nIl demo era piccolo e poco importante. Tuttavia ospitava un ramo della famiglia dei Salaminii, originari di Salamina. Questo clan aristocratico si fondava su un'alleanza sacra e presiedeva ad alcuni dei pi\u00f9 antichi culti di Atene, come quelli di Atena Scira, Aglauro, Pandroso, Gea Kurotropo. \nUn'altra famiglia nobile di Epicefisia erano gli Afidantidi, che sostenevano di discendere da Afida, re di Atene e bisnipote di Teseo. \nEpicefisia aveva anche il suo proprio dikasterion, la corte di giustizia, e i propri ufficiali legali, chiamati categori o accusatori."}
{"id": "5437106", "revid": "1543377", "url": "https://it.wikipedia.org/wiki?curid=5437106", "title": "Rotating Cell Biofilm Reactor", "text": "Rotating Cell Biofilm Reactor (RCBR), o reattore a cella rotante a biofilm, \u00e8 una nuova tipologia di processo biologico a fanghi attivi a biomassa adesa, impiegata nel trattamento delle acque reflue. \nI reattori RCBR costituiscono un'evoluzione degli impianti a dischi biologici: questi sistemi sono infatti in grado di sviluppare circa 10 volte la superficie biologica di questi ultimi, a parit\u00e0 di volume di reattore biologico (costituito dal pacco dei dischi).\nTale risultato viene ottenuto adoperando \u2013 in luogo di una serie di dischi fissati ad un albero centrale strutturale \u2013 una moltitudine di elementi plastici tridimensionali in qualit\u00e0 di carrier, atti a fornire la superficie biologica necessaria all'adesione del film batterico responsabile del processo depurativo. I suddetti elementi plastici sono a loro volta contenuti entro una cella permeabile di forma cilindrica, che richiama la sagoma del pacco reattore di una tradizionale macchina a biodischi. Una delle principali peculiarit\u00e0 delle macchine RCBR \u00e8 rappresentata dal fatto che i carriers biologici con cui viene riempita la cella di reazione sono comuni tappi di plastica di bottiglie d'acqua riciclati.\nIl messaggio intrinseco portato da questa tecnologia \u00e8 evidente: \u201criconvertire un rifiuto trasformandolo in una risorsa per l'ambiente\u201d\nLe acque reflue da trattare (industriali, civili, domestiche), in seguito a un trattamento primario di decantazione e/o grigliatura, vengono pompate all'interno dei moduli RCBR. I tappi di plastica a contatto con le acque sporche vengono rivestiti da un film biologico di batteri, i quali si nutrono della sostanza organica disciolta nell'acqua, depurandola. Le acque cos\u00ec depurate possono essere scaricate in un corpo idrico superficiale o nel terreno. Se opportunamente disinfettate, integrando ai moduli un processo terziario di depurazione, possono essere riutilizzate per irrigare, riempire le vaschette delle toilette o per lavare oggetti, strade etc.\nFunzionamento.\nUna cella in acciaio inox piena di tappi di plastica di varie dimensioni ruota lentamente (1-3 giri al minuto) parzialmente immersa in una vasca, ove vengono fatte affluire le acque sporche da depurare. I tappi di plastica a contatto con le acque reflue formano spontaneamente un biofilm batterico, che in successione vede prima la formazione di batteri eterotrofi in grado di nutrirsi delle sostanze inquinanti a base di carbonio organico, quindi la diminuzione di concentrazione di COD e BOD e successivamente la formazione di batteri autotrofi, appartenenti ai generi nitrosomonas e nitrobacter in grado di ossidare l'ammonio trasformandolo in nitriti e nitrati. La cella contenente i carriers (tappi) pu\u00f2 essere allagata a piacimento; in questo modo si ottiene il controllo del processo di depurazione che pu\u00f2 essere orientato sia alla rimozione del carbonio sia alla denitrificazione delle acque reflue. Questi impianti, come avviene per i dischi biologici, non necessitano di soffianti per l'ossigenazione del film batterico. \u00c8 la lenta rotazione del reattore, immerso alternativamente nel liquame e in atmosfera, a garantire l'apporto di ossigeno sufficiente all'ossidazione per via aerobica degli inquinanti ad opera del film biologico aderente ai carriers. In questo modo si riducono notevolmente i costi di funzionamento e gestionali del trattamento.\nConfigurazioni.\nLa tecnologia RCBR \u00e8 a tutti gli effetti un sistema di trattamento biologico delle acque in grado di rendere pi\u00f9 compatta ed efficiente la biologia di qualunque impianto di trattamento delle acque reflue. Per la depurazione delle acque reflue urbane viene installato a valle dei trattamenti primari (grigliatura, disoleazione, dissabbiatura, sedimentazione primaria) e a monte dei trattamenti terziari di disinfezione chimica o fisica (ultravioletti, ozono) delle acque. La possibilit\u00e0 che il sistema offre di realizzare in spazi contenuti una notevole superficie di adesione per le colonie batteriche attive nella depurazione lo rende particolarmente adatto anche alla rimozione dell'azoto dalle acque di scarico in configurazione nitro-denitro: abbinando pi\u00f9 moduli in serie, alcuni sommersi totalmente dal refluo (quindi in condizioni di anossia) operano come stadio di denitrificazione. Altri immersi solo parzialmente nel refluo, in presenza di ossigeno, operano invece la rimozione del carbonio e contestuale nitrificazione dell'ammonio. La semplicit\u00e0 del sistema e l'efficienza dimostrata nell'abbattere anche elevate concentrazioni di solidi sospesi e carbonio organico lo rendono utilizzabile quale pretrattamento a monte dei sistemi di potabilizzazione delle acque superficiali e sotterranee inquinate (fiumi, canali, falde, stagni e pozze temporanee di acqua piovana).\nConsumi e manutenzione.\nQuesto sistema a biofilm adeso non necessita dell'applicazione di aria insufflata per ossigenare la popolazione batterica. \u00c8 la semplice rotazione del cestello a determinarne l'ossigenazione per\nsemplice diffusione. I costi energetici di questa tecnologia sono quindi molto bassi e relativi solo al moto rotatorio impresso da un motore elettrico alla cella di reazione per mantenere il dispositivo in lento movimento. L'applicazione della tecnologia RCBR abbatte generalmente del 90% i costi elettrici della depurazione, con un consumo medio di circa 0,25 kilowattora per metro cubo di refluo civile depurato. I bassi consumi di questa tecnologia rendono molto semplice l'integrazione di questi impianti con energie rinnovabili, quali impianti fotovoltaici o eolici L'impianto meccanico delle macchine RCBR non necessita di importanti operazioni di manutenzione ordinaria o di competenze tecniche specializzate per controllarne il funzionamento: infatti \u00e8 richiesto solo il comune ingrassaggio dei supporti di rotazione della cella.\nL'invenzione.\n. Il primo brevetto relativo alla tecnologia RCBR \u00e8 stato depositato nel luglio 2013 da un'azienda start-up innovativa trentina di cui l'inventore risulta essere uno dei soci fondatori."}
{"id": "5437107", "revid": "181699", "url": "https://it.wikipedia.org/wiki?curid=5437107", "title": "Domenico Garibaldi", "text": ""}
{"id": "5437108", "revid": "216401", "url": "https://it.wikipedia.org/wiki?curid=5437108", "title": "Glud &amp; Marstrand Horsens", "text": ""}
{"id": "5437109", "revid": "2373", "url": "https://it.wikipedia.org/wiki?curid=5437109", "title": "Jub\u00e9", "text": ""}
{"id": "5437110", "revid": "216401", "url": "https://it.wikipedia.org/wiki?curid=5437110", "title": "Glud &amp; Marstrand-Horsens", "text": ""}
{"id": "5437112", "revid": "709565", "url": "https://it.wikipedia.org/wiki?curid=5437112", "title": "Markopoulo", "text": ""}
{"id": "5437115", "revid": "729019", "url": "https://it.wikipedia.org/wiki?curid=5437115", "title": "Litfiba 93-99", "text": "Litfiba 93-99 \u00e8 una raccolta non ufficiale (in quanto non autorizzata dalla band) dei Litfiba, pubblicata il 20 gennaio 2015 dalla casa discografica Sony Music. Nonostante il titolo, il disco racchiude le canzoni realizzate dal gruppo tra il 1994 e il 1999 (in quanto contiene canzoni da Spirito, Mondi sommersi e '99 Live)."}
{"id": "5437132", "revid": "287204", "url": "https://it.wikipedia.org/wiki?curid=5437132", "title": "FAI Cup 2015", "text": "La FAI Cup 2015, denominata \"FAI Irish Daily Mail Senior Cup\" per ragioni di sponsorizzazione, \u00e8 stata la 92\u00aa edizione della competizione. Il torneo \u00e8 iniziato il 24 aprile e si \u00e8 concluso l'8 novembre 2015 con la finale. Il St Patrick's era la squadra detentrice del titolo, avendo vinto il trofeo per la terza volta nell'edizione precedente.\nIl Dundalk ha vinto la FAI Cup 2015 per la decima volta nella sua storia, vincendo in finale sul Cork City per 1-0 dopo i tempi supplementari.\nPrimo turno.\nIl sorteggio per il secondo turno si \u00e8 tenuto il 7 aprile 2015 ad Abbotstown.\nSecondo turno.\nIl sorteggio per il secondo turno si \u00e8 tenuto il 6 maggio 2015 presso l'Aviva Stadium.\nReplay\nTerzo turno.\nIl sorteggio per il terzo turno si \u00e8 tenuto il 17 luglio 2015 presso lo Showgrounds di Sligo.\nReplay\nQuarti di finale.\nIl sorteggio per i quarti di finale si \u00e8 tenuto il 23 agosto 2015.\nReplay\nSemifinali.\nIl sorteggio per le semifinali si \u00e8 tenuto il 14 settembre 2015."}
{"id": "5437133", "revid": "1568601", "url": "https://it.wikipedia.org/wiki?curid=5437133", "title": "Bani (Ardesio)", "text": "Bani (\"B\u00e0\" in dialetto bergamasco) \u00e8 una frazione di Ardesio in provincia di Bergamo, all'interno del parco delle orobie.\nSituato a 1025 m di altitudine, Bani si trova nella valle laterale di Valcanale percorsa dal torrente dell'Acqualina. Il piccolo centro \u00e8 noto per aver avuto tra la fine dell'Ottocento e il 1934 come parroco don Francesco Brignoli detto anche in dialetto bergamasco \"ol pret di B\u00e0\" a cui \u00e8 dedicato l'omonimo museo.\nTerritorio.\nLe abitazioni delle frazione sono molto vicine e quindi il piccolo paese \u00e8 formato da un'unica contrada ovvero Bani, la popolazione composta da 87 abitanti, \u00e8 concentrata soprattutto intorno alla parrocchia che tuttora condivide con quella di Valcanale lo stesso parroco, e dista dal capoluogo del comune.\nAlla frazione di Bani una volta faceva parte anche la localit\u00e0 di Foppa, ora completamente disabitata.\nMonumenti e luoghi di interesse.\nNella frazione \u00e8 presente la chiesa parrocchia dedicata a San Giovanni Battista. La vecchia chiesa di Bani indicata nella visita pastorale di san Carlo Borromeo avvenuta nel 1575, venne sistemata perch\u00e9 trovata quasi spoglia. L'attuale \u00e8 stata edificata nel XVII secolo in un luogo differente dalla precedente sulla cui ubicazione non esistono tracce, venendo distrutta dalla frana del 1696. La chiesa conserva la tela \"Madonna della cintura, santa Monica, sant'Agostino e anime purganti\" opera di anonimo bergamasco detto \"maestro di Ardesio\" di buona realizzazione. Il dipinto raffigura la Vergine con il Bambino con gli abiti della tradizione contadina bergamasca. \nL'altare maggiore della chiesa datato 1710 di scuola fantoniana conserva ancora nel museo di Rovetta i disegni.\n&lt;br&gt;Vicino al cimitero si trova un monumento per ricordare don Francesco Brignoli, e accanto alla chiesa vi \u00e8 il museo dedicato ai quarantaquattro anni che il sacerdote abit\u00f2 la frazione, vi sono conservati i suoi scritti, le sue lettere e i suoi breviari.\nLa frazione Bani contava 120 abitanti nel XVI secolo aumentando fino a diventare circa 350 alla fine dell'Ottocento. Lentamente vi fu un'ulteriore migrazione, che ha riportato la contrada a una popolazione intorno ai 100 abitanti.\nCultura e tradizioni.\nOgni seconda domenica di agosto c'\u00e8 la ricorrenza della Madonna della cintura e nella vigilia hanno luogo i fuochi d'artificio.\n&lt;br&gt;Altrettanto famoso \u00e8 il \"Caneal d'ol magn\u00e0\", una rappresentazione drammatica dell'ultima domenica di Carnevale e con il \"testament del Bertul\u00ec\" in questa occasione si vuole rappresentare il riscatto della povera gente sulle autorit\u00e0 usurpatrici.\nLa vita di don Francesco Brignoli, che viene riconosciuto con il toponimo della frazione, ha condizionato la vita dei suoi abitanti portando la localit\u00e0 all'interesse di tutta la bergamasca.\nFrancesco Giuseppe Brignoli (1853-1934)- Ol pret di B\u00e0.\nFrancesco Giuseppe Brignoli fu un sacerdote che visse 44 anni nella piccola frazione, dove i fatti della sua vita vivono nel ricordo e vengono tramandati dai racconti di chi l'ha conosciuto, e dai documenti conservati nel piccolo museo. Per la sua vita e le opere, venne paragonato al curato di Ars.\nNacque il 10 gennaio 1853 da Giuseppe e da Caterina Bosio in una piccola frazione sopra Peia, dove coltiv\u00f2 la devozione al Santuario \ndella Madonna delle Grazie. Entr\u00f2 nel seminario di Bergamo a sedici anni, dove insegnava lo zio sacerdote, incontrando le difficolt\u00e0 che hanno i ragazzi cresciuti nelle famiglie contadine ad adattarsi alle regole rigide e severe dei collegi. Segu\u00ec poi corsi di filosofia e morale. \nVenne ordinato sacerdote il 22 maggio 1880 e mandato a Barzizza con l'incarico di maestro a Leffe, e nel 1885 venne trasferito a Peia come coadiutore e come maestro comunale di Leffe. Ma la sua salute divenne sempre pi\u00f9 cagionevole, e ammalatosi di tubercolosi, fu trasferito, l'antivigilia di Natale, del 1890 alla piccola frazione dei Bani. Il prete giunse malato e povero, in questa frazione di montagna, dove il clima non era certamente favorevole, e dove gli uomini per mantenere le famiglie erano costretti a migrare all'estero. Venne accolto dalla modesta gente del luogo, con semplicit\u00e0, e con semplicit\u00e0 lui inizi\u00f2 una ricca esperienza di vita, non sempre apprezzata e approvata dalle autorit\u00e0 ecclesiastiche, anche se importante sar\u00e0 il suo scambio epistolare con papa Giovanni XXIII, quando era nunzio apostolico.\nDon Brignoli si fece carico dei problemi del luogo, trasformando le abbondanti offerte che giornalmente riceveva (fino a 500lire), nei servizi che erano di prima necessit\u00e0. Contribu\u00ec alla costruzione dell'acquedotto, e a installare il servizio dell'energia elettrica in ogni casa. Pag\u00f2 alle donne, il viaggio per poter andare a visitare i mariti lavoratori all'estero, cos\u00ec come contribu\u00ec finanziariamente a costruire la chiesa di Gandellino e di Pianico.\nLa sua casa divenne il centro della piccola comunit\u00e0, ma la sua carit\u00e0 presto divenne conosciuta anche al di fuori, e inizi\u00f2 cos\u00ec un pellegrinaggio di bisognosi che ogni giorno salivano fino alla frazione, per ascoltare le sue parole, per ottenere quei consigli che erano considerati chiaroveggenza, o per ottenere guarigioni miracolose. La piccola frazione composta da un centinaio di persone, si trasformer\u00e0 nel centro della valle. Don Brignoli, che veniva chiamato \"ol pret di Ba\" veniva anche nominato come \"il prete santo\", anche se la chiesa prese sempre le distanze da questa fama, la gente comune lo considerava santo, perch\u00e9 sapeva giornalmente muovere un fiume di persone.\nProprio a lui si rivolse la madre del vescovo Luigi Morstabilini, quando il figlio espresse il desiderio di diventare sacerdote, e a lui predisse una carriera ecclesiastica.\nDon Brignoli viene ricordato anche per la sua attenzione verso i bambini, li voleva sempre vicini a s\u00e9, e fu infatti dedicata a loro l'ultima sua lettera.\nIl sacerdote mor\u00ec il 2 gennaio 1934, in estrema povert\u00e0, e con lui si spense quel lume che teneva acceso alla finestra della sua casa, dal giorno del suo arrivo ai Bani, come segno vivo di presenza nella comunit\u00e0. Ai funerali presenziarono migliaia di persone, manc\u00f2 quella che era la chiesa ufficiale. La sua casa \u00e8 ora propriet\u00e0 del seminario vescovile di Bergamo, diventando luogo di incontro e di comunit\u00e0 per i giovani seminaristi."}
{"id": "5437149", "revid": "762947", "url": "https://it.wikipedia.org/wiki?curid=5437149", "title": "Marie Richardson", "text": "Biografia.\nHa lavorato in molti film svedesi, ma ha anche preso parte a qualche film statunitense, come \"Eyes Wide Shut\", diretto da Stanley Kubrick, in cui interpreta Marion. Nel 2008 ha sposato l'attore Jakob Eklund, con cui era fidanzata da molti anni e da cui aveva avuto due figli: Klara (1995) e Leon (2000)."}
{"id": "5437153", "revid": "287204", "url": "https://it.wikipedia.org/wiki?curid=5437153", "title": "Brooklyn Nets 2014-2015", "text": "La stagione 2014-15 dei Brooklyn Nets fu la 39\u00aa nella NBA per la franchigia.\nI Brooklyn Nets arrivarono terzi nella \"Atlantic Division\" della \"Eastern Conference\" con un record di 38-44. Nei play-off persero al primo turno con gli Atlanta Hawks (4-2)."}
{"id": "5437154", "revid": "300067", "url": "https://it.wikipedia.org/wiki?curid=5437154", "title": "Sergey Karasev", "text": ""}
{"id": "5437155", "revid": "88740", "url": "https://it.wikipedia.org/wiki?curid=5437155", "title": "Judith Wyder", "text": "Biografia.\nJudith Wyder \u00e8 diventata nel 2007 membro del team nazionale svizzero di corsa d'orientamento partecipando per la prima volta ai Campionati mondiali di orientamento juniori (JWOC). In Australia, a Dubbo ha vinto la medaglia di bronzo nella squadra svizzera di staffetta juniori. Nel 2011 debutta ai Campionati del Mondo in Francia, dove ottiene la sua prima medaglia mondiale giungendo terza alla gara su distanta media dietro la svedese Helena Jansson e la danese Ida Bobach. Nel 2012 arriva quarta alla gara sprint dei Campionari Europei diFalun. Ai Campionati del Mondo di Losanna, in Svizzera di due mesi dopo ha vinto con Ines Brodmann und Simone Niggli-Luder la medaglia d'oro nella staffetta femminile. Nel 2013, sempre nella staffetta femminile, vince la medaglia di bronzo ai campionati del mondo di Voukatti. Ai World Games del 2013 vince insieme a Daniel Hubmann, Sara L\u00fcscher e Matthias Kyburz la medaglia d'oro per la Svizzera nella staffetta sprint.\nIl 2014 \u00e8 l'anno in cui Judith Wyder raggiunge l'apice. Ai Campionati Europei di Palmela, in Portogallo, Wyder vince l'oro nella sprint, nella lunga distanza e nella staffetta con Julia Gross e Sabine Hauswirth. Nel luglio 2014 ai Campionati del Mondo di Orientamento in Trentino e Veneto (WOC2014 Wyder riesce a mettersi al collo ben quattro medaglie, di cui d'ori, diventando cos\u00ec la pi\u00f9 forte orientista al mondo dell'anno. Ha vinto l'oro nella distanza sprint, nella staffetta mista (nella sua prima apparizione ad un mondiale) insieme a Rahel Friedrich, Martin Hubmann e Matthias Kyburz e nella staffetta femminile, sempre in squadra con L\u00fcscher e Hausiwrth. Il bronzo \u00e8 arrivato nella distanza lunga, dietro alla russa Swetlana Mironowa e alla svedese Tove Alexandersson."}
{"id": "5437158", "revid": "2030116", "url": "https://it.wikipedia.org/wiki?curid=5437158", "title": "Markdown", "text": "Markdown \u00e8 un linguaggio di markup con una sintassi del testo semplice progettata in modo che possa essere convertita in HTML e in molti altri formati usando un tool omonimo. Markdown \u00e8 spesso usato per formattare file README, per scrivere messaggi in forum di discussioni e per creare testo formattato utilizzando un editor di testo semplice.\nStoria.\nJohn Gruber, con il contributo sostanziale di Aaron Swartz, ha creato il linguaggio Markdown nel 2004 con l'obiettivo di permettere alle persone \"di scrivere usando un formato testo semplice da scrivere e leggere e, opzionalmente, di convertirlo in XHTML (o HTML) strutturalmente valido\u201d.\nPrendendo spunti dalle convenzioni esistenti per scrivere testo semplice nelle email, come setext, il linguaggio \u00e8 stato progettato per essere leggibile cos\u00ec com'\u00e8, senza che sembri marcato con tags o istruzioni di formattazione, diversamente dal testo formattato con un linguaggio di markup come Rich Text Format (RTF) o HTML, che mostrano chiaramente istruzioni di formattazione.\nGruber ha scritto uno script in Perl chiamato \"Markdown.pl\" che converte un testo marcato in un XHTML o HTML ben formattato e sostituisce i segni di minore ('&lt;') e la e commerciale con le relative entit\u00e0. Pu\u00f2 essere usato da solo oppure come plugin di Blosxom o Movable Type, oppure come un filtro di testo per BBEdit.\n\u00c8 distribuito con una licenza BSD.\nDa allora, Markdown \u00e8 stato re-implementato da altri come un modulo di Perl disponibile su CPAN (Text::Markdown), e in vari altri linguaggi di programmazione.\nSiti come GitHub, reddit, Diaspora, Stack Exchange, OpenStreetMap, e SourceForge usano varianti di Markdown per facilitare le discussioni fra gli utenti.\nStandardizzazione e \"CommonMark\".\nNon esiste uno standard univocamente definito per Markdown, a eccezione dell'articolo originale di John Gruber e della sua implementazione che alcuni considerano una forma del cosiddetto \"abandonware\". Questo ha portato a una frammentazione del linguaggio dato che differenti produttori ne scrivono la propria variante per correggere errori o per aggiungere funzionalit\u00e0 non previste originariamente.\nDal 2012 fino al 2014, un gruppo di persone capeggiate da Jeff Atwood hanno portato avanti quella che Atwood ha descritto come uno \"sforzo di standardizzazione\". Un sito web di comunit\u00e0 ora si prefigge l'obiettivo di \"documentare vari strumenti e risorse disponibili, di documentare autori e sviluppatori cos\u00ec come implementatori delle varie implementazioni di markdown\". Nel settembre del 2014 Gruber ha obiettato sull'uso di \"Markdown\" nel nome di questo gruppo e del suo prodotto che per questa ragione \u00e8 stato rinominato in \"CommonMark\".\n\u00c8 anche disponibile uno strumento (chiamato Babelmark2) che \"confronta l'output delle varie implementazioni\" per \"promuovere la discussione su come e se alcuni aspetti poco chiari delle specifiche di Markdown debbano essere chiarite\". Gruber ha fatto notare che una completa standardizzazione sarebbe un errore: \"Siti (e persone) diverse hanno necessit\u00e0 differenti. Nessuna sintassi farebbe tutti felici.\"\nPresso la IETF \u00e8 in corso la procedura per standardizzare lo Internet media type codice_1, indipendente dalla sintassi. Si pianifica di sottoporre al IESG la \"Internet-Draft\", draft-ietf-appsawg-text-markdown, nell'aprile 2015. La comunit\u00e0 che ruota intorno a Markdown \u00e8 invitata a sottoporre proposte per guidare il processo di standardizzazione.\nEstensioni.\nUna quantit\u00e0 di linguaggi di markup leggeri estendono Markdown implementando caratteristiche aggiuntive (come tabelle, note a pi\u00e8 pagina, liste di definizioni e Markdown all'interno di blocchi HTML) originariamente non disponibili con la sintassi di Markdown: esempi di questi linguaggi sono Markdown Extra, MultiMarkdown, Maruku, Kramdown e l'estensione Pandoc.\nIn alcuni casi, questo ha lo scopo di permettere la conversione in formati alternativi al HTML come LaTeX, RTF e DocBook.\nMolte implementazioni omettono intenzionalmente il supporto all'enfasi all'interno di parole. Nella implementazione originale di Markdown, un costrutto come codice_2 \u00e8 interpretato come una richiesta di aggiungere enfasi alle lettere \"long\" a met\u00e0 della parola. Molti utenti trovano questo comportamento confusionale, per questa ragione molte implementazioni successive come \"PHP Markdown\" e \"Python Markdown\" non implementano questa caratteristica per impostazione di default.\nLo scritto \"Thoughts on Markdown\" riporta che John Gruber, sviluppatore originario, non ha risposto alle discussioni a proposito delle estensioni a Markdown e dichiara \"Markdown sta cambiando, con o senza di lui\".\nIntegrazioni.\nPer quanto Markdown sia un linguaggio a markup minimale, semplice da leggere e modificabile con un normale editor di testi, per tutte le maggiori piattaforme esistono editor specificamente progettati per visualizzare le anteprime con gli stili applicati. Inoltre esistono plugin per la syntax highlighting incorporati in emacs, gedit, e vim.\nImplementazioni.\nImplementazioni di Markdown sono disponibili per molti diversi framework, piattaforme e linguaggi.\nVoci correlate.\nLinguaggi a marcatori leggeri simili:"}
{"id": "5437159", "revid": "1983214", "url": "https://it.wikipedia.org/wiki?curid=5437159", "title": "Giacomo Civiletti", "text": "Biografia.\nDebutta nel 1974 con \"Attore con la O chiusa\" di Franco Scaldati per la regia di Luigi Maria Burruano e nel 1975 fonda con Nino Drago il \"Piccolo Teatro citt\u00e0 di Palermo\", per il quale interpreta commedie di vari autori italiani. Scritturato dalla compagnia sperimentale \"Gruppo 5\" parte per una tourn\u00e9e in Europa. Rientrato in sede fa coppia con Burruano nel cabaret e poi nel Teatro Popolare Palermitano nel quale \u00e8 interprete di commedie quali \"Palermo oh cara!\" di Burruano e \"La povert\u00e0 non \u00e8 vergogna... ma mancu un priu\" di cui \u00e8 anche autore.\nNel 1986 \u00e8 l'antagonista di Oreste Lionello nel musical \"Lisistrata\". Nel 1987 Pietro Garinei gli affida il ruolo di uno dei tre briganti nella commedia musicale \"Rinaldo in campo\".\nHa lavorato, tra gli altri, con Giorgio Albertazzi, Massimo Ranieri, Carlo Croccolo, Rosa Balistreri, Maurizio Scaparro, Carla Cal\u00f2, Franco Franchi e Ciccio Ingrassia.\nDal 1987 al 2003 collabora con il Teatro Biondo stabile di Palermo. Dal 2004 produce e rapprenta sue commedie, collabora con teatri e compagnie varie partecipando a rassegne, manifestazioni e progetti.\nNel 2013 a Parma fonda e dirige la compagnia \"Gli Sbilenky\". Dal 2015 riprende la sua collaborazione con il Teatro Biondo di Palermo e poi con lo Stabile di Bolzano.\nFilmografia.\nTeatro.\nAttivo in teatro a partire dal 1974, ha preso parte a commedie e drammi di vari autori europei anche contemporanei, calcando le scene di alcuni dei pi\u00f9 importanti teatri italiani. Spesso \u00e8 anche autore e produttore delle commedie che interpreta. Ha sperimentato molti generi di teatro: dalla sceneggiata napoletana al teatro sperimentale,dal cabaret al musical, dalla commedia dialettale alla prosa d'autore.\nTelevisione.\nDal 1978 al 2000 partecipa e/o conduce i programmi televisivi delle prime televisioni private locali; collabora anche a progetti televisivi nazionali.\nRadio.\nAutore e conduttore / attore di programmi di variet\u00e0 radiofonici per la RAI, fra i quali: \"Core napulitano\", \"Fregata Rai\", \"Carissimo Pinocchio\"."}
{"id": "5437160", "revid": "72811", "url": "https://it.wikipedia.org/wiki?curid=5437160", "title": "Otogi-J\u016bshi Akazukin", "text": ""}
{"id": "5437161", "revid": "287204", "url": "https://it.wikipedia.org/wiki?curid=5437161", "title": "VTB United League Top Player", "text": "Il VTB United League Top Player \u00e8 il riconoscimento conferito annualmente dalla VTB United League al miglior giocatore per nazionalit\u00e0 della stagione. \u00c8 stato istituito nel 2012."}
{"id": "5437164", "revid": "767487", "url": "https://it.wikipedia.org/wiki?curid=5437164", "title": "Centrolene peristictum", "text": "Centrolene peristictum \u00e8 un anfibio anuro appartenente alla famiglia Centrolenidae endemico della Colombia e dell'Ecuador. I suoi habitat naturali sono le foreste umide montane tropicali e i corsi d'acqua. Si considera vulnerabile perch\u00e9 il suo habitat \u00e8 sottoposto a antropizzazione progressiva."}
{"id": "5437167", "revid": "640469", "url": "https://it.wikipedia.org/wiki?curid=5437167", "title": "Placito sessano", "text": ""}
{"id": "5437180", "revid": "160003", "url": "https://it.wikipedia.org/wiki?curid=5437180", "title": "CommonMark", "text": ""}
{"id": "5437187", "revid": "72811", "url": "https://it.wikipedia.org/wiki?curid=5437187", "title": "Puni Puni \u2606 Poemi", "text": ""}
{"id": "5437189", "revid": "39692", "url": "https://it.wikipedia.org/wiki?curid=5437189", "title": "Centrolene sanchezi", "text": "Centrolene sanchezi \u00e8 un anfibio anuro appartenente alla famiglia Centrolenidae endemico del Dipartimento di Caquet\u00e1, nella parte amazzonica della Colombia. I dati conosciuti sono insufficienti per valutare lo stato di rischio a cui \u00e8 sottoposta la specie.\nTassonomia.\nIn uno studio sugli anfibi dell'Ecuador del 2020 viene inserita come sinonimo di\nquesta specie \"C. bacatum\", precedentemente considerata specie valida."}
{"id": "5437190", "revid": "22475", "url": "https://it.wikipedia.org/wiki?curid=5437190", "title": "Villa Sagredo (Vigonovo)", "text": "Villa Sagredo \u00e8 una villa veneta nel comune di Vigonovo in provincia di Venezia. Essa \u00e8 legata alla famiglia dei Sagredo, proprietari della villa dal XVII al XIX secolo.\nNella villa probabilmente transit\u00f2 Galileo Galilei, intimo amico di Giovanni Francesco Sagredo, protagonista del Dialogo sopra i due massimi sistemi.\nVi mor\u00ec nel 1871 il senatore Agostino Sagredo, ricordato da una lapide all'interno dell'oratorio annesso alla villa."}
{"id": "5437193", "revid": "529641", "url": "https://it.wikipedia.org/wiki?curid=5437193", "title": "Centrolene pipilatum", "text": "Centrolene pipilatum (Lynch &amp; Duellman, 1973) \u00e8 un anfibio anuro appartenente alla famiglia Centrolenidae.\nDescrizione.\nI maschi misurano mediamente da 19,5 a 22,9\u00a0mm e le femmine da 21,8 a 22,1\u00a0mm.\nDistribuzione.\nQuesta specie \u00e8 endemica dell'Ecuador.\nConservazione.\nLa specie \u00e8 considerata dall'IUCN come in pericolo probabilmente a causa della distruzione dell'habitat."}
{"id": "5437194", "revid": "72811", "url": "https://it.wikipedia.org/wiki?curid=5437194", "title": "Level C", "text": ""}
{"id": "5437196", "revid": "11959", "url": "https://it.wikipedia.org/wiki?curid=5437196", "title": "Khaled al-Tuwaijri", "text": ""}
{"id": "5437197", "revid": "39692", "url": "https://it.wikipedia.org/wiki?curid=5437197", "title": "Centrolene scirtetes", "text": ""}
{"id": "5437198", "revid": "72811", "url": "https://it.wikipedia.org/wiki?curid=5437198", "title": "Ginga no Uo URSA minor BLUE", "text": ""}
{"id": "5437205", "revid": "767487", "url": "https://it.wikipedia.org/wiki?curid=5437205", "title": "Centrolene solitaria", "text": "Centrolene solitaria \u00e8 un anfibio anuro appartenente alla famiglia Centrolenidae endemico del Dipartimento di Caquet\u00e1, nella parte amazzonica della Colombia. I dati conosciuti sono insufficienti per valutare lo stato di rischio a cui \u00e8 sottoposta la specie."}
{"id": "5437210", "revid": "217830", "url": "https://it.wikipedia.org/wiki?curid=5437210", "title": "Gran Premio motociclistico di Spagna 2015", "text": "Il Gran Premio motociclistico di Spagna 2015 \u00e8 stata la quarta prova del motomondiale del 2015.\nI vincitori delle gare nelle tre classi in competizione sono stati: Jorge Lorenzo in MotoGP, Jonas Folger in Moto2 e Danny Kent in Moto3.\nMotoGP.\nJorge Lorenzo vince la gara della classe MotoGP, il pilota spagnolo del team Movistar Yamaha, dopo essersi aggiudicato la pole position, vince la sua prima gara in questa stagione, trentaquattresima vittoria della sua carriera in MotoGP, cinquantacinquesima totale nel motomondiale. Giunge secondo, ad oltre cinque secondi dal vincitore, Marc M\u00e1rquez, nonostante fosse reduce da un intervento chirurgico al dito mignolo della mano sinistra, che si era infortunato in una caduta durante una sessione di allenamento con moto da dirt track. Terzo posto per Valentino Rossi, con il pilota italiano che giunge in questo modo al suo personale duecentesimo podio in carriera nel contesto del motomondiale.\nAl termine di questa gara, la classifica di campionato vede Rossi confermarsi capo-classifica con 82 punti totali, Andrea Dovizioso (nonostante la nona posizione in questa gara) mantiene la seconda posizione con 67 punti, mentre si porta al terzo posto Lorenzo con 62 punti, con M\u00e1rquez quarto a 56.\nMoto2.\nIl pilota tedesco Jonas Folger con la Kalex Moto2 del AGR Team si aggiudica la gara di questa classe, ottenendo, dopo la vittoria conseguita al GP del Qatar, la sua seconda affermazione in questa stagione. Secondo si classifica Johann Zarco, con Esteve Rabat al terzo posto.\nLa graduatoria mondiale vede Zarco ancora leader con 73 punti, con Folger secondo a 57 e \u00c1lex Rins terzo con 49 punti.\nMoto3.\nTerza vittoria consecutiva in quattro gare corse in questa stagione per Danny Kent con la Honda NSF250R del team Leopard Racing, che dopo aver vinto gli ultimi due GP (delle Americhe e d'Argentina), si ripete anche in questa occasione, portando a cinque le vittorie totali della sua carriera nel motomondiale. Giungono al secondo posto i due piloti del team Red Bull KTM Ajo, con Miguel Oliveira secondo e Brad Binder al terzo posto, entrambi alla guida di KTM RC 250 GP. Prima pole position della sua carriera nel motomondiale per Fabio Quartararo, che per\u00f2 in gara giunge al quarto posto.\nCon i 25 punti derivanti dalla prima posizione, Kent si conferma leader della classifica mondiale, portandosi a 91 punti totali, seguito da Efr\u00e9n V\u00e1zquez (quinto posto in questa gara per il pilota spagnolo, compagno di squadra di Kent) con 60 punti, con Quartararo terzo con 52.\nDal punto di vista statistico, era dal 1977 che un pilota di nazionalit\u00e0 britannica non vinceva tre gare di fila nel motomondiale, da quando Barry Sheene vinse in classe 500 consecutivamente i GP: di Germania, delle Nazioni e di Francia."}
{"id": "5437213", "revid": "767487", "url": "https://it.wikipedia.org/wiki?curid=5437213", "title": "Silvia Nannini", "text": ""}
{"id": "5437216", "revid": "339392", "url": "https://it.wikipedia.org/wiki?curid=5437216", "title": "The Place Promised in Our Early Days", "text": ""}
{"id": "5437220", "revid": "619191", "url": "https://it.wikipedia.org/wiki?curid=5437220", "title": "Original Anime Video", "text": ""}
{"id": "5437225", "revid": "110157", "url": "https://it.wikipedia.org/wiki?curid=5437225", "title": "Stadio municipale di Mitilene", "text": "Lo stadio municipale di Mitilene (gr. \"\u0394\u03b7\u03bc\u03bf\u03c4\u03b9\u03ba\u03cc \u03a3\u03c4\u03ac\u03b4\u03b9\u03bf \u039c\u03c5\u03c4\u03b9\u03bb\u03ae\u03bd\u03b7\u03c2\") \u00e8 un impianto polivalente situato nella citt\u00e0 di Mitilene, sull'isola di Lesbo. Lo stadio veniva usato principalmente per le gare casalinghe del Kalloni. L'impianto \u00e8 circondato da cinque tribune ed \u00e8 stato completamente ristrutturato nel 2014, dopo l'accesso alla massima serie greca da parte del Kalloni. Oltre agli eventi sportivi, l'impianto pu\u00f2 ospitare ed ha gi\u00e0 ospitato eventi musicali quali i concerti."}
{"id": "5437226", "revid": "1305772", "url": "https://it.wikipedia.org/wiki?curid=5437226", "title": "Francesco Parisi (politico)", "text": "Biografia.\nDottore in scienze economiche e commerciali. Commercialista, Direttore dell'Istituto Santo Pietro per l'assistenza minorile di Caltagirone. Dirigente delle ACLI e segretario della D.C. di Caltagirone dal 1960.\nEntra per la prima volta all'Assemblea regionale siciliana nel 1967, subentrando al deputato regionale Attilio Grimaldi . Viene rieletto all'ARS, sempre per la DC, nel 1971 e per un paio di mesi \u00e8 Assessore regionale allo Sviluppo economico. Riconfermato nel 1976, dove \u00e8 deputato questore, e nel 1981. Dal 1982 al 1984 \u00e8 assessore regionale alla Presidenza e poi fino al 1985 agli enti locali. Ancora rieletto nel 1986, \u00e8 fino all'anno successivo ancora assessore agli enti locali, quando si dimette per candidarsi al parlamento.\nNel 1987 \u00e8 eletto senatore della Repubblica nella lista DC, e riconfermato nel 1992. Nel 1994 \u00e8 commissario della DC siciliana, nella fase di transizione al PPI .\nEletto deputato nel 1994 nella circoscrizione Sicilia 2 per la lista Partito Popolare Italiano in quota proporzionale, fino al 1996."}
{"id": "5437230", "revid": "869710", "url": "https://it.wikipedia.org/wiki?curid=5437230", "title": "Primo novembre", "text": ""}
{"id": "5437238", "revid": "767487", "url": "https://it.wikipedia.org/wiki?curid=5437238", "title": "A Fish Story (film 1912)", "text": "A Fish Story \u00e8 un cortometraggio muto del 1912 prodotto dalla Kalem e diretto da Pat Hartigan.\nProduzione.\nIl film, prodotto dalla Kalem Company, fu girato in California, a Santa Monica.\nDistribuzione.\nDistribuito dalla General Film Company, il film - un cortometraggio di 200 metri - usc\u00ec nelle sale cinematografiche statunitensi il 1\u00ba maggio 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, il documentario \"Along the Mediterranean\"."}
{"id": "5437239", "revid": "104823434", "url": "https://it.wikipedia.org/wiki?curid=5437239", "title": "Villa Il Renaccio", "text": "Villa Il Renaccio o Villa Borgheri \u00e8 una dimora storica italiana, situata in via delle Selve a Scandicci Alto (Firenze).\nStoria.\nVia delle Selve prende tale nome in ricordo delle fitte macchie di vegetazione della zona. \nLa villa appartenne, in origine, alla potente famiglia Macci. Nel 1498 l'immobile pass\u00f2 a Benedetto di Bartolomeo. Nel Cinquecento appartenne ai Pintelli e poi ai discendenti di Michele di Pagolo da Sangallo. Nel 1645 Orsola di Pagolo da Sangallo la port\u00f2 in dote a Camillo di Antonio Baldigiani di Rocca San Casciano. Agli inizi del '900 fu acquistata dalla famiglia Borgheri, donde prende l'attuale nome la villa. \nLa grande costruzione venne rimaneggiata nel corso del XIX secolo.\nLa villa possiede una cappella intitolata a Santa Teresa.\nDescrizione.\nLa facciata presenta delle finestre inginocchiate ed un portone ad arco, con bozze lisce che riporta lo stemma dei Baldigiani, che possedettero la villa nel XVII secolo e che ci hanno lasciato la villa come la vediamo oggi. \nLo stemma \u00e8 sormontato dal motto \"sans fa\u00e7on\", scolpito in pietra.\nAll'interno troviamo stanze affrescate da vari paesaggi e rovine, tipico della pittura settecentesca.\nLa cappella fu costruita da Paolo Filippo Baldigiani nel 1745.\nL'altare \u00e8 decorato con foglie dorate e con gli stemmi della famiglia sopracitata nella facciata."}
{"id": "5437253", "revid": "767487", "url": "https://it.wikipedia.org/wiki?curid=5437253", "title": "Hypnotic Nell", "text": "Hypnotic Nell \u00e8 un cortometraggio muto del 1912 diretto prodotto dalla Kalem e diretto da Pat Hartigan.\nProduzione.\nIl film, prodotto dalla Kalem Company, venne girato a Santa Monica.\nDistribuzione.\nDistribuito dalla General Film Company, il film - un cortometraggio di 225 metri - usc\u00ec nelle sale cinematografiche statunitensi l'8 maggio 1912."}
{"id": "5437257", "revid": "767487", "url": "https://it.wikipedia.org/wiki?curid=5437257", "title": "The Pugilist and the Girl", "text": "The Pugilist and the Girl \u00e8 un cortometraggio muto del 1912 prodotto dalla Kalem Company e diretto da Pat Hartigan.\nProduzione.\nIl film, prodotto dalla Kalem Company, fu girato a Santa Monica.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitensi il 7 giugno 1912."}
{"id": "5437260", "revid": "481666", "url": "https://it.wikipedia.org/wiki?curid=5437260", "title": "The Chauffeur's Dream", "text": ""}
{"id": "5437261", "revid": "123189006", "url": "https://it.wikipedia.org/wiki?curid=5437261", "title": "The Cologne Post", "text": "The Cologne Post fu un quotidiano pubblicato per le forze armate britanniche dal 31 marzo 1919 al 17 gennaio 1926. Continu\u00f2 poi come \"The Colonia Post and Wiesbaden Times\" dal 28 gennaio 1926 al 3 Novembre 1929. Ci fu anche un'edizione dell'Alta Slesia, pubblicata dal 17 giugno al 6 agosto 1921 a Oppeln per le forze britanniche nell'Alta Slesia. Fondatore e caporedattore del \"The Cologne Post\" fu William Edward Rolston. Rolston era un capitano in servizio nei Buffs (Royal East Kent Regiment). Il giornale venne stampato a Colonia nella \"K\u00f6lnische Volkszeitung\".\nIl 1\u00ba agosto 1923, in risposta scritta ad una domanda del sottosegretario di Stato per la guerra, il tenente colonnello Guinness dichiar\u00f2 che \"[...] \"The Cologne Post\" [...] \u00e8 un'organizzazione indipendente che non \u00e8 finanziata dai fondi dell'Esercito\".\nL\"'Army Post Office S40\" venne fondato a Colonia, in Germania, nel 1919 per fornire un supporto postale alla prima British Army of the Rhine (BAOR, \"Armata britannica del Reno\") e fu chiuso nel 1929, quando l'armata fu ritirata dalla Germania."}
{"id": "5437263", "revid": "767487", "url": "https://it.wikipedia.org/wiki?curid=5437263", "title": "Un'ora con... (Articolo 31)", "text": "Un'ora con... \u00e8 la seconda raccolta del gruppo musicale italiano Articolo 31, pubblicato il 23 luglio 2013 dalla Sony Music.\nIl disco.\nContiene i singoli pi\u00f9 conosciuti del duo (eccezion fatta per \"Cos\u00ec com'\u00e8\", canzone mai pubblicata come singolo), pubblicati nel periodo 1993-1999, ovvero prima della svolta musicale intrapresa dal duo nel 2002 con l'uscita dell'album \"Domani smetto\".\nAnche in questa raccolta, sia nella versione fisica che in quella digitale, i Ridillo sono accreditati come \"Ri Li Llo\"."}
{"id": "5437265", "revid": "767487", "url": "https://it.wikipedia.org/wiki?curid=5437265", "title": "The Chauffeur's Dream (film 1912)", "text": "The Chauffeur's Dream \u00e8 un cortometraggio muto del 1912 prodotto dalla Kalem Company e diretto da Pat Hartigan.\nTrama.\nTom accompagna con l'auto Mr. Bronson, il suo padrone, a prendere il treno. Ritornando al garage, lo chaffeur - che vuole approfittare dell'assenza di Bronson - manda un biglietto all'amico Dick, prospettandogli una bella gita sulla macchina del padrone. Dopo aver spedito il biglietto, Tom si concede una pausa, facendo un bel sonnellino. Addormentatosi, comincia a sognare la gita ma il sogno, ben presto, si trasforma in un incubo con tutta una serie di disavventure che capitano tra capo e collo al poco scrupoloso chaffeur. Il quale, al suo risveglio, accoglie l'amico Dick con malumore, dichiarando l'intenzione di non voler mantenere la sua promessa di una bella gita gratis.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche USA il 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, la commedia di \"The Rube Detective\"."}
{"id": "5437266", "revid": "2373", "url": "https://it.wikipedia.org/wiki?curid=5437266", "title": "Yi qi", "text": "Yi \u00e8 un genere estinto di dinosauro teropode scansoriopterigide vissuto tra il medio e tardo Giurassico, circa 160 milioni di anni fa, in quella che oggi \u00e8 la Cina. Il genere contiene una singola specie, ossia \"Yi qi\" (pronuncia in mandarino: ; dal cinese: \u7ffc ; e dal pinyin: y\u00ec ; letteralmente: \"ala\" e \u5947; q\u00ed, \"strana\"). Questo bizzarro animale \u00e8 noto solamente per un unico fossile di un esemplare adulto, ritrovato in strati del Medio e del Tardo Giurassico, circa 160 milioni di anni fa, a Hebei, in Cina. Molto probabilmente questo piccolo animale conduceva uno stile di vita arboricolo. Come molti altri scansoriopterygidi, lo \"Yi\" possedeva un insolito, allungato terzo dito, che sosteneva una sorta di membrana di pelle tirata tra le dita della mano e le anche, che probabilmente permetteva all'animale una sorta di primitivo volo libero. Tali ali membranose, supportate da un osso specializzato attaccato al polso, gli conferivano un'apparenza superficiale da pipistrello.\nDescrizione.\nDimensioni.\nLo \"Yi\" \u00e8 noto solamente per un unico fossile composto da una scheletro parziale (olotipo STM 31-2), attualmente custodito nella collezione del Tianyu Museum of Nature di Shandong. Il fossile era compresso in una lastra fossile che contiene anche una contropiastra. Lo scheletro \u00e8 in gran parte articolato e comprende il cranio, la mandibola e le ossa del collo e degli arti, ma mancano buona parte della spina dorsale, il bacino e la coda. L'animale era relativamente piccolo con un peso stimato sui 380 grammi (0,84\u00a0lb).\nScheletro.\nCome tutti gli altri scansoriopterygidi, lo \"Yi\" aveva una testa piccola e smussata, con la mascella inferiore cascante. I denti erano piccoli e posizionati solo nella parte anteriore delle ganasce, con quattro denti anteriori superiori per lato di cui il pi\u00f9 grande leggermente rivolto in avanti, e con i denti inferiori anteriori pi\u00f9 inclinati rispetto a quelli anteriori. I lunghi arti anteriori erano sottili e simili a quelli della maggior parte degli altri dinosauri paravidi. Il primo dito della mano era il pi\u00f9 breve, il secondo era di dimensioni intermedie, mentre il terzo era il pi\u00f9 lungo e si allungava sproporzionatamente alle dimensioni della mano. Ci\u00f2 che rende interessante questo animale e che lo differenzia da tutti i dinosauri conosciuti, \u00e8 la presenza di un osso allungato che si originava dal polso proiettandosi verso l'esterno formando una sorta di \"quarto dito\", che i paleontologi chiamano \"elemento stiliforme\", pi\u00f9 lungo sia del terzo dito sia dell'ulna stessa. Questo \"elemento stiliforme\" sembra essere un adattamento per il sostegno della membrana alare presente tra le dita e il corpo dell'animale. La sua forma era leggermente curva e rastremata all'estremit\u00e0.\nPiume e pelle.\nL'unico esemplare noto di \"Yi\" conserva anche tracce di un primitivo piumaggio. Insolitamente, al contrario di dinosauri imparentati come i pi\u00f9 evoluti pennaraptora (un \"clade\" che contiene tutti i teropodi che possedevano piume avanzate, simili a quelle degli uccelli), le piume di \"Yi\" erano molto semplici dalla struttura a \"pennello\", con base a piume d'oca e con spruzzi di sottili filamenti che partivano da essa. Queste strutture erano piuttosto rigide. Le piume coprivano buona parte del corpo e partivano dal muso per poi coprire tutto il corpo. Le piume della testa e del collo erano lunghe e formano uno spesso strato mentre le piume del corpo erano anche pi\u00f9 a lungo e pi\u00f9 densa, il che rende difficile agli scienziati studiare dettagliatamente la loro struttura. Le piume pi\u00f9 lunghe misuravano circa sei centimetri ed erano presenti solo dietro l'omero e la tibia. Anche il metatarso del piede era coperto da piume.\nIl fossile presenta anche piccole macchie di pelle membranosa, tra le dita e l' \"elemento stiliforme\", indicando che a differenza di tutti i dinosauri conosciuti, gli arti dello \"Yi\" erano uniti al corpo tramite una membrana di pelle, simile a quella dei pipistrelli, piuttosto che da penne remiganti. La membrana era tesa tra il terzo dito della mano e l'osso stiliforme e forse anche al corpo dell'animale. Questo avrebbe dato all'animale un aspetto da pipistrello, in un chiaro esempio di evoluzione convergente. Tuttavia, i pipistrelli non posseggono un osso stiliforme, ma la loro membrana si estende tra le dita allungate della mano. Una sorta di osso stiliforme ossificato si pu\u00f2 trovare in animali moderni come gli scoiattoli volanti. Il petauro maggiore, cos\u00ec come la sua controparte preistorica \"Eomys quercyi\", possiede un lungo elemento stiliforme cartilagineo.\nColorazione.\nGrazie alle moderne tecnologie e analisi col Microscopio elettronico gli scienziati hanno potuto identificare la presenza nelle piume di melanosomi, ossia pigmenti di colore. Tutte le nove sedi di piume studiate presenti sul corpo dell'animale hanno dato come risultato il colore nero. Le piume presenti sulla testa invece avevano una tonalit\u00e0 giallo-marroncina. Sulle membrane invece non si hanno avuti risultati circa la loro pigmentazione, accertando solo la presenza di phaeomelanosomeri. Gli eumelanosomeri delle piume del polpaccio erano eccezionalmente grandi.\nClassificazione.\nLo \"Yi\" \u00e8 stato classificato come appartenente alla famiglia degli scansoriopterygidae, un gruppo di piccoli maniraptorani caratterizzato dalle minuscole dimensioni, dita eccezionalmente allungate e un piccolo cranio smussato. Un'analisi cladistica ha identificato come suoi parenti pi\u00f9 stretti \"Epidendrosaurus\" ed \"Epidexipteryx\". Una seconda analisi sulla famiglia degli scansoriopterygidae ha rivelato che si tratta della famiglia pi\u00f9 primitiva del \"clade\" dei paraves.\nStoria della scoperta.\nL'unico esemplare noto di \"Yi qi\" fu scoperto da un contadino, Wang Jianrong, in una cava vicino al villaggio di Mutoudeng (Contea di Qinglong, Hebei). Wang cedette il fossile al Tianyu Museum of Nature di Shandong, nel 2007. In seguito i tecnici del museo hanno cominciato la preparazione del fossile. Viste le innumerevoli caratteristiche uniche e la presenza di vari tessuti molli, il fossile non \u00e8 stato ulteriormente preparato per evitare di danneggiarlo ed \u00e8 stata effettuata una TAC. La presentazione del fossile e il suo studio furono pubblicati sulla rivista \"Nature\" ed \u00e8 apparso in rete il 29 aprile 2015.\nIl team di scienziati che studiarono il fossile furono guidate dal paleontologo Xu Xing, aiutato dai suoi collaboratori Zheng Xiaoting, Corwin Sullivan, Wang Xiaoli, Xing Lida, Wang Yan, Zhang Xiaomei, Jingmai O'Connor, Zheng Zhang Fucheng e Pan Yanhong. La specie tipo fu chiamata \"Yi qi\". Il nome generico \"Yi\" significa \"ala\" in mandarino. Il nome specifico \"qi\" significa \"strano\" sempre in mandarino. Lo \"Yi\" \u00e8 anche uno dei dinosauri con il nome generico pi\u00f9 corto, record prima detenuto dal sauropode \"Zby atlanticus\", contenendo appena due lettere. Il suo nome binomiale, \"Yi qi\", \u00e8 anche il pi\u00f9 breve possibile ai sensi degli articoli 11.8.1 e 11.9.1 del Codice Internazionale di Nomenclatura Zoologica, a quattro lettere (condivide questa distinzione con il moderno pipistrello \"Ia io\").\nPaleobiologia.\nLo \"Yi qi\", e forse altri tipi di scansoriopterygidi, possedeva un tipo d'ala completamente diverso e sconosciuto da quello degli altri paravian, che avevano un ali piumate come quelle degli uccelli. A differenza di altri dinosauri paravian, lo \"Yi\" ha sostituito ali piumate da uccello, con ali membranose, in quello che potrebbe essere stato uno dei tanti esperimenti evolutivi indipendenti con il fine del volo degli uccelli.\nLe ali membranose dello \"Yi\" sono uniche tra i dinosauri e di difficile interpretazione. Che il braccio potrebbe in linea di principio fungere da ala, \u00e8 dimostrato dal fatto che braccia sono pi\u00f9 lunghe e lo spessore era sufficiente per le sue ossa lunghe. Inoltre \u00e8 difficile spiegare l'elemento stiliforme al di fuori del contesto del volo. La presenza di un lungo osso stiliforme, aggiungendolo come supporto per la membrana alare, riscontrabile anche in altri animali che planano, suggerisce che lo \"Yi\" era un animale specializzato per il volo planato. Mentre \u00e8 possibile che alcune forme di sbattimento volo possano essere state utilizzate da altri animali, la mancanza di prove di grandi muscoli pettorali e di una cresta deltopettorale, le dimensioni ridotte dell'omero e la macchinosit\u00e0 dell'elemento stiliforme, rende pi\u00f9 probabile l'ipotesi che lo \"Yi\" fosse un esclusivo planatore. Nella migliore delle ipotesi, i ricercatori che hanno condotto lo studio iniziale sul fossile hanno affermato che il suo moto di volo doveva essere considerato incerto.\nGli autori hanno proposto tre diversi modelli principali per la configurazione dell'ala dello \"Yi qi\": \nGli scienziati pensano che le prime due ipotesi siano le pi\u00f9 plausibili, perci\u00f2 le hanno sperimentate con dei test biomeccanici. Per entrambi i modelli si \u00e8 ipotizzato che l'apertura alare dell'animale misurasse circa sessanta centimetri. La stretta ala del modello maniraptora avrebbe comportato di 320\u00a0cm la superficie alare con un carico alare di 1,19 g/cm\u00b2. Per l'ampia dell'ala modello pipistrello, da questi valori, sarebbero stati 638 centimetri 2 e 0,6 g/cm\u00b2, rispettivamente. In entrambi i casi il carico alare \u00e8 ben al di sotto della critica 2,5 g/cm\u00b2 limite superiore per il volo degli uccelli. Il modello maniraptora carico \u00e8 tipico per le anatre, anche se queste hanno un'apertura alare relativamente pi\u00f9 grande e allungamento alare pi\u00f9 basso. Il modello pipistrello ha un carico tipico per uccelli costieri, anche se ancora una volta la loro apertura alare \u00e8 (molto) pi\u00f9 grande.\nUn problema per l'ipotesi che lo \"Yi\" fosse un animale specializzato nel volo planato, risiede nel fatto che a causa della presenza di una membrana di pelle negli arti anteriori e non di una superficie piumosa, l'aria avrebbe incontrato resistenza scivolare lungo il suo tronco come con maggior parte delle vele, il suo centro di massa sembra essere dietro suo controllo e principali superfici portanti, causando instabilit\u00e0 nel volo. Questo problema potrebbe essere stato risolto dalla presenza di una breve coda carnosa e lunghe penne della coda, entrambi tratti riscontrati nell'imparentato \"Epidexipteryx\". La sua stabilit\u00e0 potrebbe anche essere migliorato di alcuni movimenti di sbattimento delle ali. Un analogo moderno \u00e8 il Kakapo, che allo stesso modo scivola dagli alberi, ma sbatte le ali per controllare la sua discesa.\nPaleoecologia.\nL'unico fossile noto di \"Yi qi\" fu ritrovato nelle rocce assegnate alla Formazione Tiaojishan, risalente tra il Calloviano e l'Oxfordiano, tra il medio e il tardo Giurassico, datato tra i 165 e i 153 milioni di anni fa. Questa formazione ha gi\u00e0 restituito molti dei fossili meglio conservati di scansoriopterygidi noti come l' \"Epidexipteryx\" e lo \"Scansoriopteryx\". L'ecosistema che prevaleva all'interno dell'habitat dello \"Yi\" era una folta foresta semi-pluviale dominata da bennettitales, alberi di ginkgo, conifere e felci leptosporangiate. Queste foreste erano circondate da grandi laghi all'ombra di numerosi vulcani attivi, le cui ceneri hanno favorito una buona fossilizzazione degli animali presenti nell'area. Il clima dell'epoca era subtropicale-temperato, caldo e umido. Altri fossili di vertebrati presenti nella stessa cava di roccia, indica che l'habitat dello \"Yi qi\" era abitato anche dalla piccola salamandra \"Chunerpeton tianyiensis\", gli pterosauri \"Changchengopterus\", \"Dendrorhynchoides\" e \"Qinglongopterus\", numerosi dinosauri piumati come \"Anchiornis\", \"Pedopenna\" e \"Xiaotingia\", l'Heterodontosauride \"Tianyulong\" e alcuni piccoli mammiferi arboricoli come la specie \"Arboroharamiya jenkinsi\"."}
{"id": "5437268", "revid": "76963", "url": "https://it.wikipedia.org/wiki?curid=5437268", "title": "Madison Eginton", "text": "Biografia.\nHa un fratello maggiore, Zakk, operatore."}
{"id": "5437269", "revid": "6923", "url": "https://it.wikipedia.org/wiki?curid=5437269", "title": "Complesso del disseccamento rapido dell'olivo", "text": "Il complesso del disseccamento rapido dell'olivo, abbreviato in CoDiRO (\"Olive Quick Decline Syndrome\", o \"OQDS\", nella letteratura scientifica internazionale) \u00e8 una fitopatologia che colpisce le piante di ulivo (\"Olea europaea\"), manifestandosi con disseccamenti del lembo delle foglie (\"bruscatura\"), dapprima limitati a rami isolati, poi estesi a intere branche della chioma fino a colpire anche l\u2019intera pianta.\nCome confermato da diversi studi la patologia \u00e8 causata da un particolare ceppo batterico (identificato come \"ST53\") di \"Xylella fastidiosa spp. pauca\".\nDescrizione.\nLa patologia \u00e8 strettamente associata alla presenza, nelle piante colpite, di un particolare ceppo batterico (identificato come \"ST53\") di \"Xylella fastidiosa spp. pauca\". La natura causale del nesso tra il batterio e la fitopatologia \u00e8 stato indagato da molti studi: gi\u00e0 affermato dall'EFSA nel marzo 2016, ha trovato ulteriori e ancor pi\u00f9 definitive conferme nel 2017 grazie ai risultati di un'analisi condotto dal prof. Giovanni Martelli, dell\u2019Universit\u00e0 di Bari e Accademico dei Lincei (oltre che componente della Commissione di ricerca dell'Accademia lincea), e dal prof. Enrico Bucci, della Temple University di Filadelfia, che hanno potuto servirsi dell'enorme messe di dati e campioni raccolti nel corso delle varie campagne di ricerca degli anni 2015 e 2016.\nXylella fastidiosa \u00e8 un patogeno da quarantena, endemico di alcune zone dell'America settentrionale e centrale, dove \u00e8 agente causale di diverse patologie, ma estraneo all'Europa e al bacino mediterraneo fino, all'incirca, alla fine degli anni 2000, quando il CoDiRO ha fatto la sua prima comparsa in Italia, tra gli uliveti dell'area salentina della provincia di Lecce (probabilmente tra il 2008 e il 2010, in una ristretta fascia ionica presso Gallipoli). La presenza del batterio \u00e8 stato accertata nel 2013, quando un suo particolare ceppo (chiamato anch'esso CoDiRO) \u00e8 stato isolato in ulivi affetti dalla patologia e su altre piante ospiti. L'espansione del CoDiRO, che interessava un'area di circa 8.000 ettari nella tarda estate 2013, si \u00e8 sviluppata fino a raggiungere un'estensione di circa 25.000 ettari ad aprile 2015, con un impatto cos\u00ec vasto da essere stata definita da Joseph-Marie Bov\u00e9, dell'Acad\u00e9mie d'agriculture de France, come \"la peggior emergenza fitosanitaria al mondo\".\nLa denominazione della patologia come un \"complesso\" risale alle prime fasi di studio del CoDiRO e deriva dallo stato provvisorio delle conoscenze allora ancora in corso di acquisizione. Infatti, prima dell'enucleazione del ruolo chiave svolto da \"Xylella\" nell'eziologia del CoDiRO (acquisizione scientifica avvenuta nel 2014), l'attenzione si era concentrata su una serie di possibili e concomitanti fattori causali o di rischio osservati in esemplari di olivo colpiti dalla patologia. Tali fattori, tuttavia, si sono poi rivelati tutti di nulla o secondaria importanza rispetto al ruolo patogeno principale del batterio \"Xylella\", riconosciuto dalla comunit\u00e0 scientifica come agente causale della fitopatologia del CoDiRO.\nIl CoDiRO rappresenta un'enorme minaccia potenziale per l'intero comparto dell'olivicoltura italiana, con possibile espansione anche in altre aree del bacino mediterraneo o in California. Per questo, nell'immediatezza, sono state avanzate drastiche proposte per consentirne l'eradicazione dal territorio pugliese, la cui messa in opera ha incontrato notevolissime resistenze, maturate all'interno di un dibattito politico (sconfinato anche su un terreno giudiziario, sia amministrativo sia penale) svoltosi su un piano dialettico che ha lasciato in ombra le indicazioni della comunit\u00e0 scientifica (accusata perfino di complotto) \u00e8 ha trasformato l'oggetto della discussione in uno strumento per la ricerca di consenso da parte di vari degli attori coinvolti. Il carente stato di attuazione delle misure, dovuto all'opposizione iniziale alle indicazioni e all'inerzia politica nella loro concreta messa in atto, ha fatto s\u00ec che l'iniziale obiettivo di eradicazione non era pi\u00f9 considerato raggiungibile gi\u00e0 nel 2015 (visto che a marzo 2015, l'infezione di X. fastidiosa aveva gi\u00e0 raggiunto una quindicina di altre piante ospiti nel vasto areale dell'olivo pugliese nel Salento, l'infezione di \"X. fastidiosa\" aveva gi\u00e0 raggiunto una quindicina di altre piante ospiti), rimanendo ancora perseguibile la sola prospettiva del contenimento del batterio.\nDi fronte al carente stato di attuazione, nell'aprile 2015 sono state varate misure meno drastiche, miranti, ormai, al solo contenimento del batterio nel Salento e nella provincia di Lecce e all'eradicazione della sola espansione settentrionale dei focolai, ma la resistenza rispetto anche a tale ultima misura ha vanificato, di fatto, anche il raggiungimento dell'obiettivo residuale del contenimento a sud della batteriosi.\nSintomi.\nI sintomi del CoDiRO sono quelli tipici che si associano di frequente alle infezioni gi\u00e0 conosciute di \"X. fastidiosa\": essi consistono nell'intensa \"bruscatura\" delle foglie (\"leaf scorch\", disseccamenti pi\u00f9 o meno ampi a carico del lembo foliare): il fenomeno colpisce dapprima rami e piccole branche della chioma, isolati e distribuiti a caso, soprattutto a partire dai palchi superiori, per poi allargarsi a intere branche, fino a giungere a un'estensione tale da colpire l'intera porzione aerea della pianta. Altri sintomi sono il ridotto accrescimento di rami e germogli. Nello stadio finale, la chioma assume un colore bruciacchiato, ma l'albero rimane ancora in vita, bench\u00e9 ischeletrito nell'aspetto esteriore, e le sue radici, finch\u00e9 rimangono vitali, sono ancora in grado di emettere polloni destinati a disseccare in breve tempo. Interventi di potatura sugli esemplari deperiti riescono a favorire solo un'effimera ripresa vegetativa, con ricacci che spuntano in modo sporadico e settoriale, destinati anch'essi a disseccare.\nSuscettibilit\u00e0.\nLa sintomatologia colpisce con particolare gravit\u00e0 gli esemplari pi\u00f9 grandi e vetusti, anche pluricentenari, con totale disseccamento degli ulivi antichi, mentre nelle piante pi\u00f9 giovani, spesso, l'alterazione si limita a disseccamenti terminali che, in base alle osservazioni disponibili al 2015, non sembrano innescare il declino generalizzato dell'intera pianta. Negli esemplari pi\u00f9 vetusti, gi\u00e0 prima dell'enucleazione della stretta relazione con il batterio \"Xylella\", erano riscontrati altri due fattori di rischio:\nI dati e le osservazioni, confermati da uno studio condotto dall'IPSP-CNR (Istituto per la Protezione Sostenibile delle Piante del Consiglio Nazionale delle Ricerche) e dall'Universit\u00e0 degli Studi di Bari (Dipartimento di Scienze del Suolo della Pianta e degli Alimenti), hanno dimostrato un diverso grado di sensibilit\u00e0 al CoDiRO: ad esempio, si \u00e8 rilevata una minor suscettibilit\u00e0 della cultivar \"Leccino\" rispetto a un'altra variet\u00e0 locale, la \"Ogliarola salentina\". Nel complesso, \u00e8 stata evidenziata l'altissima suscettibilit\u00e0 di due variet\u00e0 locali, la \"Cellina di Nard\u00f2\" e la gi\u00e0 citata \"Ogliarola salentina\".\nQuesti studi tendono a individuare i fattori che inducono una maggiore resistenza/tolleranza all'aggressione microbica.\nLe differenti attitudini varietali possono permettere l'individuazione di cultivar resistenti nella platea delle oltre 1500 variet\u00e0 che compongono il germoplasma conservato nelle principali banche dei semi mondiali.\nOrigine ed evoluzione dell'evento patologico.\nFocolai puntiformi molto virulenti del \"Complesso del disseccamento rapido dell'olivo\" sono segnalati su ulivi in tutto il Salento e nella provincia di Lecce, con centinaia di impianti ormai appassiti e morti. Il fenomeno ha iniziato a manifestarsi nel 2008/2009/2010 nell'entroterra di Gallipoli e nella parte occidentale della penisola salentina. L'estensione dei focolai in Puglia \u00e8 stata aggravata dalle condizioni climatiche dell'inverno 2013-2014, la cui particolare mitezza non \u00e8 stata in grado di compiere un abbattimento di massa del vettore sufficiente a contenere la diffusione dell'infezione. Al 2015, infatti, alla distribuzione puntiforme dei focolai della provincia di Lecce se ne \u00e8 aggiunto anche uno in provincia di Brindisi, nel comune di Oria, che attesta il travalicamento a nord dei precedenti limiti territoriali.\nNonostante temperature pi\u00f9 rigide, l'espansione settentrionale della batteriosi non si \u00e8 arrestata nell'inverno 2016/2017, andando a intaccare anche coltivazioni che, in precedenza, ricadevano in zona di contenimento: il 13 gennaio 2017, infatti, \u00e8 stata resa nota la localizzazione di 5 focolai in agro di Taranto, Fragagnano, Ceglie Messapica, Grottaglie, San Vito dei Normanni. Altri 4 nuovi focolai sono stati individuati nel mese di febbraio 2017 nelle coltivazioni olivicole di Brindisi, Francavilla Fontana, Oria, e Manduria.\nAssociazione con \"Xylella fastidiosa spp. pauca\".\n\"Xylella fastidiosa\" (, \"et al.\", 1986) \u00e8 un batterio Gram negativo della classe \"Gammaproteobacteria\", famiglia delle Xanthomonadaceae, che vive e si riproduce all'interno dell'apparato conduttore della linfa grezza (i cosiddetti vasi xilematici, portatori di acqua e sali minerali), noto per la sua attivit\u00e0 planticida. Il microrganismo \u00e8 in grado di indurre pesanti alterazioni alla pianta ospite con grande dannosit\u00e0 per le coltivazioni agricole, essendo all'origine della malattia di Pierce nella vite, della clorosi variegata (CVC) degli agrumi in Brasile, oltre alla strettissima associazione \"CoDiRO\" nell'agricoltura italiana.\nSono oltre 100 le specie di piante affette da \"Xylella\" spp., con malattie quali il mal di pennacchio nel pesco, la bruciatura delle foglie di oleandro, il cancro degli agrumi; \u00e8 stato segnalata una notevole incidenza anche su prugno, ciliegio e mandorlo.\nPer la sua pericolosit\u00e0, all'epoca era classificato come specie da quarantena nella lista A1 della EPPO fin dal 1981 (organismi da quarantena non presenti in Europa: a seguito dell'insuccesso nell'eradicazione, dal mese di settembre 2017 il batterio \u00e8 stato trasferito nella lista A2, relativa agli organismi da quarantena presenti in Europa). La classificazione A1 impone a ogni stato membro, in presenza di segnalazione sul territorio della Comunit\u00e0 europea, l'adozione obbligatoria di drastiche misure di eradicazione e contenimento, in base alla direttiva europea 2000/29/CE.\nSono rarissime, in letteratura scientifica, segnalazioni riguardanti l'olivo (\"Olea europaea\") come pianta ospite di \"X. fastidiosa\" (solo altre due, all'aprile 2015): alcuni studi in merito, pubblicati nel 2014 da Krugner \"et al.\", sono stati condotti in California meridionale dopo segnalazioni su un incremento di mortalit\u00e0 di ulivi nell'area di Los Angeles. In quel caso, sebbene \"Xylella fastidiosa spp. multiplex\" sia stata spesso rinvenuta in ulivi che mostravano segni di deperimento di foglie e rami, non si \u00e8 riusciti pienamente a dimostrarne la patogenicit\u00e0 sull'olivo. Un'altra segnalazione, proveniente dall'Argentina, riguarda \"X. fastidiosa ssp. pauca\" e riporta \"manifestazioni sintomatologiche non dissimili\" da quelle dell'infezione salentina: il ritrovamento, non giunto a pubblicazione scientifica nell'aprile 2015, \u00e8 oggetto di una comunicazione personale di Mar\u00eda Laura Otero al prof. Giovanni Paolo Martelli dell'Universit\u00e0 di Bari. Il ritrovamento argentino riguarda la citt\u00e0 di C\u00f3rdoba e il nord della Provincia di La Rioja, su impianti di et\u00e0 superiore a 50 anni della variet\u00e0 autoctona locale \"Arauco\". I sintomi rilevati sono lento decadimento, colorazione verde-opaca, perdite parziali e morte rapida di germogli e rami.\nCeppo CoDiRO.\nNella sottospecie \"pauca\" di \"X. fastidiosa\", il ceppo gemello dell'agente presente in Italia (codificato come \"ST53\") \u00e8 stato individuato in Costa Rica sull'oleandro, sul Mango, sulla noce macadamia, e sul caff\u00e8: l'ipotesi di un collegamento tra l'insorgenza del CoDiRO e le importazioni nel Salento di essenze florovivaistiche costaricane, gi\u00e0 avanzata dai virologi del CNR di Bari, \u00e8 stata corroborata dall'individuazione dell'infezione su piante ornamentali di caff\u00e8 in transito in Paesi Bassi e importate dalla Costa Rica nell'ottobre 2014, e sul caff\u00e8. Si ritiene che proprio in Salento si sia verificata la prima esposizione dell'olivo al genotipo \"ST53\". Nel 2016 si \u00e8 accertato che uno dei focolai francesi (quello individuato, nel novembre 2015, in quattro esemplari di un arbusto fiorito ornamentale, la poligala, nel \"Jardin d'agrumes du Palais Carnol\u00e8s\" a Mentone, vicino al confine italo-francese, a una decina di chilometri dalla Liguria) appartiene a \"pauca ST53\", lo stesso ceppo responsabile del CoDiRO salentino.\nLa mancanza di mutazioni genetiche locali fa ritenere improbabile, invece, un adattamento evolutivo avvenuto nel Salento.\nI principali vettori del CoDiRO sono le specie della famiglia Aphrophoridae (il cui nome comune, \"sputacchine\", rimanda alla schiuma bianca, simile alla saliva di uno sputo, in cui vivono immersi gli esemplari in fase giovanile), in particolare la specie \"Philaenus spumarius\", nota come sputacchina media\", specie molto diffusa in Europa e presente con dense popolazioni nella provincia di Lecce, dove ne \u00e8 stata accertata scientificamente l'efficienza e l'efficacia come vettore del batterio. Nel 2018, il ricercatore Donato Boscia, del CNR, ha annunciato la scoperta di due nuovi vettori dell'infezione dovuta al genotipo ST53, \"Neophilaenus campestris\" e \"Philaenus italosignus\", individuati da un team di ricercatori della sede di Bari dell'Istituto per la protezione sostenibile delle piante del CNR (Maria Saponari e Vincenzo Cavalieri), ed Enza Dongiovanni dell'Istituto \"Basile-Caramia\" di Locorotondo.\nNesso causale con \"X. fastidiosa\".\nL'esistenza di una correlazione causale tra l'apparizione dei sintomi del CoDiRo e la presenza del batterio si \u00e8 andata affermando col progresso degli studi, fino a giungere a conclusioni incontrovertibili nel corso del 2017, a seguito dell'esame, da parte di Giovanni Paolo Martelli, dell\u2019Universit\u00e0 di Bari e Accademico dei Lincei, componente della Commissione di ricerca dell'Accademia nazionale dei Lincei, e dal prof. Enrico Bucci della Temple University di Filadelfia, di una vastissima messe di campioni raccolti nel corso delle campagne di ricerca degli anni 2015 e 2016 G.\nPiante ospiti del ceppo CoDiRO.\nOltre all'olivo, il ceppo CoDiRO \u00e8 stato presto rinvenuto in molte specie di piante ospiti (se ne contavano una quindicina gi\u00e0 al mese di marzo 2015): mandorlo, ciliegio, oleandro, \"Vinca minor\", \"Polygala myrtifolia\", \"Westringia fruticosa\", \"Acacia saligna\", \"Spartium junceum\". In condizioni sperimentali ne \u00e8 stata accertata la suscettibilit\u00e0 anche per \"Catharanthus roseus\" (\"Vinca rosea\"), mirto, rosmarino, alaterno. Per alcune di tali specie, la suscettibilit\u00e0 a \"Xylella fastidiosa\" risulta una novit\u00e0: si tratta di \"P. myrtifolia\" e \"W. fruticosa\", per le quali non risultano menzioni nella letteratura scientifica precedente.\nNell'areale di infezione del Salento il ceppo CoDiRO non sembra affliggere, invece, gli agrumi, nonostante la consociazione di tali piante con colture ed esemplari di olivo con gravi infezioni da \"Xylella fastidiosa\". L'alta polifagia del batterio, gi\u00e0 conclamata, fa presagire un possibile ampliamento della platea di specie ospiti, con variazione nell'epidemiologia e nelle manifestazioni della sua patogenicit\u00e0.\nElenco delle specie ospiti accertate (dati di gennaio 2018).\nAl mese di gennaio 2018 risultava accertata la presenza del ceppo batterico in una trentina di piante ospiti:\n\"Acacia saligna\", \"Asparagus acutifolius\" (Asparago selvatico), \"Catharanthus\", \"Chenopodium album\", \"Cistus creticus\", \"Dodonaea viscosa purpurea\", \"Eremophila maculata\", \"Erigeron bonariensis\", \"Erigeron sumatrensis\" (\"Conyza sumatrensis\"), \"Euphorbia terracina\", \"Grevillea juniperina\", \"Heliotropium europaeum\", \"Laurus nobilis\" (Alloro), \"Lavandula angustifolia\" (Lavanda), \"Lavandula stoechas\", \"Myoporum insulare\", \"Myrtus communis var. pumila\" (Mirto), \"Nerium oleander\" (Oleandro), \"Olea europea\" (Olivo), \"Pelargonium \u00d7 fragrans\" (Geranio Odoroso), \"Phillyrea latifolia\", \"Polygala myrtifolia\", \"Prunus avium\" (Ciliegio), \"Prunus dulcis\" (Mandorlo), \"Rhamnus alaternus\" (Alaterno), \"Rosmarinus officinalis\" (Rosmarino), \"Spartium junceum\" (Ginestra), \"Vinca\", \"Westringia fruticosa\", \"Westringia glabra\".\nFattori colturali, bioclimatici, sociologici.\nUn team di fitopatologi dell'Universit\u00e0 di Bari e del Consiglio Nazionale delle Ricerche di Bari, guidato da Giovanni Martelli, ha individuato le cause della diffusione del CoDiRO nella concomitanza di vari fattori:\nAbbandono colturale.\nTra i fattori che hanno favorito la diffusione del \"CoDiRO\", vi \u00e8 lo stato semi-abbandono colturale di molti oliveti.\nTale situazione pu\u00f2 essere imputata ad alcuni fattori sociologici, tra cui la scarsa incidenza di figure imprenditoriali giovanili e la parcellizzazione del tessuto produttivo, costituito da aziende agricole di piccole dimensioni. Sull'abbandono hanno pesato anche cause riconducibili a scelte della politica agraria nazionale, come l'adozione, da parte dell'Italia, del regime del \u00abdisaccoppiamento totale\u00bb (ex regolamento CE 864/2004) nel regime di aiuti al settore agricolo nazionale: l'opzione per tale sistema, che prevede erogazione di aiuti in misura indipendente dai reali livelli produttivi aziendali, non \u00e8 idoneo a incentivare l'adozione di buone pratiche colturali.\nIniziative di contenimento.\nL'espansione dei focolai del CoDiRO nel Salento, anche oltre i confini della provincia di Lecce, ha spinto all'adozione di politiche di contrasto con un programma teso all'eradicazione del batterio Xylella.\nIl Ministero delle politiche agricole alimentari e forestali, con decreto del 12 settembre 2014, ha istituito un Comitato tecnico-scientifico con il compito di approfondire gli aspetti connessi alla gestione dell'emergenza fitosanitaria, in grado di promuovere e sviluppare le priorit\u00e0 della ricerca e fornire linee guida redatte su basi scientifiche: del comitato sono stati chiamati a far parte due specialisti dell'epidemia di \"Xylella\" negli Stati Uniti d'America, Sandy Purcell (Emeritus Professor) e Rodrigo Almeida (Associate Professor), entrambi docenti all'Universit\u00e0 della California a Berkeley.\nPer affrontare l'emergenza fitosanitaria, con ordinanza del Capo Dipartimento della Protezione Civile (OCPC n. 225 dell'11 febbraio 2015), \u00e8 stato nominato un Commissario governativo straordinario, Giuseppe Silletti, comandante del Corpo forestale dello Stato nella Regione Puglia. Il Commissario delegato dal Governo italiano, sulla base delle indicazioni provenienti dagli specialisti impegnati sul fronte della ricerca sul CoDiRO, ha redatto un piano di contenimento che incontra forti resistenze nella popolazione locale. Al contempo, si \u00e8 accumulata una notevole quantit\u00e0 di disinformazione, priva di ogni fondamento dal punto di vista scientifico, veicolata da Internet e dai mass media.\nDi fronte a tale situazione, nel mese di marzo 2015, a distanza di anni dalle prime manifestazioni del disseccamento, lo sviluppo dei focolai e l'espansione del batterio in una quindicina di specie diverse hanno reso non pi\u00f9 raggiungibile l'obbiettivo di eradicazione di \"Xylella\" nella provincia di Lecce, lasciando aperta la sola possibilit\u00e0 di un suo contenimento. Il successo dell'iniziativa di contenimento dell'espansione \u00e8 condizione necessaria per la ricerca di soluzioni, anche curative, nell'area leccese gi\u00e0 compromessa in modo definitivo.\nDecisioni concordate in sede comunitaria.\nNella riunione del 27 e 28 aprile 2015, il Comitato permanente per la salute delle piante dell'Unione europea ha deciso una serie di misure differenziate con l'istituzione di diverse fasce geografiche, differenziate per tipologia e intensit\u00e0 delle azioni di intervento:\nSono state decise, inoltre, restrizioni alle esportazioni di 150 specie florovivaistiche dalla Puglia e limitazioni stringenti alle importazioni di piante vive suscettibili alla \"Xylella\" provenienti da alcuni paesi, tra cui Honduras e Costa Rica.\nIl 9 giugno 2016 la Corte di Giustizia dell'Unione europea ha sentenziato che la Commissione europea pu\u00f2 richiedere agli Stati Membri di rimuovere tutte le piante che possono essere infette dal batterio della Xylella fastidiosa, anche quando non mostrano sintomi dell'infezione, quando queste piante sono vicine, nel raggio di 100 metri, a piante gi\u00e0 infettate.\nRicerca.\nIl CoDiRO \u00e8 oggetto di un intenso programma di ricerca condotto da enti scientifici pugliesi (Universit\u00e0 degli studi di Bari, Consiglio nazionale delle ricerche, CRA-Consiglio per la ricerca e la sperimentazione in agricoltura di Locorotondo), in collaborazione con istituzioni accademiche statunitensi (Universit\u00e0 della California a Berkeley) e con centri di ricerca internazionali (Istituto Agronomico Mediterraneo).\nIl 5 febbraio 2015, il lavoro di ricerca ha ricevuto una battuta di arresto a seguito dell'iniziativa investigativa della Procura di Lecce che ha ordinato il sequestro di una dozzina di computer a disposizione dei ricercatori dell'universit\u00e0 e del CNR, prelevati dai laboratori o accecati con rimozione degli hard-disk. Nel dicembre 2015, nuove azioni della magistratura inquirente si sono rivolte verso la comunit\u00e0 dei ricercatori che si sono occupati del CoDiRO, sequestrando al tempo stesso le piante delle quali era prevista l'eradicazione per contenere l'epidemia."}
{"id": "5437273", "revid": "767487", "url": "https://it.wikipedia.org/wiki?curid=5437273", "title": "The Girl Bandit's Hoodoo", "text": "The Girl Bandit's Hoodoo \u00e8 un cortometraggio muto del 1912 prodotto dalla Kalem e diretto da Pat Hartigan. Gli interpreti sono Ruth Roland, Edward Coxen e Marin Sais.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 1\u00ba luglio 1912."}
{"id": "5437288", "revid": "767487", "url": "https://it.wikipedia.org/wiki?curid=5437288", "title": "Centrolene venezuelense", "text": "Centrolene venezuelense \u00e8 un anfibio anuro appartenente alla famiglia Centrolenidae diffuso nella parte occidentale e meridionale del Venezuela. Malgrado l'habitat dove \u00e8 stata rinvenuta non sia eccessivammete ampio, si considera che la specie abbia discrete capacit\u00e0 adattative e quindi non corra rischi."}
{"id": "5437289", "revid": "22475", "url": "https://it.wikipedia.org/wiki?curid=5437289", "title": "Centrolene savagei", "text": "Centrolene savagei (Ruiz-Carranza and Lynch, 1991) \u00e8 un anfibio anuro appartenente alla famiglia Centrolenidae. Le si riconoscono atteggiamenti difensivi particolari, quale l'emanazione di cattivi odori dalla pelle e altri comportamenti caratteristici.\nDescrizione.\nLe femmine adulte somo lunghe da 23 a 24\u00a0mm e i maschi misurano da 20 a 23\u00a0mm.\nDistribuzione.\nLa specie \u00e8 endemica della Cordillera centrale e della Cordillera occidentale della Colombia. Il suo habitat naturale \u00e8 quello della foresta sub-andina, ma si trova anche in foreste secondarie.\nRiproduzione.\nIl richiamo del maschio della \"Centrolene savagaei\" consiste in 1-3 note acute, ciascuna di circa 7 millisecondi e separate da intervalli silenziosi di 302-442 ms.. I maschi di maggiori dimensioni hanno un richiamo nei toni pi\u00f9 bassi e le maggiori possibilit\u00e0 di riproduzione. Le femmine depositano da 15 a 27 uova colore crema, sulle foglie e i maschi le possono custodire anche per 24 ore o pi\u00f9."}
{"id": "5437294", "revid": "767487", "url": "https://it.wikipedia.org/wiki?curid=5437294", "title": "Dr. Skinnem's Wonderful Invention", "text": "Dr. Skinnem's Wonderful Invention \u00e8 un cortometraggio muto del 1912 prodotto dalla Kalem e diretto da Pat Hartigan.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di 225 metri - usc\u00ec nelle sale cinematografiche USA l'11 settembre 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, il documentario \"The Ancient Port of Jaffa\"."}
{"id": "5437295", "revid": "72579673", "url": "https://it.wikipedia.org/wiki?curid=5437295", "title": "CoDiRo", "text": ""}
{"id": "5437296", "revid": "72579688", "url": "https://it.wikipedia.org/wiki?curid=5437296", "title": "Complesso del disseccamento rapido dell'ulivo", "text": ""}
{"id": "5437300", "revid": "767487", "url": "https://it.wikipedia.org/wiki?curid=5437300", "title": "Primera fila (Thal\u00eda)", "text": "Primera fila \u00e8 il primo album dal vivo della cantante messicana Thal\u00eda, pubblicato nel 2009."}
{"id": "5437301", "revid": "767487", "url": "https://it.wikipedia.org/wiki?curid=5437301", "title": "Nuda per Satana", "text": "Nuda per Satana \u00e8 un film del 1974, diretto da Paolo Solvay (\"alias\" Luigi Batzella).\nTrama.\nUna sera, dopo avere ricevuto una strana telefonata che gli comunicava di recarsi immediatamente in un misterioso casale di campagna, il dr. William Benson sale in auto. Per strada viene spaventato da una donna seminuda che gli attraversa davanti e finisce contro il dirupo che fiancheggia la strada. Riprende conoscenza con il rumore di un incidente simile al suo. La vittima \u00e8 Susan, una ragazza che sta tornando a casa. Non potendo soccorrerla, William prova a chiedere aiuto in una villa dove viene trascinato in un universo allucinante. Si trova davanti un uomo e una donna, Peter ed Evelyn che sono i perfetti sosia suoi e di Susan. I due obbediscono agli ordini del loro signore, il proprietario della villa che li sta usando per ribellarsi al dominio di Satana. William vuole trovare una soluzione e forse un vecchio libro di formule magiche potrebbe rivelarsi utile."}
{"id": "5437302", "revid": "203463", "url": "https://it.wikipedia.org/wiki?curid=5437302", "title": "Daniel Willard Fiske", "text": "Biografia.\nStudi\u00f2 all'Hamilton College di Clinton e frequent\u00f2 l'universit\u00e0 a Copenaghen e Uppsala. Tornato negli Stati Uniti, fu segretario della \"American Geographical Society\" e editore del \"Syracuse Daily Journal\". Nel 1868, con l'apertura della Cornell University, fu nominato bibliotecario dell'universit\u00e0 e professore di lingue nordiche europee. Era considerato un'autorit\u00e0 per la lingua e la cultura islandese. Nel 1879 fece un viaggio di tre mesi in Islanda e si guadagn\u00f2 la stima ed amicizia degli islandesi tramite donazioni di libri americani.\nNell'aprile del 1880 fece un viaggio a Roma, dove incontr\u00f2 Jennie McGraw, figlia del ricco mercante e filantropo John McGraw. I due si sposarono in luglio nell'ambasciata americana a Berlino, ma matrimonio fu breve, perch\u00e9 Jennie mor\u00ec di tubercolosi in settembre dell'anno successivo. Lasci\u00f2 il suo ingente patrimonio in parte al marito e in parte alla Cornell University. Nel 1883 Fiske torn\u00f2 in Italia e si stabil\u00ec a Firenze, dove acquist\u00f2 una villa e divent\u00f2 un collezionista e mercante di libri.\nWillard Fiske fu anche un grande appassionato di scacchi. Nel 1857 vinse il campionato del \"New York Chess Club\" e fu tra gli organizzatori del \"First American Chess Congress\", un grande torneo valido come Campionato statunitense che fu vinto da Paul Morphy. Dal gennaio 1857 pubblic\u00f2 il \"Chess Monthly\", la prima rivista di scacchi americana, che cess\u00f2 le pubblicazioni in maggio 1861, quando Fiske fu nominato funzionario dell'ambasciata americana a Vienna. Torn\u00f2 diverse volte in Islanda e nel 1900 fond\u00f2 il primo circolo di scacchi di Reykjav\u00edk e don\u00f2 i suoi 1.200 libri di scacchi alla biblioteca nazionale islandese.\nDon\u00f2 migliaia di volumi alla Cornell University, tra cui un'edizione del 1536 della \"Divina Commedia\" di Dante che aveva acquistato a Firenze. La \"Fiske Dante Collection\" dell'universit\u00e0, che nel 2005 contava circa 10.000 volumi, ebbe inizio con questa donazione. Era una grande ammiratore di Petrarca e collezion\u00f2 un gran numero di sue opere, tra cui diversi manoscritti. In proposito ebbe a dire:'\u00abLa mia libreria di Petrarca cresce molto lentamente... mi riesce difficile trovare libri che gi\u00e0 non possiedo\u00bb.\nMor\u00ec a Francoforte sul Meno all'et\u00e0 di 73 anni, lasciando alla Cornell la \"Fiske Icelandic Collection\" (32.000 volumi) e altri beni ricevuti in eredit\u00e0 dalla moglie Jennie.\nWillard Fiske scrisse diversi libri, tra cui:"}
{"id": "5437305", "revid": "767487", "url": "https://it.wikipedia.org/wiki?curid=5437305", "title": "The Hoodoo Hat", "text": "The Hoodoo Hat \u00e8 un cortometraggio muto del 1912 prodotto dalla Kalem e diretto da Pat Hartigan.\nProduzione.\nIl film, prodotto dalla Kalem Company, fu girato a Santa Monica.\nDistribuzione.\nDistribuito dalla General Film Company, il film - un cortometraggio di 225 metri - usc\u00ec nelle sale cinematografiche USA il 2 settembre 1912.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, il documentario \"From Jerusalem to the Dead Sea\"."}
{"id": "5437306", "revid": "344503", "url": "https://it.wikipedia.org/wiki?curid=5437306", "title": "Katie Aselton", "text": "Biografia.\nNata a Milbridge nel Maine, da adolescente partecipa a vari concorsi di bellezza: viene eletta Miss Maine Teen USA 1995 e si classifica seconda al Miss Teen USA 1995. Nel 1996 si diploma alla Narraguagus High School in Harrington, successivamente frequenta la Boston University School of Communications per due anni prima di trasferirsi a Los Angeles con l'intento di diventare attrice. Studia recitazione per due anni all'Accademia americana di arti drammatiche di New York.\nMentre studia alla Boston University conosce l'attore e cineasta Mark Duplass. La coppia si sposa nel 2006 e ha due figlie: Molly e Ora Duplass. Assieme al marito recita nella serie televisiva \"The League\" e partecipa a numerose produzioni indipendenti del movimento mumblecore.\nNel 2010 il suo esordio alla regia: interpreta, scrive, dirige e produce \"Solo per una notte\". Due anni dopo dirige \"Black Rock\", il suo secondo film, interpretato al fianco di Lake Bell e Kate Bosworth. Nel 2015 viene diretta da Gus Van Sant in \"La foresta dei sogni\"."}
{"id": "5437308", "revid": "1984502", "url": "https://it.wikipedia.org/wiki?curid=5437308", "title": "Hab\u00edtame siempre", "text": "Hab\u00edtame siempre \u00e8 l'undicesimo album in studio della cantante messicana Thal\u00eda, pubblicato nel 2012."}
{"id": "5437309", "revid": "610572", "url": "https://it.wikipedia.org/wiki?curid=5437309", "title": "Associazione Sportiva Biellese 1937-1938", "text": "Questa voce raccoglie le informazioni riguardanti l'Associazione Sportiva Biellese nelle competizioni ufficiali della stagione 1937-1938."}
{"id": "5437313", "revid": "436907", "url": "https://it.wikipedia.org/wiki?curid=5437313", "title": "Amore mio (Thal\u00eda)", "text": "Amore mio \u00e8 il dodicesimo album in studio della cantante messicana Thal\u00eda, pubblicato nel 2014."}
{"id": "5437318", "revid": "767487", "url": "https://it.wikipedia.org/wiki?curid=5437318", "title": "The Loneliness of the Hills", "text": "The Loneliness of the Hills \u00e8 un cortometraggio muto del 1912 prodotto dalla Kalem e diretto da Pat Hartigan.\nProduzione.\nIl film, prodotto dalla Kalem Company, fu girato a Santa Monica.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitensi il 6 settembre 1912."}
{"id": "5437320", "revid": "110157", "url": "https://it.wikipedia.org/wiki?curid=5437320", "title": "Lusia (demo)", "text": "Lusia () era un demo dell'Attica, collocato nella valle del Cefiso, ad ovest di Atene, presso la moderna Nea Liossia.\nEtimologia.\nIl demo prende nome da un'eroina eponima, ma non si sa con certezza chi fosse: si ritiene che fosse una delle Giacintidi, ma gi\u00e0 nell'antichit\u00e0 gli studiosi non erano d'accordo sull'identit\u00e0 di queste divinit\u00e0. Secondo alcuni erano le figlie di Eretteo, secondo altri di Giacinto; tuttavia tutti concordano nell'affermare che furono sacrificate per evitare una sciagura.\nAlcuni studiosi non credono che il demo possa prendere nome da una sola delle sorelle: dato che in Arcadia Demetra era chiamata Lusia (con il significato di \"colei che lava\"), questo epiteto potrebbe essere riferito al fiume che scorreva vicino al demo. "}
{"id": "5437325", "revid": "836193", "url": "https://it.wikipedia.org/wiki?curid=5437325", "title": "Scalo Vanchiglia", "text": ""}
{"id": "5437336", "revid": "767487", "url": "https://it.wikipedia.org/wiki?curid=5437336", "title": "In Peril of Their Lives", "text": "In Peril of Their Lives \u00e8 un cortometraggio muto del 1912 prodotto dalla Kalem e diretto da Pat Hartigan.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 18 settembre 1912."}
{"id": "5437343", "revid": "1543377", "url": "https://it.wikipedia.org/wiki?curid=5437343", "title": "Mutua Madrid Open 2015 - Singolare femminile", "text": "Marija \u0160arapova era la campionessa in carica, ma \u00e8 stata sconfitta in semifinale da Svetlana Kuznecova.\nPetra Kvitov\u00e1 si \u00e8 aggiudicata il torneo battendo in finale Svetlana Kuznecova con il punteggio di 6-1, 6-2."}
{"id": "5437348", "revid": "767487", "url": "https://it.wikipedia.org/wiki?curid=5437348", "title": "Queen of the Kitchen", "text": "Queen of the Kitchen \u00e8 un cortometraggio muto del 1912 prodotto dalla Kalem e diretto da Pat Hartigan.\nTrama.\nAvendo avuto la cucina invasa dal padrone di casa, Bridget, la cuoca, rivendica i suoi spazi e, non riuscendo ad averla vinta, per ripicca d\u00e0 le dimissioni. Il signor e la signora Clark, che aspettano ospiti per cena, cercano di prepararla loro senza grande successo. Quando arrivano gli ospiti, i Clark ripensano con nostalgia ai piatti della loro ex cuoca, regina dei fornelli. Bridget accetta di tornare solo dopo un sostanzioso aumento di stipendio e la promessa di Clark di non interferire pi\u00f9 nel suo lavoro.\nProduzione.\nIl film, prodotto dalla Kalem Company, fu girato a Santa Monica.\nDistribuzione.\nDistribuito dalla General Film Company, il film - un cortometraggio di 145 metri - usc\u00ec nelle sale cinematografiche USA il 25 settembre 1912. La Moving Pictures Sales Agency lo distribu\u00ec nel Regno Unito il 1\u00ba dicembre di quello stesso anno.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, il documentario \"Along the River Nile\"."}
{"id": "5437349", "revid": "72811", "url": "https://it.wikipedia.org/wiki?curid=5437349", "title": "Kach\u014d no Koi", "text": ""}
{"id": "5437353", "revid": "767487", "url": "https://it.wikipedia.org/wiki?curid=5437353", "title": "Fat Bill's Wooing", "text": "Fat Bill's Wooing \u00e8 un cortometraggio muto del 1912 prodotto dalla Kalem e diretto da Pat Hartigan.\nProduzione.\nIl film, prodotto dalla Kalem Company, fu girato a Santa Monica.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche statunitensi il 23 settembre 1912.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, la commedia \"Roost, the Kidder\"."}
{"id": "5437355", "revid": "72811", "url": "https://it.wikipedia.org/wiki?curid=5437355", "title": "Kanzen shouri Daiteioh", "text": ""}
{"id": "5437359", "revid": "2042783", "url": "https://it.wikipedia.org/wiki?curid=5437359", "title": "Associazione Calcio Carpi 1937-1938", "text": "Questa pagina raccoglie le informazioni riguardanti l'Associazione Calcio Carpi nelle competizioni ufficiali della stagione 1937-1938.\nStagione.\nNella stagione 1937-1938 il Carpi con 25 punti in classifica si piazza in tredicesima posizione."}
{"id": "5437365", "revid": "287204", "url": "https://it.wikipedia.org/wiki?curid=5437365", "title": "Daughters (singolo)", "text": ""}
{"id": "5437378", "revid": "203463", "url": "https://it.wikipedia.org/wiki?curid=5437378", "title": "Willard Fiske", "text": ""}
{"id": "5437380", "revid": "767487", "url": "https://it.wikipedia.org/wiki?curid=5437380", "title": "Associazione Sportiva Casale 1937-1938", "text": "Questa pagina raccoglie le informazioni riguardanti l'Associazione Sportiva Casale nelle competizioni ufficiali della stagione 1937-1938."}
{"id": "5437385", "revid": "76963", "url": "https://it.wikipedia.org/wiki?curid=5437385", "title": "Chris Sparling", "text": "Biografia.\nDopo aver scritto, diretto e interpretato diversi film indipendenti a basso budget, Sparling conosce il successo grazie alla sceneggiatura del film \"Buried - Sepolto\", diretto dal regista spagnolo Rodrigo Cort\u00e9s e unicamente interpretato dall'attore statunitense Ryan Reynolds. Il film \u00e8 stato presentato in anteprima nel 2010 al Sundance Film Festival, in seguito \u00e8 stato presentato in numerosi festival cinematografici internazionali, cui Toronto International Film Festival, Festival del cinema americano di Deauville e Festival internazionale del cinema di San Sebasti\u00e1n.\nSparling stato premiato per la miglior sceneggiatura originale ai National Board of Review Awards 2010 per \"Buried - Sepolto\" e il film \u00e8 stato selezionato tra i 10 migliori film indipendenti del 2010. Ha anche vinto un premio Goya nel 2011 per la miglior sceneggiatura originale.\nNel 2012 viene distribuito il film thriller \"ATM - Trappola mortale\", basato su una sua sceneggiatura originale. Nel novembre 2014 la rivista \"Variety\" nomina Sparling tra i \"10 sceneggiatori da tenere d'occhio\".\nNel 2015 dirige, scrive, produce e interpreta il lungometraggio thriller/horror \"The Atticus Institute\". Sempre nel 2015 \u00e8 autore della sceneggiatura di \"La foresta dei sogni\", film diretto da Gus Van Sant che verr\u00e0 presentato in concorso al Festival di Cannes 2015.\n\u00c8 sposato con Kerri Morrone Sparling, autrice del blog per diabetici Six Until Me."}
{"id": "5437386", "revid": "287204", "url": "https://it.wikipedia.org/wiki?curid=5437386", "title": "Single (singolo)", "text": ""}
{"id": "5437389", "revid": "767487", "url": "https://it.wikipedia.org/wiki?curid=5437389", "title": "A Hospital Hoax", "text": "A Hospital Hoax \u00e8 un cortometraggio muto del 1912 prodotto dalla Kalem e diretto da Pat Hartigan.\nProduzione.\nIl film, prodotto dalla Kalem Company, fu girato a Santa Monica.\nDistribuzione.\nDistribuito dalla General Film Company, il film - un cortometraggio di 165 metri - usc\u00ec nelle sale cinematografiche USA il 2 ottobre 1912. La Moving Pictures Sales Agency lo distribu\u00ec nel Regno Unito il 12 dicembre di quello stesso anno.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, il documentario \"Ancient Temples of Egypt\"."}
{"id": "5437391", "revid": "767487", "url": "https://it.wikipedia.org/wiki?curid=5437391", "title": "Municipio di Sankt P\u00f6lten", "text": "Il municipio di Sankt P\u00f6lten (in tedesco \"Sankt P\u00f6ltner rathaus\") \u00e8 il palazzo civico sede del comune della citt\u00e0 austriaca di Sankt P\u00f6lten.\nVenne eretto a partire dal 1503 e occupa tutto il lato meridionale della centrale \"Rathausplatz\", piazza del comune.\nStoria e descrizione.\nLa prima menzione del municipio si trova in un documento del 1503, quando il comune acquista una prima casa sul centrale \"Breiten Markt\" (piazza del mercato del pane), l'odierna \"Rathausplatz\".\nQuella casa costituiva solo la met\u00e0 orientale dell'attuale edificio. La met\u00e0 occidentale venne acquisita nel 1567 e iniziarono i lavori di accorpamento e ristrutturazione dei due edifici. Nel 1575 si pose mano alla torre, a pianta ottagonale, che fino ad allora serviva da granaio e arsenale, il cantiere venne terminato nel 1591. \nNella prima met\u00e0 del XVIII secolo si decise l'inizi\u00f2 una nuova campagna di lavori atti a ingrandire e rinnovare l'edificio secondo le ultime tendenze dettate dallo stile barocco. Nel 1722 si realizz\u00f2 il soffitto della \"Ratsaal\" (sala del consiglio), con i ritratti degli imperatori del Sacro Romano Impero da Federico III a Carlo VI d'Asburgo. \nNel 1727 Joseph Munggenasts progett\u00f2 la facciata che unificava definitivamente l'aspetto esterno dei vari edifici assemblati. Fra il 1750 e il 1775 venne realizzata la copertura a bulbo barocco della torre.\nNel corso del tempo, il municipio svolse innumerevoli funzioni. Ospit\u00f2 una pesa pubblica, il deposito del sale, pi\u00f9 tardi, la prima stazione dei pompieri, la biblioteca, il museo e il carcere municipale.\nVenne restaurato nel 1984."}
{"id": "5437394", "revid": "1573940", "url": "https://it.wikipedia.org/wiki?curid=5437394", "title": "Escualosa thoracata", "text": "\"La sardina indopacifica \"(Escualosa thoracata ()), \u00e8 un pesce osseo marino appartenente alla famiglia Clupeidae.\nDescrizione.\nL'aspetto generale di questa specie \u00e8 quello tipico dei clupeidi come la comune sardina, il corpo non \u00e8 per\u00f2 cos\u00ec affusolato ed \u00e8 piuttosto alto, con una forte carena ventrale formata da scaglie rigide.\nSui fianchi \u00e8 presente una fascia argentea molto brillante, presente anche nei giovanili.\nPesce di piccole dimensioni, raggiunge la lunghezza massima di 10 cm, la taglia media \u00e8 sugli 8 cm.\nDistribuzione e habitat.\nIndo-Pacifico tropicale a ovest fino al Pakistan. \u00c8 una specie pelagica costiera. I giovanili possono penetrare nelle foci dei fiumi ma gli adulti vivono solo in mare.\nBiologia.\nSembra vivere al massimo un anno. Gregaria, forma densi banchi.\nAlimentazione.\nSi nutre di zooplancton (copepodi, larve di crostacei e molluschi bivalvi e uova di pesci) e di fitoplancton.\nRiproduzione.\nAvviene in autunno-inverno in acque basse e costiere.\nPesca.\nSi tratta di una specie importante per la pesca commerciale. Viene commerciata allo stato fresco, essiccata e salata."}
{"id": "5437395", "revid": "281901", "url": "https://it.wikipedia.org/wiki?curid=5437395", "title": "Sardina asiatica", "text": ""}
{"id": "5437396", "revid": "287204", "url": "https://it.wikipedia.org/wiki?curid=5437396", "title": "Head over Heels (film)", "text": ""}
{"id": "5437397", "revid": "287204", "url": "https://it.wikipedia.org/wiki?curid=5437397", "title": "Head over Heels (singolo)", "text": ""}
{"id": "5437405", "revid": "163662", "url": "https://it.wikipedia.org/wiki?curid=5437405", "title": "Urbano Pagani Cesa", "text": ""}
{"id": "5437417", "revid": "767487", "url": "https://it.wikipedia.org/wiki?curid=5437417", "title": "The Belle of the Beach", "text": "The Belle of the Beach \u00e8 un cortometraggio muto del 1912 prodotto dalla Kalem e diretto da Pat Hartigan.\nProduzione.\nIl film, prodotto dalla Kalem Company, fu girato a Santa Monica.\nDistribuzione.\nDistribuito dalla General Film Company, il film - un cortometraggio di 132,6 metri - usc\u00ec nelle sale cinematografiche statunitensi il 9 ottobre 1912.\nLa Moving Pictures Sales Agency lo distribu\u00ec nel Regno Unito il 15 dicembre di quello stesso anno.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, la commedia \"Election Day in California\"."}
{"id": "5437418", "revid": "1573940", "url": "https://it.wikipedia.org/wiki?curid=5437418", "title": "Amblygaster", "text": "Amblygaster \u00e8 un genere di pesci ossei marini appartenente alla famiglia Clupeidae.\nDistribuzione e habitat.\nIl genere \u00e8 endemico dell'Indo-Pacifico tropicale.\nDescrizione.\nSono pesci di taglia medio-piccola, la taglia massima delle varie specie varia da 21 a 27\u00a0cm.\nPesca.\nLe specie del genere hanno importanza per la pesca commerciale.\nTassonomia.\nIn questo genere sono riconosciute 4 specie:"}
{"id": "5437420", "revid": "686936", "url": "https://it.wikipedia.org/wiki?curid=5437420", "title": "Tye Smith", "text": "Carriera universitaria.\nAl college, Smith gioc\u00f2 a football alla Townson University dal 2011 al 2014. Dopo avere iniziato come titolare le ultime quattro gare della sua prima stagione, mantenne il ruolo per tutte le tre annate successive, venendo inserito nella formazione ideale della Colonial Athletic Association nel 2014.\nCarriera professionistica.\nSeattle Seahawks.\nSmith fu scelto nel corso del quinto giro (170\u00ba assoluto) del Draft NFL 2015 dai Seattle Seahawks. Debutt\u00f2 come professionista subentrando nella vittoria del terzo turno contro i Chicago Bears in cui mise a segno un tackle. La sua stagione da rookie si chiuse con 4 presenze."}
{"id": "5437421", "revid": "287204", "url": "https://it.wikipedia.org/wiki?curid=5437421", "title": "Avezzano Calcio 1991-1992", "text": "Questa pagina raccoglie le informazioni riguardanti l'Avezzano Calcio nelle competizioni ufficiali della stagione 1991-1992.\nOrganigramma societario.\nArea direttiva\nArea tecnica\nRosa.\nRosa 1991-1992.\n\"Rosa dell'Avezzano calcio 1991-1992\"."}
{"id": "5437425", "revid": "767487", "url": "https://it.wikipedia.org/wiki?curid=5437425", "title": "Paying the Board Bill", "text": "Paying the Board Bill \u00e8 un cortometraggio muto del 1912 prodotto dalla Kalem e diretto da Pat Hartigan.\nProduzione.\nIl film, prodotto dalla Kalem Company, fu girato a Santa Monica.\nDistribuzione.\nDistribuito dalla General Film Company, il film - un cortometraggio di 165 metri - usc\u00ec nelle sale cinematografiche USA il 16 ottobre 1912. La Moving Pictures Sales Agency lo distribu\u00ec nel Regno Unito il 22 dicembre di quello stesso anno.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, il documentario \"Central Park, New York\"."}
{"id": "5437431", "revid": "729019", "url": "https://it.wikipedia.org/wiki?curid=5437431", "title": "Ecce Homo (Antonello da Messina Genova)", "text": "Ecce Homo \u00e8 un dipinto eseguito da Antonello da Messina a olio su tavola di pioppo (38,7 x 29,8 cm), databile intorno al 1474 e conservato nella Galleria nazionale di palazzo Spinola di Genova.\nL'opera \u00e8 firmata nel cartiglio posto al centro della cornice in basso, in cui \u00e8 srotolata l'iscrizione: \"Antonellus messaneus / Me pinxit\", ma la sovrapposizione di una cornice barocca sulla cornice originale ne ha fatto discutere l'autografia di Antonello da Messina. La documentazione sulla provenienza del dipinto anteriore al 1780, anno in cui viene catalogata da Ratti, anche se sotto l'etichetta di \"stile fiammingo\", in casa Spinola di Pellicceria, \u00e8 assai scarsa; un successivo inventario dei beni di Giacomo Spinola nel 1830 la identifica come una \"testa di Cristo con corona di spine di Antonello da Messina\"; secondo la studiosa Simonetti, nel 2000, \u00e8 possibile che l'opera sia stata acquisita nel palazzo anche anteriormente al 1760, tramite gli antichi proprietari del palazzo, i Pallavicini, oppure come dote di Maddalena Doria Spinola.\n\u00c8 in un catalogo dei dipinti del secondo salotto del piano nobile che Federico Alizeri nel 1846 lo descrive come un \"Ecce homo in tavola attribuito ad Antonello da Messina\", presumibilmente perch\u00e9 gi\u00e0 in quell'epoca la cornicetta originale del dipinto, recante la firma."}
{"id": "5437439", "revid": "1272592", "url": "https://it.wikipedia.org/wiki?curid=5437439", "title": "So Sudden", "text": "So Sudden \u00e8 il primo album in studio del gruppo musicale pop-rock statunitense The Hush Sound, pubblicato nel 2005."}
{"id": "5437456", "revid": "1272592", "url": "https://it.wikipedia.org/wiki?curid=5437456", "title": "Like Vines", "text": "Like Vines \u00e8 il secondo album in studio del gruppo musicale pop-rock statunitense The Hush Sound, pubblicato nel 2006."}
{"id": "5437457", "revid": "1573940", "url": "https://it.wikipedia.org/wiki?curid=5437457", "title": "Amblygaster sirm", "text": "Amblygaster sirm () \u00e8 un pesce osseo marino appartenente alla famiglia Clupeidae.\nDescrizione.\nL'aspetto generale di questa specie \u00e8 quello tipico dei clupeidi come la comune sardina. Una caratteristica abbastanza peculiare di \"A. sirm\" \u00e8 la presenza di da 10 a 20 punti dorati lungo i fianchi della maggior parte degli individui. Dopo la morte del pesce (e soprattutto in quelli conservati in etanolo o formalina) questi punti diventano neri.\nRaggiunge la lunghezza massima di 27 cm, la taglia media non supera i 20 cm.\nDistribuzione e habitat.\nIndo-Pacifico tropicale compreso il mar Rosso ad est fino all'Australia e le Figi e a nord fino a Okinawa. In testi degli anni '60 e '70 viene riportata la sua presenza come specie lessepsiana nel mar Mediterraneo orientale ma si tratta di confusione con \"Sardina pilchardus\". Questa specie, dunque, non \u00e8 nota nel Mediterraneo. Si tratta di una specie pelagica costiera frequente nelle lagune degli atolli.\nBiologia.\nVive fino a 8 anni. Gregaria, forma densi banchi.\nAlimentazione.\nSi nutre di zooplancton (copepodi, larve di crostacei e molluschi bivalvi e gasteropodi) e di fitoplancton (soprattutto dinoflagellati come \"Peridinium\" e \"Ceratium\").\nPesca.\nSi tratta di una specie importante per la pesca commerciale. Viene spesso utilizzata come esca per i tonni."}
{"id": "5437459", "revid": "2223555", "url": "https://it.wikipedia.org/wiki?curid=5437459", "title": "Federico Frigerio (architetto)", "text": "Biografia.\nDopo la laurea da ingegnere-architetto nel 1896 presso il Regio Istituto Tecnico Superiore (futuro Politecnico di Milano), ottiene anche un diploma da professore di Disegno presso l'Accademia di Belle Arti di Brera, unendo alla rigorosa formazione tecnologica anche un'ampia formazione storico-artistica.\nNel 1910 Federico Frigerio realizza il primo edificio di Como con parti strutturali in calcestruzzo armato, il Teatro Politeama.\nIl capolavoro di Federico Frigerio \u00e8 il Tempio Voltiano di Como, voluto e finanziato dall'imprenditore Francesco Somaini, di Lomazzo, per ospitare i cimeli di Alessandro Volta.\nAlcuni dei cimeli voltiani erano stati recuperati dallo stesso Frigerio dall'incendio dei padiglioni della Grande Esposizione del 1899, realizzata a Como per celebrare il centenario della pila voltiana.\nNel 1931 Federico Frigerio compie il restauro del palazzo vescovile, rimuovendo le superfetazioni e recuperando porzioni del primitivo fabbricato alto medioevale.\nDel Frigerio \u00e8 anche la sede policroma della Banca Commerciale, sita fra piazza Grimoldi e il duomo.\nDopo l'incendio del 27 settembre 1935 che danneggia la cupola di Filippo Juvarra del Duomo di Como, si occupa di progettare e sovrintendere all'intervento di ricostruzione. L'originaria cupola dello Juvarra era stata ricoperta a met\u00e0 '700 da una sovrastruttura dall'architetto Giulio Galliori. In un acceso dibattito, Frigerio si impone su Giuseppe Terragni per la rimozione delle sovrastrutture che alteravano le proporzioni originarie pensate da Juvarra.\nA Lomazzo attua il restauro di Villa Somaini (palazzo Raimondi Odescalchi) e l'intervento di modifica della facciata della chiesa di San Siro. \nDi Federico Frigerio \u00e8 infine il progetto della sede di via Sirtori (1945) della \"Magistri Cumacini\", la scuola per periti edili di cui Frigerio ricopr\u00ec il ruolo di commissario prefettizio.\nAttivit\u00e0 archeologica.\nFederico Frigerio insieme con il sacerdote Santo Monti e con l'ing. Gabriele Giussani realizza l'allestimento del Museo Archeologico di Como. \nRealizza campagne di scavo e compie ampi studi sulle rovine romane della citt\u00e0 di Como, in particolare sulla porta Praetoria, la relazione sugli scavi della casa Ortelli (via Cinque Giornate) e della Societ\u00e0 Bancaria Italiana (via Perti). Si occupa dell'epoca preromana, con lo studio del carro della Ca' Morta, oggi ricomposto e collocato al Museo Giovio di Como.\nGran parte dei suoi studi sono pubblicati sulla \"Rivista Archeologica Comense.\nValorizzazione del patrimonio del duomo di Como.\nA Federico Frigerio \u00e8 riconosciuto il merito di aver fatto restaurare ed esporre al pubblico nelle navate del duomo di Como i preziosi arazzi dell'Arcimboldo e di Giovanni Karcher, prima riposti negli armadi della cattedrale."}
{"id": "5437460", "revid": "1272592", "url": "https://it.wikipedia.org/wiki?curid=5437460", "title": "Goodbye Blues", "text": "Goodbye Blues \u00e8 il terzo album in studio del gruppo musicale statunitense The Hush Sound, pubblicato nel 2008."}
{"id": "5437462", "revid": "72396", "url": "https://it.wikipedia.org/wiki?curid=5437462", "title": "Gi\u00f2 Martorana", "text": "Biografia.\nAttivo come fotografo professionista dal 1981, corrispondente ufficiale dell'agenzia \"Gamma di Parigi\", si divide tra la fotografia di moda, il reportage, la pubblicit\u00e0 e il ritratto. Durante tutta la sua carriera ha lavorato per numerosi marchi di moda e abbigliamento, molti di rilevanza mondiale, tra questi, Louis Vuitton. I suoi servizi sono apparsi in prestigiose riviste italiane e straniere quali Vogue, Elle, Harper's Bazaar, GQ, Marie Claire. Ha esposto le sue opere fotografiche in diverse citt\u00e0 come Milano, New York, Parigi, Berlino, Montecarlo e Tokyo, pubblicando inoltre un significativo numero di libri fotografici con vari editori e vincendo il premio UNESCO nel 1999."}
{"id": "5437472", "revid": "72582848", "url": "https://it.wikipedia.org/wiki?curid=5437472", "title": "CoDiRO", "text": ""}
{"id": "5437473", "revid": "1632387", "url": "https://it.wikipedia.org/wiki?curid=5437473", "title": "Nebularium", "text": "Nebularium \u00e8 il primo album in studio del gruppo musicale melodic death metal italiano Disarmonia Mundi, pubblicato nel 2001."}
{"id": "5437478", "revid": "1543377", "url": "https://it.wikipedia.org/wiki?curid=5437478", "title": "Preston Smith", "text": "Carriera.\nWashington Redskins.\nDopo avere giocato al college a football a Mississippi State, Smith fu scelto nel corso del secondo giro (38\u00ba assoluto) del Draft NFL 2015 dai Washington Redskins. Debutt\u00f2 come professionista subentrando nella gara del primo turno contro i Miami Dolphins in cui mise a segno due tackle e il suo primo sack su Ryan Tannehill. Nella decisiva gara della settimana 16 in casa degli Eagles, Smith fece registrare un massimo stagionale di 3 sack su Sam Bradford, contribuendo alla vittoria che diede ai Redskins la prima vittoria del titolo di division dal 2012. Per quella prestazione fu premiato come miglior rookie della settimana. La sua prima stagione si chiuse guidando tutti i rookie della lega con 8 sack.\nGreen Bay Packers.\nNel 2019 Smith firm\u00f2 con i Green Bay Packers. Nel terzo turno fu premiato come difensore della NFC della settimana dopo avere messo a segno 3 sack e forzato un fumble nella vittoria sui Denver Broncos. Nel divisional round dei playoff mise a segno 2 sack su Russell Wilson nella vittoria sui Seattle Seahawks."}
{"id": "5437481", "revid": "1632387", "url": "https://it.wikipedia.org/wiki?curid=5437481", "title": "Fragments of D-Generation", "text": "Fragments of D-Generation \u00e8 il secondo album in studio del gruppo musicale melodic death metal italiano Disarmonia Mundi, pubblicato nel 2004."}
{"id": "5437482", "revid": "15756", "url": "https://it.wikipedia.org/wiki?curid=5437482", "title": "Cit\u00e9 de la musique", "text": "La Cit\u00e9 de la musique \u00e8 un ente pubblico francese, sotto la tutela del Ministero francese della cultura e della comunicazione, che raggruppa un insieme di luoghi e servizi dedicati alla musica. Esso ha sede sulla piazza della fontana dei due leoni presso la \"porte de Pantin\", nel quartiere di \"Pont-de-Flandre\", nel XIX \"arrondissement\" di Parigi, all'estremit\u00e0 sud-est del Parco della Villette. Progettata dall'architetto Christian de Portzamparc, \u00e8 stata inaugurata il 7 dicembre 1995. \u00c8 vicino alla stazione del \"Metro\" \"Porte de Pantin\".\nLa \"Cit\u00e9\" comprende:\nLa \"Cit\u00e9 de la musique\" gestisce direttamente la \"Salle Pleyel \" tramite un collaboratore della sua filiale \"Cit\u00e9-Pleyel\" ed \u00e8 integrata alla \"Philharmonie de Paris\", la cui grande sala da concerto, progettata da Jean Nouvel, \u00e8 stata inaugurata il 14 gennaio 2015. \nProgrammazione.\nLa \"Cit\u00e9 de la musique\" valorizza tutti i tipi di musica : musica classica (Salle Pleyel in particolare), jazz, rap, soul, funk, pop-rock, \"World music\" o ancora musica elettronica. Tutti questi tipi di musica sono compresi nella programmazione annuale, al di l\u00e0 dei vari festival (\"Jazz \u00e0 la Villette\" e \"Festival Days Off\").\nOgni stagione ha un oggetto proprio, talvolta vicina alle preoccupazioni attuali e legata alle riflessioni secolari della societ\u00e0 (\u00abUn monde, des mondes\u00bb nel 2009-2010, \u00abLes utopies\u00bb nel 2010-2011, \u00abCorps et \u00e2mes\u00bb nel 2011-2012).\nFra gli artisti che hanno segnato la storia della \"Cit\u00e9 de la musique\" si possono citare Alain Bashung, il gruppo Sonic Youth, invitato a pi\u00f9 riprese, formazioni di musica barocca o il compositore contemporaneo Pierre Boulez.\nL'\"Ensemble intercontemporain\" ha sede presso la \"Cit\u00e9 de la musique\".\nRegistrazioni e diffusione dei concerti.\nLa mediateca propone numerosi archivi sonori e riprese video di concerti, che hanno avuto luogo presso la \"Cit\u00e9 de la musique\". Dal 2008 la \"Cit\u00e9 de la musique\" ha intrapreso una politica di registrazioni video dei concerti. A partire dal 2010 un sito internet rende accessibili 100 ore di concerti registrati e consente la diffusione di una sessantina di concerti annuali.\nAttivit\u00e0 musicali pedagogiche e pratiche.\nLa \"Cit\u00e9 de la musique\" propone un'ampia scelta formativa, con cicli d'iniziazione destinati a un pubblico sia di giovani che di anziani.\nEssa \u00e8 membro del RESEO (\"R\u00e9seau europ\u00e9en pour la sensibilisation \u00e0 l'op\u00e9ra et \u00e0 la danse\")."}
{"id": "5437497", "revid": "1632387", "url": "https://it.wikipedia.org/wiki?curid=5437497", "title": "Mind Tricks", "text": "Mind Tricks \u00e8 il terzo album in studio del gruppo musicale melodic death metal italiano Disarmonia Mundi, pubblicato nel 2006."}
{"id": "5437501", "revid": "761672", "url": "https://it.wikipedia.org/wiki?curid=5437501", "title": "Armi contundenti", "text": ""}
{"id": "5437502", "revid": "1632387", "url": "https://it.wikipedia.org/wiki?curid=5437502", "title": "The Isolation Game", "text": "The Isolation Game \u00e8 il quarto album in studio del gruppo musicale melodic death metal italiano Disarmonia Mundi, pubblicato nel 2009."}
{"id": "5437503", "revid": "88740", "url": "https://it.wikipedia.org/wiki?curid=5437503", "title": "Leopoldo Battistini", "text": "Biografia.\nStudi\u00f2 all'Accademia di belle arti di Firenze e a Roma. Si trasfer\u00ec in Portogallo, dove divent\u00f2 insegnante presso la \"Escola Secund\u00e1ria Marqu\u00eas de Pombal\" di Lisbona. Fu direttore della \"F\u00e1brica de Cer\u00e2mica Const\u00e2ncia\" e perfezion\u00f2 la tecnica di realizzazione delle azulejos. Fra le sue opere anche la \"Madonna del fascio\", oggi conservata a Predappio."}
{"id": "5437506", "revid": "28026", "url": "https://it.wikipedia.org/wiki?curid=5437506", "title": "Melk (sottocampo di Mauthausen)", "text": ""}
{"id": "5437507", "revid": "148107", "url": "https://it.wikipedia.org/wiki?curid=5437507", "title": "Host (disambigua)", "text": ""}
{"id": "5437508", "revid": "686936", "url": "https://it.wikipedia.org/wiki?curid=5437508", "title": "Eddie Goldman", "text": "Biografia.\nChicago Bears.\nDopo avere giocato al college a football a Florida State dove vinse il campionato NCAA nel 2013, Goldman fu scelto nel corso del secondo giro (39\u00ba assoluto) del Draft NFL 2015 dai Chicago Bears. Debutt\u00f2 come professionista subentrando nella gara del primo turno contro i Green Bay Packers in cui mise a segno 2 tackle. Il primo sack in carriera lo fece registrare nella settimana 4 su Derek Carr degli Oakland Raiders. La sua prima stagione si concluse con 22 tackle e 4,5 sack in 15 presenze, di cui 12 come titolare. La \"Pro Football Writers Association\" lo inser\u00ec nella formazione ideale dei rookie. Nella stagione 2020 decise di non scendere in campo a causa della pandemia di COVID-19."}
{"id": "5437509", "revid": "6923", "url": "https://it.wikipedia.org/wiki?curid=5437509", "title": "Haldern Pop Recordings", "text": "La Haldern Pop Recordings \u00e8 una etichetta discografica indipendente tedesca fondata nel 2004."}
{"id": "5437513", "revid": "72583590", "url": "https://it.wikipedia.org/wiki?curid=5437513", "title": "Virtual host", "text": ""}
{"id": "5437514", "revid": "729019", "url": "https://it.wikipedia.org/wiki?curid=5437514", "title": "Birds of Pray", "text": "Birds of Pray \u00e8 il sesto album in studio del gruppo musicale rock statunitense Live, pubblicato nel 2003."}
{"id": "5437515", "revid": "729019", "url": "https://it.wikipedia.org/wiki?curid=5437515", "title": "La campana di San Giusto (brano musicale)", "text": "La campana di San Giusto \u00e8 un brano musicale patriottico scritto da Giovanni Drovetti e musicato da Colombino Arona nel 1915. Fu molto popolare durante la prima guerra mondiale.\nStoria.\nIl brano fa riferimento a una delle campane della cattedrale di San Giusto, che si trova sulla sommit\u00e0 dell'omonimo colle che domina Trieste. Questo edificio religioso fu particolarmente caro agli irredentisti italiani durante la prima guerra mondiale. L'Italia prese infatti parte a questo conflitto per completare l'unit\u00e0 nazionale con l'annessione del Trentino-Alto Adige e della Venezia Giulia.\nLa campana di San Giusto, che venne composta nel 1915 a Torino, fu molto popolare durante la prima guerra mondiale e tocc\u00f2 il culmine della popolarit\u00e0 il 5 novembre 1918, ovvero due giorni dopo l'armistizio di Villa Giusti, con il quale l'Impero austroungarico si arrendeva all'Italia, consentendo alle truppe del Regio Esercito, nella data citata, di entrare vittoriose a Trento e a Trieste."}
{"id": "5437518", "revid": "729019", "url": "https://it.wikipedia.org/wiki?curid=5437518", "title": "Anodontostoma", "text": "Anodontostoma \u00e8 un genere di pesci ossei marini, d'acqua dolce e salmastra appartenente alla famiglia Clupeidae.\nDistribuzione e habitat.\nIl genere \u00e8 endemico dell'Indo-Pacifico tropicale. Sono pesci eurialini e possono penetrare nei fiumi.\nDescrizione.\nSono pesci di taglia medio-piccola La taglia massima di 22\u00a0cm \u00e8 raggiunta da \"A. chacunda\" che \u00e8 la specie pi\u00f9 grande.\nPesca.\nAlcune specie del genere hanno importanza per la pesca commerciale."}
{"id": "5437519", "revid": "827882", "url": "https://it.wikipedia.org/wiki?curid=5437519", "title": "Anodontostoma chacunda", "text": "Anodontostoma chacunda (), conosciuta come alosa indopacifica, \u00e8 un pesce osseo marino e d'acqua dolce e salmastra appartenente alla famiglia Clupeidae.\nDescrizione.\nL'aspetto generale di questa specie \u00e8 pi\u00f9 massiccio di quello della maggioranza dei clupeidi come la comune sardina, il corpo \u00e8 alto e la sua altezza cresce con l'aumentare delle dimensioni dell'animale. La bocca \u00e8 in posizione bassa (infera). Le scaglie presentano un tipico dente all'estremit\u00e0 posteriore. Dietro l'opercolo branchiale c'\u00e8 una vistosa macchia nera.\nRaggiunge la lunghezza massima di 22 cm, la taglia media \u00e8 sui 14 cm.\nDistribuzione e habitat.\nIndo-Pacifico tropicale a ovest fino al Golfo Persico e ad est fino all'Australia e la Nuova Caledonia. \u00c8 una specie pelagica costiera che risale gli estuari fin dove arriva l'influsso della marea.\nBiologia.\nAlimentazione.\nPlanctofaga. Cattura, in ordine di importanza, diatomee, radiolari, molluschi, copepodi e altri crostacei.\nRiproduzione.\nAvviene in autunno-inverno.\nPesca.\nNonostante non esista una pesca mirata a \"A. chacunda\" si tratta di una specie importante per la pesca commerciale. Viene commerciata allo stato fresco, congelata, essiccata e salata. Viene utilizzata anche per la produzione di polpette di pesce."}
{"id": "5437521", "revid": "287204", "url": "https://it.wikipedia.org/wiki?curid=5437521", "title": "Sergio Sorrentino (velista)", "text": "Velista campione del mondo nel '58 in Svezia, europeo nel '53, nel '56 e nel \u201864, pi\u00f9 volte azzurro alle Olimpiadi, figlio di Edgardo e Valentina Valenti fu anche promotore per la realizzazione dello stadio Rocco, fondatore del porto turistico \u201cMarina Hannibal\u201d e della prima scuola di vela in Italia che in onore del suo maestro di vela titol\u00f2 \u201cTito Nordio\u201d.\nUno dei grandi sportivi triestini, ha vissuto lo sport coi valori del sacrificio, impegno e seriet\u00e0.\nAlcuni suoi ricordi.\n\u00abVivo con soddisfazione questo momento della vita perch\u00e9 il mio cammino \u00e8 stato contrassegnato da felici traguardi e da grandi successi sportivi. Lo sport per\u00f2 \u00e8 fatto di alti e bassi e ho attraversato anche momenti di amarezza, soprattutto perch\u00e9 ho visto e continuo a vedere troppo immobilismo nei triestini, in particolare nei dirigenti sportivi. Purtroppo \u00e8 giusto quel verso della canzone dialettale che dice \u2018Trieste dormi...el mar se movi apena' \u2013 disse in un'intervista fattagli dal quotidiano triestino Il Piccolo \u2013 ma continuo a coltivare la speranza che qualcosa possa cambiare in senso positivo\u00bb.\nQuando gli si chiese di rispolverare l'album dei ricordi non ebbe che l'imbarazzo della scelta: \u00abRammento con gioia il mese trascorso alla corte dei reali di Grecia quando fui loro istruttore di vela, ma anche il momento in cui, dopo una gara internazionale vinta con gran merito, un equipaggio inglese, nostro rivale, ci regal\u00f2 una bottiglia di whisky per combattere il freddo di quella giornata\u00bb.\nSorrentino raccont\u00f2 : che chiamo Hannibal il porto turistico che cre\u00f2 \u00abScelsi questo per ammirazione nei confronti di Annibale Pellaschier, detto \u2018man de oro\u2019, perch\u00e9 un tempo membro del mio equipaggio aggiustava anche il \u2018Dragone\u2019 alle Olimpiadi\u00bb. Sergio Sorrentino \u00e8 stato anche presidente del Panathlon club Trieste nel triennio '82-'85.\n2014 Marina Hannibal.\nMarina Hannibal \u00e8 una delle strutture pi\u00f9 attrezzate del nord Adriatico, ancor prima della sua creazione la sua storia si intreccia al mondo della vela. Sorrentino ebbe l'idea di realizzare a Monfalcone una struttura con personale qualificato in grado di affrontare qualunque necessit\u00e0 dei velisti che a lei si fossero rivolti. Nel 1956 quando assieme ad Annibale \u201cHannibal\u201d Pelaschier (zio del campione Mauro) inizi\u00f2 ad allenarsi sui Dragoni nel bacino di Panzano e \"battezz\u00f2\" la parte sud ovest del bacino come luogo ideale per concretizzare la sua visione. La scelta del nome della Marina, come gi\u00e0 accennato, fu in onore dell'amico \u201cHannibal\u201d, infatti quest'ultimo, non era conosciuto solo per le sue doti di velista, ma anche per l'abilit\u00e0 come maestro d'ascia.\nUn inizio con mille difficolt\u00e0.\nNei primi anni '60 iniziarono, dopo un complicato iter burocratico, l'inizio dei lavori. Occorsero quattro anni per entrare in possesso dell'area e perfezionare l'atto di acquisto con il Ministero della Marina. Nell'agosto 1964 la zona altro non era che acqua, fango, sabbia e canneti. Nel corso dei lavori di bonifica furono recuperati oltre centomila metri cubi di materiale di riporto che vennero pin seguito utilizzati per realizzare la piattaforma dell'Hannibal, il sogno stava realizzandosi cos\u00ec il presidente della vela mondiale Beppe Croce di Genova afferm\u00f2 : \u201c\u00e8 ubicata geograficamente nella miglior posizione europea, fra est e ovest, con Istria e Dalmazia dirimpettaie, per gente che va per mare coi pi\u00f9 alti criteri della nautica.\u201d. Al Marina Hannibal fu fondata la \u201cTito Nordio\u201d, la prima scuola di vela federale. L'inaugurazione ufficiale della struttura risale al giugno del 1966.\nIl novantesimo compleanno.\nIl novantesimo compleanno di Sorrentino venne festeggiato nel 2014 presso il Golf Club di Padriciano (Ts), dall'Associazione Atleti Azzurri d'Italia con gli Azzurri di Udine e Gorizia, ebbe un'importante replica il 26 luglio 2014, quando all'Hannibal di Monfalcone gli Azzurri della regione lo celebrarono assieme ad una delle sue barche da competizione, la \u201cArgeste\u201d."}
{"id": "5437523", "revid": "28026", "url": "https://it.wikipedia.org/wiki?curid=5437523", "title": "Sottocampi di Mauthausen - Gusen", "text": ""}
{"id": "5437525", "revid": "686936", "url": "https://it.wikipedia.org/wiki?curid=5437525", "title": "Devin Funchess", "text": "Carriera.\nCarolina Panthers.\nDopo avere giocato al college a football a Michigan, Funchess fu scelto nel corso del secondo giro (40\u00ba assoluto) del Draft NFL 2015 dai Carolina Panthers. Debutt\u00f2 come professionista subentrando nella gara del primo turno contro i Jacksonville Jaguars in cui ricevette un passaggio da 9 yard. Il primo touchdown lo ricevette da Cam Newton nella vittoria della settimana 9 sui Green Bay Packers. La sua prima stagione regolare si chiuse con 473 yard ricevute e 5 touchdown disputando tutte le 16 partite. Torn\u00f2 a segnare nella finale di conference contro gli Arizona Cardinals che i Panthers vinsero per 49-15, qualificandosi per il Super Bowl 50, perso contro i Denver Broncos, dove part\u00ec come titolare.\nNel secondo turno della stagione 2017 Funchess segn\u00f2 due touchdown nella vittoria a sorpresa in casa dei New England Patriots campioni in carica.\nGreen Bay Packers.\nIl 24 marzo 2020 Funchess firm\u00f2 con i Green Bay Packers ma nella stagione 2020 decise di non scendere in campo a causa della pandemia di COVID-19."}
{"id": "5437526", "revid": "72583987", "url": "https://it.wikipedia.org/wiki?curid=5437526", "title": "La friggitrice", "text": ""}
{"id": "5437529", "revid": "6923", "url": "https://it.wikipedia.org/wiki?curid=5437529", "title": "Interfaccia utente tangibile", "text": "Si dicono interfacce utente tangibili, in inglese \"tangible user interface\" (TUI), quelle interfacce uomo-macchina che consentono di interagire con un sistema informatico manipolando degli \"oggetti fisici tangibili.\"\nUna definizione convoluta introdotta allo scopo di designare in modo formale le componenti hardware delle interfacce utente, cio\u00e8 quei dispositivi comunemente noti come periferiche di input, sennonch\u00e9 per una serie di fortuite circostanze l'ambito di applicabilit\u00e0 della definizione risult\u00f2 molto di pi\u00f9 ampio di quanto si sarebbe auspicato, con risultati imprevedibili.\nSebbene i dispositivi tradizionali come il mouse soddisfino pienamente la definizione l'acronimo TUI viene oggi utilizzato prevalentemente per indicare le periferiche di input \u201calternative\u201d e/o l'interazione con sistemi informatici basata sull'impiego di comuni oggetti fisici (come mele o martelli), non necessariamente equipaggiati di elettronica.\nLe TUI: un concetto nato per serendipit\u00e0.\nDate le premesse per chiarire il concetto \u00e8 necessario collocarsi in prospettiva storica. Storicamente la progettazione di periferiche di input \u00e8 sempre stata percepita come un'attivit\u00e0 marginale ancillare ad obiettivi pi\u00f9 complessi come lo sviluppo di sistemi o di interfacce uomo-macchina complete. Poich\u00e9 tale situazione creava un certo imbarazzo all'inizio degli anni '90 sull'onda del successo di vendite di mouse e joystick si propose di caratterizzare l'ambito applicativo corrispondente alle periferiche di input dandogli un nome un po' pi\u00f9 specifico. La scelta cadde su \"graspable user interface\" (GUI), cio\u00e8 interfacce utente afferrabili, per sottolineare l'interesse per quei dispositivi di input che si potevano impugnare o tenere in mano. Sfortunatamente l'acronimo GUI era gi\u00e0 da tempo impiegato per designare le ben pi\u00f9 famose \"graphical user interface\" per cui si opt\u00f2 per un frettoloso cambio di iniziale.\nVolendo ribadire l'interesse per gli aspetti hardware delle interfacce utente, anzi di pi\u00f9 per quelle modalit\u00e0 di interazione basate sull'impiego di un terminale impugnabile o comunque di oggetti che si potevano toccare si opt\u00f2 per la 'T' di tangibile. Solo in seguito ci si rese conto che l'apparentemente innocuo cambio di iniziale operato al solo scopo di evitare malintesi comportava conseguenze ben al di l\u00e0 del previsto poich\u00e9 faceva rientrare nella definizione qualsiasi tipologia di oggetto equipaggiato di circuiti elettrici utilizzabili per inviare dei segnali ad un computer; ci\u00f2 valeva in particolar modo per vari tipi di dispositivi domotici o di elettrodomestici predisposti per essere controllati da un PC. Sconcertati dagli sviluppi alcuni sviluppatori di periferiche si defilarono, mentre altri accettarono la sfida. Per coloro i quali si riconobbero nell'acronimo, le TUI diventarono il pretesto per un dibattito fra specialisti di discipline che altrimenti avrebbero avuto poco in comune creando le opportunit\u00e0 per lo sviluppo di soluzioni interdisciplinari estremamente innovative. Data la natura fortuita delle circostanze che hanno prodotto questo fenomeno \u00e8 legittimo parlare di serendipit\u00e0. Non \u00e8 tuttavia da escludere la possibilit\u00e0 di un simile sviluppo anche in assenza dell'evento catalizzatore precedentemente ricordato. Ricordiamo a questo proposito come la possibilit\u00e0 che gli oggetti di uso comune potessero prendere parte al processo comunicativo fosse gi\u00e0 stata in qualche modo presente nel \u201cTrattato di semiotica generale\u201d di Umberto Eco che risale agli anni '60.\nAspetti pratici e applicativi.\nPassando dalle disquisizioni teoriche al piano pragmatico \u00e8 innanzitutto doveroso osservare che le periferiche di input tradizionali rientrano a pieno titolo nella definizione. Il mouse in particolare viene spesso citato come antesignano ed esempio delle moderne TUI poich\u00e9 trascinando il terminale impugnabile del mouse su di una superficie piana si pu\u00f2 osservare uno spostamento conforme del cursore sullo schermo che evidenzia una chiara correlazione fra i due movimenti.\nNei vent'anni intercorsi dalla formulazione del concetto di TUI alle periferiche canoniche che gi\u00e0 rientravano nel novero delle \"graspable user interface\" e ai dispositivi domotici, di cui gi\u00e0 si \u00e8 detto, si sono aggiunti moltissimi apparecchi originali espressamente progettati con l'intenzione di esplorare la possibilit\u00e0 di interagire con il computer utilizzando degli oggetti che in apparenza non dovrebbero avere nulla a che spartire con l'informatica.\nFra questi ricordiamo la segreteria telefonica a biglie proposta da Durrel Bishop nel 1992, le ricerche pionieristiche di Hiroshi Ishii (forse la personalit\u00e0 pi\u00f9 in vista del mondo delle TUI) per finire con le applicazioni di Internet delle Cose e i tentativi di creare dei prototipi di qualcosa che si avvicini al ponte ologrammi di Star Trek (Microsoft HoloLens).\nAspetti filosofici.\nDopo aver evidenziato la vastit\u00e0 delle proposte \u00e8 importante osservare che sebbene tutti gli apparecchi citati soddisfino la definizione di TUI, non tutti i loro ideatori si riconoscano all'interno della corrispondente filosofia e ci\u00f2 a discapito del fatto che i contorni della definizione siano piuttosto sfumati tanto da esserci posto per tutti.\nA questo proposito \u00e8 doveroso rilevare come il concetto di TUI sia caratterizzato oltre che da un obiettivo tecnico da una filosofia di sviluppo.\nDato il modo in cui si \u00e8 giunti a formulare l'idea di TUI i vincoli posti agli sviluppatori sono veramente minimi, per cui prescindendo dagli aspetti informatici le TUI si presentano come una palestra naturale che offre a tutti la possibilit\u00e0 di esercitare la propria fantasia e creativit\u00e0, considerazioni che giustificano l'interesse degli appassionati del \"do it yourself\" (DIY - Fai da te) tecnologico per l'argomento.\nAspetti tecnici.\nPur nella convinzione che probabilmente esistono tante definizioni di TUI quante sono gli sviluppatori che si ispirano ad esse, i progetti realizzati presentano numerosi tratti in comune:\n1) La rappresentazione fisica \u00e8 computazionalmente accoppiata a quella digitale.\n2) La rappresentazione fisica e quella virtuale sono accoppiate dal punto di vista percettivo.\n3) La rappresentazione fisica integra i meccanismi per il controllo dell'interazione.\n4) Lo stato fisico degli oggetti tangibili integra alcuni aspetti chiave dello stato del modello virtuale.\nPer quanto concerne i primi due punti si osservi che: la relazione che lega lo spostamento del mouse ai movimenti del cursore sullo schermo presenta delle evidenti analogie a differenza del meccanismo che fa corrispondere simili movimenti ai ripetuti interventi sulle freccette della tastiera.\nCirca il terzo punto: questo non significa che i meccanismi impiegati per la generazione dei segnali di controllo dell'interazione debbano necessariamente risiedere a bordo del terminale impugnabile. In altri termini non \u00e8 necessario che quest'ultimo sia un apparecchio predisposto equipaggiato di appositi circuiti. L'oggetto manipolato potrebbe benissimo essere un semplice utensile, quindi una cosa inanimata, il cui stato potrebbe essere monitorato da sensori ambientali cui potrebbe essere demandato il compito di generare i segnali che controllano l'interazione.\nIl quarto punto evidenzia una propriet\u00e0 delle moderne TUI che in genere le periferiche tradizionali non posseggono cio\u00e8 la possibilit\u00e0 di restituire naturalmente - e cio\u00e8 in virt\u00f9 delle loro caratteristiche fisiche - un feedback tattile che riflette gli effetti della manipolazione sul piano virtuale, aumentandone il realismo (la \"user experience\" [UX] che si ottiene impiegando il mouse per brandire una racchetta da tennis in un videogioco sportivo \u00e8 di gran lunga meno soddisfacente di quella ottenibile con il simulacro fornito in abbinamento a certe console, e questa a sua volta \u00e8 meno realistica di quella ottenibile impiegando una racchetta vera).\nI requisiti concernenti il realismo traggono in particolar modo beneficio dalla possibilit\u00e0 di manipolare contemporaneamente pi\u00f9 oggetti (\"multiplexing\" spaziale e temporale), nonch\u00e9 dalla possibilit\u00e0 di impiegare come terminale impugnabile l'oggetto reale o una sua fedele riproduzione, compiendo dei movimenti sul piano fisico e quindi ricevendo immediatamente tutti i feedback \u201cnaturali\u201d compresi quelli tattili e quelli derivanti dalle costrizioni spaziali.\nPer finire operando sul piano fisico reale \u00e8 molto pi\u00f9 facile gestire il problema della riconfigurazione strutturale di entit\u00e0 tridimensionali poich\u00e9 basta acquisire i risultati delle manipolazione, evitando la complessit\u00e0 che la simulazione delle suddette manipolazioni comporterebbe se fosse operata nel piano virtuale."}
{"id": "5437531", "revid": "125860030", "url": "https://it.wikipedia.org/wiki?curid=5437531", "title": "Seidaimy\u014djin", "text": " \u00e8 il dio protettore del kemari e di ogni sport giocato con una palla.\nSeidaimy\u014djin \u00e8 venerato in alcuni templi scintoisti nelle prefetture giapponesi di Kyoto e Shiga. Tra i pi\u00f9 importanti si pu\u00f2 citare il Shiramine jing\u016b.\nIl mari (la palla del kemari) \u00e8 lo shintai (l'oggetto in cui il kami risiederebbe e che viene portato in giro nelle processioni) del santuario di Hirano a \u014ctsu.\nDescrizione.\nIl nome di questo kami deriverebbe dall'usanza dei giocatori di kemari di ripetere la parola per incoraggiarsi. \nSeidaimy\u014djin \u00e8 raffigurato con delle fattezze di scimmia dato che esso si sarebbe materializzato durante il regno dell'imperatore Go-Toba davanti ad un famoso giocatore di kemari, il dainagon Fujiwara no Narimichi, giunto al millesimo giorno di pratica del gioco, con l'aspetto di un primate sormontato sul capo da un mari dorato.\nQuesto legame con la scimmia influenza alcune dinamiche del gioco del kemari: le sfide devono essere effettuate nel giorno della scimmia e devono iniziare intorno alle quattro del pomeriggio, dato che per il calendario basato sul ciclo sessagesimale cinese il periodo tra le tre e le cinque pomeridiane erano il \"periodo della scimmia\"."}
{"id": "5437541", "revid": "287204", "url": "https://it.wikipedia.org/wiki?curid=5437541", "title": "Fiat 850 Coup\u00e9", "text": "La Fiat 850 Coup\u00e9, in seguito rinominata Fiat 850 Sport Coup\u00e9, \u00e8 un modello di utilitaria sportiva prodotta dalla FIAT tra il 1965 e il 1971.\nIl contesto.\nNel secondo dopoguerra l'offerta di utilitarie sul mercato italiano non consentiva una vasta possibilit\u00e0 di scelta. Di fatto erano disponibili i modelli Fiat 600 e 500, mentre i pochi modelli esteri importati venivano resi scarsamente competitivi dagli elevati dazi doganali che tutti i Paesi europei ponevano a protezione delle rispettive industrie nazionali. Tale situazione aveva favorito le molte carrozzerie piemontesi e lombarde che realizzavano autovetture \"Special\" su autotelai di utilitarie della grande serie, con moderati aumenti sul prezzo base.\nDopo pochi mesi dalla messa in commercio della \"850 berlina\", al Salone dell'automobile di Torino furono presentate decine di \"Special\" derivate da quell'autotelaio, nelle versioni coup\u00e9, spider, berlinetta, berlina 4 porte e spiaggina, realizzate da Savio, Vignale, Allemano, Moretti, OSI, Boneschi, Francis Lombardi, Michelotti, Siata e Zagato, indicando la consistenza del potenziale mercato.\nRisolti i gravi problemi strutturali e organizzativi causati dal periodo bellico e rimpinguate le casse aziendali con il successo di vendite ottenuto dalle utilitarie della grande serie, anche la FIAT decise di cimentarsi nuovamente nel campo delle piccole vetture sportive, gi\u00e0 sperimentato con le \"Balilla Sport\".\nLe nuove versioni \"850\" Coup\u00e9 e Spider furono presentate contemporaneamente al Salone dell'automobile di Ginevra, l'11 marzo 1965, e la comparsa sul mercato di questi due modelli decret\u00f2 l'inizio della parabola discendente che, nel successivo decennio, port\u00f2 molti produttori di vetture \"Special\" alla chiusura.\nLa \"850 Coup\u00e9\" (1965-1968).\nDante Giacosa, sotto la cui egida venne realizzato il progetto \"850 Coup\u00e9\", aveva dato disposizioni affinch\u00e9 fosse mantenuta l'impostazione generale, il pianale e buona parte della meccanica, impiegati per il modello \"850 Berlina\"; si trattava, quindi, di operare modifiche, entro limiti rigidamente stabiliti. Il Centro Stile Fiat, guidato da Mario Boano, concret\u00f2 una linea sobria ed equilibrata, riuscendo a ottenere un aspetto elegante e sportivo, pur adottando l'innovazione aerodinamica della forma K, mantenendo un abitacolo per 4 persone ed un bagagliaio anteriore di sufficiente capienza. Unico neo l'altezza della calandra, dovuta all'impossibilit\u00e0 di sistemare orizzontalmente la ruota di scorta, che per\u00f2 fu visivamente attenuata da fari di maggior diametro.\nParticolarmente curati gli interni con finiture in legno sul cruscotto, quadro strumenti di tipo \"racing\" a due tondi di grosso diametro che richiamava quello delle Ferrari anni cinquanta e poltrone rivestite in sky di tipo sportivo, ma anche abbastanza comode per i lunghi viaggi e con schienali reclinabili in entrambi i sensi per l'accesso al divanetto posteriore.\nA confortare il felice risultato estetico-ergonomico, fu la buona riuscita della trasformazione meccanica fatta di molte piccole modifiche, cominciando dalle masse in movimento, migliorate dall'impianto frenante con dischi Bendix all'anteriore e da pneumatici di maggior diametro. Il piantone di sterzo venne dotato di giunto elastico e l'impianto elettrico completamente rifatto e ammodernato. Grande attenzione fu riservata al propulsore (Tipo 100 GC 000) con l'aumento di diametro delle valvole di aspirazione e scarico, dotate anche di doppia molla di ritorno, e con le varianti alle bielle, al profilo di cielo dei pistoni e all'albero di distribuzione, ora comandato da catena a doppia pista. Il sistema di alimentazione fu migliorato con l'adozione di un nuovo collettore di aspirazione e del carburatore Weber a doppio corpo con dispositivo superalimentatore. L'impianto di scarico vide l'eliminazione del collettore, sostituito da 4 condotti separati che convogliano i gas direttamente al silenziatore.\nLa \"850 Coup\u00e9\" fu posta in vendita nel marzo 1965, al prezzo di L. 950.000 franco concessionario, nei colori di carrozzeria bianco, beige, grigio acciaio, azzurro, blu medio, rosso e nero. Proposta in unico allestimento, poteva essere impreziosita, a richiesta, con il contagiri (L. 15.000), l'antifurto bloccasterzo (L. 4.500) e gli pneumatici con fascia bianca (L. 6.500).\nLa risposta commerciale fu superiore alle aspettative e la FIAT dispose il raddoppio della produzione, dai 100 esemplari/giorno inizialmente previsti ai successivi 200. Oltre al distintivo aspetto estetico, il gradimento del pubblico era dovuto alla rispondenza della vettura alle esigenze di una vasta gamma di potenziali acquirenti, anche grazie all'economia di esercizio, al prezzo d'acquisto ragionevole e alle notevoli prestazioni. Infatti, con i suoi oltre 135 km/h di velocit\u00e0 massima dichiarati (139/140 effettivi), la piccola \"850 Coup\u00e9\" era in grado di tenere testa a vetture di cilindrata e costo ben superiori. In meno di 3 anni ne vennero prodotti circa 180.000 esemplari.\nLa \"850 Sport Coup\u00e9\" (1968-1971).\nNel 1968 il debutto del modello \"850 Berlina\" nell'allestimento \"Special\", equipaggiata con il propulsore da 47\u00a0CV della \"850 Coup\u00e9\", diminu\u00ec sensibilmente il divario di prestazioni velocistiche tra la berlina e la coup\u00e9, rendendo necessario un aggiornamento: al salone di Ginevra dello stesso anno fu presentata la nuova versione denominata \"850 Sport Coup\u00e9\", dotata del nuovo motore sottoquadro tipo 100 GBC\u00a0000 con cilindrata maggiorata a 903\u00a0cm\u00b3, ottenuta lasciando invariato l'alesaggio e allungando la corsa a 68\u00a0mm.\nL'aumento di potenza a 52\u00a0CV comport\u00f2 varie modifiche a cominciare dal miglior materiale per valvole e sedi, diversa taratura del carburatore, pneumatici radiali, oltre all'adozione di una coppa dell'olio maggiorata, di un sistema di recupero automatico del gioco per i freni posteriori e alla sostituzione della dinamo con l'alternatore per le mutate esigenze di potenza elettrica determinate dai nuovi fari di profondit\u00e0 suppletivi e dalle luci di retromarcia.\nDal punto di vista estetico le novit\u00e0 risultarono ancora pi\u00f9 numerose e pi\u00f9 avvertibili. Il frontale presenta un nuovo disegno con fari gemellati, due da 170 mm e due di profondit\u00e0 da 130\u00a0mm, montati all'interno e incastonati al centro della calandra. I gruppi ottici di posizione e direzione sono disposti sotto il paraurti, ora dotato di rostri gommati.\nLe modifiche pi\u00f9 importanti riguardano la linea di cintura che si rialza lievemente in corrispondenza delle ruote posteriori, mentre il padiglione assume un'impostazione pi\u00f9 slanciata, grazie al diverso raggio di curvatura che addolcisce il raccordo con la coda tronca, formando un piccolo accenno di spoiler posteriore e migliorando il coefficiente aerodinamico. Oltre alla comparsa delle appena accennate code in corrispondenza delle luci posteriori, il retro \u00e8 caratterizzato dall'aggiunta di due luci di retromarcia, gemellate e in linea alle esistenti luci di posizione e di stop.\nAnche gli interni furono interessati da alcune modifiche, come la diversa conformazione del divanetto posteriore, l'apposizione di una consolle portaoggetti sul tunnel, il contagiri divenuto di serie, la finitura del pavimento in moquette e un largo impiego di materiale fonoassorbente, nel tentativo di aumentare l'insonorizzazione dell'abitacolo dal rombo del motore. \nNonostante le molte migliorie, il prezzo di listino si mantenne sostanzialmente invariato e, com'era accaduto per la \"850 Coup\u00e9\", le prove su strada e pista della \"850 Sport Coup\u00e9\", effettuate dalle riviste settoriali, restituirono prestazioni sensibilmente superiori a quelle dichiarate dalla casa costruttrice.\nL'ultimo aggiornamento estetico del modello venne realizzato nel 1971, pochi mesi prima che la produzione cessasse, con un \"restyling\" del frontale modificando le lamiere della calandra: gli anabbaglianti vennero rimpiccioliti alla dimensione dei fari di profondit\u00e0, che rimasero invariati nel diametro, ma rialzati rispetto alla serie precedente. La modifica era dettata dall'adeguamento alle normative che aumentavano l'altezza minima dei fari dal suolo, entrata in vigore per il mercato britannico.\nLa \"850 Sport Coup\u00e9\" rinnov\u00f2 il successo ottenuto dalla precedente \"850 Coup\u00e9\", realizzando circa 200.000 esemplari venduti. Del resto all'epoca non esistevano sul mercato internazionale autovetture concorrenti per cilindrata e prezzo che potessero vantare simili prestazioni a costi tanto modesti.\nLa grande economicit\u00e0 di esercizio venne confermata anche dalla vittoria degli equipaggi Bussolino-Pallisca e Bussolino-Barbera che a bordo della \"850 Sport Coup\u00e9\" conquistarono il primo posto assoluto nella 14\u00aa e 15\u00aa edizione della Mobil Economy Run francese, tenutesi rispettivamente a Le Mans nel 1969 e a Marsiglia nel 1970; in quest'ultima occasione completando il percorso alla media di 98,110\u00a0km/h con un consumo medio di 7,976 lt/100\u00a0km.\nLa versione spagnola.\nA partire dal 1967 il modello \"850 Coup\u00e9\" venne costruito su licenza dalla SEAT, all'epoca consociata spagnola della FIAT, con la denominazione Seat 850 Coup\u00e9, ottenendo l'identico successo di vendite. La nuova versione Seat 850 Sport Coup\u00e9 entr\u00f2 in produzione nel dicembre 1969, rimanendovi fino al 1972. Entrambe le versioni hanno caratteristiche tecniche ed estetiche pressoch\u00e9 identiche alle corrispondenti versioni prodotte in Italia.\nPer quanto attiene all'utilizzo sportivo, le piccole coup\u00e9 della SEAT furono principalmente e massicciamente impiegate in gare di rally, sia con equipaggi ufficiali, sia da piloti privati. Gi\u00e0 nell'anno di prima commercializzazione l'equipaggio Sutil-Mor\u00e1n vinse il Rally di Oviedo del 1967, inaugurando una lunga serie di gare nazionali e internazionali in cui la vettura mise in mostra le sue doti di agilit\u00e0, robustezza e potenza. L'ultima gara importante fu il Rallye della Costa Brava del 1974, dove l'ormai obsoleta \"850 Sport Coup\u00e9\", riusc\u00ec a concludere la gara con un onorevole terzo posto di categoria e 20\u00ba assoluto.\nLe \"850 Coup\u00e9\" elaborate.\nLe Abarth.\nGi\u00e0 nella tarda estate del 1965 la Abarth aveva approntato l'allestimento sportivo \"Coup\u00e9 1000 OT\", con motore maggiorato a 982 cm\u00b3 da 62 CV, affiancato dalla versione \"OTR\", dotata di testa radiale con camere di scoppio formate da due calotte emisferiche contigue che portano la potenza a 74\u00a0CV e la velocit\u00e0 massima a 172\u00a0km/h.\nInfine, in un \"delirio della potenza\", alla \"Mostra di vetture da competizione\", inaugurata nel Museo Biscaretti il 25 febbraio 1966, la Abarth present\u00f2 la versione \"Coup\u00e9 2000 OT\" dalle prestazioni \"mostruose\". L'intento di Carlo Abarth era di realizzare una vettura economicamente abbordabile, ma decisamente competitiva per i piloti privati che si cimentavano nei \"rally\" internazionali. Rinforzata nella scocca, con nuovi freni e sospensioni, la minuscola \"850 Coup\u00e9\" in versione \"2000 OT\" era stata dotata del propulsore quadricilindrico bialbero da due litri della \"Sport Prototipo\" che, pur depotenziato a \"soli\" 185\u00a0CV (DIN), spingeva la vettura a oltre 240\u00a0km/h. Il tutto al prezzo di L. 3.850.000, in fondo ragionevole per una vettura da competizione. \nForti perplessit\u00e0 vennero sollevate dalla direzione FIAT, in merito alla fornitura delle 500 scocche necessarie per validare la \"2000 OT\" nella categoria \"Turismo\". L'ufficio commerciale della casa torinese temeva che alcune delle vetture messe in libera vendita e immatricolate per la normale circolazione, potessero finire in mano a guidatori inesperti non in grado di controllare l'enorme potenza del veicolo, con un prevedibile detrimento dell'immagine aziendale in caso di incidenti. Per contro, Carlo Abarth era impaziente di vedere la vettura sui campi di gara, dato che grazie al favorevole rapporto peso/potenza, al passo cortissimo e alle ridotte dimensioni d'ingombro, prometteva grandi risultati nella categoria d'impiego. \nLa soluzione della diatriba venne affidata al giudizio del presidente FIAT Gianni Agnelli che, dopo aver provato in circuito la \"2000 OT\", ne lod\u00f2 le straordinarie prestazioni, ma convenne con la fondatezza dei timori espressi dalla direzione FIAT e il prototipo non venne messo in produzione. \nPer consolare Carlo Abarth della delusione patita, la FIAT concesse l'utilizzo e l'elaborazione del nuovo motore realizzato per il modello \"124\", con limite di potenza fissato a 75 CV. Nacque cos\u00ec la \"Coup\u00e9 1300 OT\", ultima variazione Abarth sul tema \"850 Coup\u00e9\", presentata al Salone di Torino nel novembre 1966. Quanto al \"mostro 2000 OT\" venne realizzato in pochissimi esemplari, forse 5, a scopi promozionali e poi ceduti a clienti esteri, soprattutto tedeschi e spagnoli, nelle cui nazioni le norme consentivano l'omologazione stradale della vettura.\nLe Giannini.\nLa romana Giannini affront\u00f2 il tema di elaborazione del \"Coup\u00e9 850\" in modo assai meno radicale della Abarth, limitandosi a proporre due versioni dotate di nuova testata monoalbero; la prima con potenza invariata rispetto al modello di serie e la seconda con 58 CV, grazie all'aumento di cilindrata a 950 cm\u00b3.\nLa trasformazione della Giannini fu improntata maggiormente all'effetto scenico, con finiture accurate e una buona dotazione di accessori che comprendevano il quadro strumenti con indicatori aggiuntivi e le ruote a raggi della Borrani."}
{"id": "5437543", "revid": "640469", "url": "https://it.wikipedia.org/wiki?curid=5437543", "title": "Scioglimento del sangue di San Gennaro", "text": ""}
{"id": "5437545", "revid": "1793900", "url": "https://it.wikipedia.org/wiki?curid=5437545", "title": "Belpre (Kansas)", "text": "Belpre \u00e8 una citt\u00e0 degli Stati Uniti d'America, nella Contea di Edwards, nello Stato del Kansas."}
{"id": "5437546", "revid": "761672", "url": "https://it.wikipedia.org/wiki?curid=5437546", "title": "Scuole allievi carabinieri", "text": ""}
{"id": "5437551", "revid": "399", "url": "https://it.wikipedia.org/wiki?curid=5437551", "title": "Ebensee (sottocampo di Mauthausen)", "text": ""}
{"id": "5437555", "revid": "761672", "url": "https://it.wikipedia.org/wiki?curid=5437555", "title": "Carabinieri semplici", "text": ""}
{"id": "5437558", "revid": "709565", "url": "https://it.wikipedia.org/wiki?curid=5437558", "title": "Campionato del mondo endurance 2015", "text": "Il Campionato del Mondo Endurance 2015 \u00e8 stata la quarta edizione del campionato del mondo endurance. La serie \u00e8 organizzata dalla FIA e dall'ACO. La serie \u00e8 riservata a prototipi Le Mans e a vetture gran turismo preparate secondo le specifiche imposte dall'ACO. \u00c8 iniziato il 12 aprile a Silverstone e terminato il 21 novembre a Sakhir, includendo anche l'83\u00aa edizione della 24 Ore di Le Mans."}
{"id": "5437560", "revid": "761672", "url": "https://it.wikipedia.org/wiki?curid=5437560", "title": "Nucleo tutela patrimonio culturale", "text": ""}
{"id": "5437562", "revid": "287204", "url": "https://it.wikipedia.org/wiki?curid=5437562", "title": "Kinsley (Kansas)", "text": "Kinsley \u00e8 una citt\u00e0 degli Stati Uniti d'America e la sede della Contea di Edwards, nello Stato del Kansas."}
{"id": "5437566", "revid": "281901", "url": "https://it.wikipedia.org/wiki?curid=5437566", "title": "Sardinella sirm", "text": ""}
{"id": "5437568", "revid": "978461", "url": "https://it.wikipedia.org/wiki?curid=5437568", "title": "Fiat 850 coup\u00e9", "text": ""}
{"id": "5437570", "revid": "281901", "url": "https://it.wikipedia.org/wiki?curid=5437570", "title": "Alosa indiana", "text": ""}
{"id": "5437572", "revid": "767487", "url": "https://it.wikipedia.org/wiki?curid=5437572", "title": "Lewis (Kansas)", "text": "Lewis \u00e8 una citt\u00e0 degli Stati Uniti d'America, nella Contea di Edwards, nello Stato del Kansas."}
{"id": "5437577", "revid": "978461", "url": "https://it.wikipedia.org/wiki?curid=5437577", "title": "Fiat 850 Sport Coup\u00e9", "text": ""}
{"id": "5437584", "revid": "281901", "url": "https://it.wikipedia.org/wiki?curid=5437584", "title": "Alosa asiatica", "text": "Con il nome obbligatorio in Italia ai sensi del DM 31 gennaio 2008 di Alosa asiatica vengono conosciute tre specie di pesci ossei della famiglia Clupeidae:"}
{"id": "5437585", "revid": "767487", "url": "https://it.wikipedia.org/wiki?curid=5437585", "title": "V (Live)", "text": "V \u00e8 il quinto album in studio del gruppo musicale rock statunitense Live, pubblicato nel 2001."}
{"id": "5437586", "revid": "729019", "url": "https://it.wikipedia.org/wiki?curid=5437586", "title": "Green Howards", "text": "I Green Howards (altrimenti noto con il nome di Yorkshire Regiment) \u00e8 stato un reggimento di fanteria leggera dell'esercito britannico."}
{"id": "5437587", "revid": "62004", "url": "https://it.wikipedia.org/wiki?curid=5437587", "title": "La Course by Le Tour de France", "text": "La Course by Le Tour de France \u00e8 una corsa in linea femminile di ciclismo su strada che si disputa annualmente in Francia. Creata nel 2014, dal 2016 \u00e8 inserita nel calendario del Women's World Tour come prova di classe 1.WWT, mentre in precedenza era parte del calendario internazionale femminile UCI in qualit\u00e0 di gara di classe 1.1.\nOrganizzata da Amaury Sport Organisation, tra il 2014 ed il 2016 si \u00e8 svolta a Parigi lo stesso giorno della tappa conclusiva del Tour de France maschile, concludendosi sul medesimo traguardo degli \"Champs-\u00c9lys\u00e9es\". Dal 2017 al 2018 si \u00e8 svolta invece sulle Alpi, nel 2017 sul Colle dell'Izoard, sul percorso della diciottesima tappa della gara maschile, e nel 2018 a Le Grand-Bornand, sul percorso della decima frazione. Nel 2019 si \u00e8 svolta sui Pirenei, intorno a Pau, ripercorrendo il percorso della tredicesima tappa della \"Grande Boucle\" maschile.\nAlbo d'oro.\n\"Aggiornato all'edizione 2021.\""}
{"id": "5437588", "revid": "767487", "url": "https://it.wikipedia.org/wiki?curid=5437588", "title": "Songs from Black Mountain", "text": "Songs from Black Mountain \u00e8 il settimo album in studio del gruppo musicale rock statunitense Live, pubblicato nel 2006."}
{"id": "5437589", "revid": "767487", "url": "https://it.wikipedia.org/wiki?curid=5437589", "title": "Offerle", "text": "Offerle \u00e8 una citt\u00e0 degli Stati Uniti d'America, nella Contea di Edwards, nello Stato del Kansas."}
{"id": "5437590", "revid": "121233829", "url": "https://it.wikipedia.org/wiki?curid=5437590", "title": "Beth Malone", "text": "Biografia.\nMalone ha recitato in numerosi musical negli USA, tra cui \"Annie Get Your Gun\" e \"Bingo\". Nel 2015 interpreta la fumettista Alison Bechdel nel musical di Broadway \"Fun Home\", accanto a Judy Kuhn e Michael Cerveris, e per la sua performance viene candidata al Tony Award alla miglior attrice protagonista in un musical. Nel febbraio 2018 torna a recitare a Broadway nel dramma \"Angels in America\", in cui interpreta l'Angelo per una replica settimanale fino a maggio, quando diventa la titolare del ruolo per le otto performance alla settimana.\n\u00c8 omosessuale e sposata con la tecnica del suono Rochelle Schoppert."}
{"id": "5437592", "revid": "544909", "url": "https://it.wikipedia.org/wiki?curid=5437592", "title": "Robert Alan Deal", "text": ""}
{"id": "5437594", "revid": "729019", "url": "https://it.wikipedia.org/wiki?curid=5437594", "title": "Duke of Wellington's Regiment", "text": "Il Duke of Wellington's Regiment (\"Reggimento Duca di Wellington\" in inglese) \u00e8 stato un reggimento di fanteria di linea dell'esercito britannico."}
{"id": "5437596", "revid": "1573940", "url": "https://it.wikipedia.org/wiki?curid=5437596", "title": "Cubanopyllus inconspicuus", "text": "Cubanopyllus inconspicuus \u00e8 un ragno appartenente alla famiglia Gnaphosidae.\n\u00c8 l'unica specie nota del genere Cubanopyllus.\nDistribuzione.\nL'unica specie oggi nota di questo genere \u00e8 stata rinvenuta sull'isola di Cuba.\nTassonomia.\nLe caratteristiche di questo genere sono state descritte dallo studio degli esemplari tipo di \"Litopyllus inconspicuus\" Bryant, 1940, effettuato dagli aracnologi Alay\u00f3n &amp; Platnick nel 1993.\nDal 2007 non sono stati esaminati altri esemplari, n\u00e9 sono state descritte sottospecie al 2015."}
{"id": "5437597", "revid": "1924342", "url": "https://it.wikipedia.org/wiki?curid=5437597", "title": "Conchita (album)", "text": "Conchita \u00e8 l'album di debutto della cantante austriaca Conchita Wurst, pubblicato il 15 maggio 2015. Conchita ha iniziato a lavorare all'album in seguito alla sua vittoria all'Eurovision Song Contest 2014 con \"Rise like a Phoenix\", singolo numero uno e disco di platino in Austria e top ten in Germania, Paesi Bassi e Danimarca, e da esso ha estratto i singoli \"Heroes\" e \"You Are Unstoppable\"."}
{"id": "5437598", "revid": "767487", "url": "https://it.wikipedia.org/wiki?curid=5437598", "title": "Ulvophyceae", "text": "Le Ulvophyceae sono una classe di alghe verdi.\nComprendono le poche alghe verdi pluricellulari marine esistenti. Possono essere filamentose o laminari, nell'ultimo caso le lamine hanno una struttura stratificata ed un accrescimento solo laterale che non consente l'aumento di spessore. Hanno una mitosi chiusa in cui l'involucro nucleare \u00e8 persistente cos\u00ec come \u00e8 persistente il Fuso mitotico durante la citodieresi e i cicli sono prevalentemente aplodiploobionti.\nIl genere pi\u00f9 rappresentativo, che d\u00e0 il nome alla classe \u00e8 \"Ulva\", la cui specie pi\u00f9 nota \u00e8 \"Ulva lactuca\", la \"lattuga di mare\", che cresce abbondantemente in tutti i mari temperati e temperato-caldi."}
{"id": "5437599", "revid": "729019", "url": "https://it.wikipedia.org/wiki?curid=5437599", "title": "The Turn (Live)", "text": "The Turn \u00e8 l'ottavo album in studio del gruppo musicale rock statunitense Live, pubblicato nel 2014. \nSi tratta del primo album col cantante Chris Shinn."}
{"id": "5437603", "revid": "31886", "url": "https://it.wikipedia.org/wiki?curid=5437603", "title": "Cubanopyllus", "text": ""}
{"id": "5437604", "revid": "767487", "url": "https://it.wikipedia.org/wiki?curid=5437604", "title": "Piazza della fontana dei due leoni", "text": "La piazza della fontana dei due leoni (\"Place de la Fontaine-aux-Lions\", in francese) \u00e8 una piazza di Parigi situata nel quartiere di \"Pont-de-Flandre\", nel 19\u00b0 \"arrondissement\", all'estremit\u00e0 sud-est del Parc de la Villette. Nei pressi della piazza si trova la fermata del \"Metro\" \"Porte de Pantin\".\nStoria.\nLa piazza, creata verso il 1860, al momento dell'apertura dei mattatoi de La Villette, \u00e8 stata inserita nel 1987 nel nuovo Parco della Villette. Essa deve il suo nome alla fontana, nota come Fontana del Castello d'acqua di Pierre Simon Girard, che ne occupa il centro. \nSiti d'interesse.\nAl centro vi \u00e8:"}
{"id": "5437608", "revid": "96118558", "url": "https://it.wikipedia.org/wiki?curid=5437608", "title": "Survive, Kaleidoscope", "text": "Survive, Kaleidoscope \u00e8 il primo album dal vivo del gruppo musicale metalcore statunitense Underoath, pubblicato nel 2008.\nIl DVD \u00e8 stato registrato interamente a Philadelphia, mentre il CD in diverse localit\u00e0."}
{"id": "5437609", "revid": "438678", "url": "https://it.wikipedia.org/wiki?curid=5437609", "title": "Proof of stake", "text": ""}
{"id": "5437613", "revid": "11959", "url": "https://it.wikipedia.org/wiki?curid=5437613", "title": "Posti di blocco", "text": ""}
{"id": "5437616", "revid": "34862", "url": "https://it.wikipedia.org/wiki?curid=5437616", "title": "Iroda Tulyaganova", "text": ""}
{"id": "5437618", "revid": "599013", "url": "https://it.wikipedia.org/wiki?curid=5437618", "title": "Kamila Kerimbajeva", "text": "Kamila ha vinto 2 titoli nel singolare e 4 titoli nel doppio nel circuito ITF in carriera. Kamila ha raggiunto la sua migliore posizione nel singolare WTA, nr 291, il 27 aprile 2015. Mentre il 18 agosto 2014 ha raggiunto il miglior piazzamento mondiale nel doppio, nr 361.\nGiocando per il Kazakistan in Fed Cup, Kamila ha un record di vittorie-sconfitte di 0-2"}
{"id": "5437620", "revid": "767487", "url": "https://it.wikipedia.org/wiki?curid=5437620", "title": "Frank Black (album)", "text": "Frank Black \u00e8 il primo album in studio da solista del musicista rock statunitense Frank Black, pubblicato nel 1993."}
{"id": "5437621", "revid": "228587", "url": "https://it.wikipedia.org/wiki?curid=5437621", "title": "Associazione per l'Insegnamento della Fisica", "text": "L'Associazione per l'Insegnamento della Fisica (AIF) \u00e8 un'associazione senza fini di lucro, attiva dal 1962, che ha lo scopo di migliorare e rivalutare l'insegnamento della fisica e di contribuire ad elevare il livello della cultura scientifica in Italia.\nStoria.\nLa nascita dell'AIF \u00e8 legata ad una petizione che nell'ottobre del 1960, un gruppo di docenti soci della SIF fece all'allora presidente Polvani di costituire all'interno della societ\u00e0 un Gruppo che si occupasse dell'insegnamento della Fisica nelle scuole secondarie. L'anno successivo tale richiesta fu ripresentata al nuovo presidente della SIF Gilberto Bernardini, ma rimase inascoltata.\nPer questo motivo nacque tra gli insegnanti l'idea di costituire un'associazione autonoma. Cos\u00ec qualche mese dopo, gennaio 1962 a Milano, alla fine di un corso di sperimentazione didattica presso il Museo Nazionale della Scienza e della Tecnica, su proposta dei professori Pia Albertazzi Bossi e Francesco Iacino, fu creata da un gruppo di docenti degli istituti tecnici l'Associazione Insegnanti di Fisica, AIF, per i professori degli istituti tecnici. In seguito l'iniziativa fu estesa ai docenti dell'Ordine Classico.\nLa nascita.\nIl 25 maggio del 1962 presso il notaio Giovanni Mazzola di Torino, i soci fondatori Mario Gliozzi, Filippo Odone, Mario Paltrinieri, Irene Ricono, Oscar Eitel Sodano ratificarono la nascita della nuova Associazione Insegnanti di Fisica, AIF: \"... un'associazione senza fini di lucro, che ha lo scopo di migliorare e rivalutare l'insegnamento della fisica e di contribuire ad elevare il livello della cultura scientifica in Italia. A tal fine stampa e diffonde pubblicazioni a carattere didattico e culturale, organizza attivit\u00e0 di aggiornamento e di formazione insegnanti, convegni e congressi ed effettua tutte le iniziative atte a conseguire lo scopo suddetto.\" (art.1 STATUTO DELL'AIF) Il primo presidente fu il torinese Filippo Odone e il primo tesoriere il siciliano Francesco Iacino. Le prime riunioni della nascente Associazione, alla quale potevano associarsi tutti i professori di fisica di ruolo o in pensione di scuole pubbliche o private, si svolsero a Torino presso l'Istituto tecnico industriale Avogadro. La SIF concesse tutto il suo appoggio alla nuova associazione e la ospit\u00f2 all'interno del suo congresso nelle sessioni dedicate alla scuola fino al 1978.\nNei primi 5 anni di vita dell'AIF fu pubblicato un Bollettino che insieme agli incontri annuali prevalentemente faceva un'azione di sensibilizzazione verso i problemi dell'insegnamento della fisica nelle scuole secondarie. La collaborazione con la SIF si materializz\u00f2 con la formazione di una commissione SIF-AIF, attiva per 10 anni, che tra le altre iniziative elabor\u00f2 programmi per i vari ordini di scuola.\nNel 1967 l'AIF, rinnov\u00f2 lo Statuto e si rinomin\u00f2 in Associazione per l'Insegnamento della Fisica, l'attuale dicitura, e nel 1968 il Bollettino divenne La Fisica nella Scuola, la rivista ufficiale dell'AIF. Gli anni '70 videro una grossa crescita dell'associazione le sezioni da 3 divennero 23 e le iniziative si moltiplicarono. Il primo Congresso Nazionale della nuova associazione si svolse a Rimini nel 1978.\nGli anni '80 e '90.\nNegli anni '80 l'AIF si dedic\u00f2 alla formazione degli insegnanti e alla ricerca e cominci\u00f2 a pubblicare gli Atti dei congressi. Particolarmente significativi i corsi organizzati dall'AIF e dal Centro Studi per la Didattica dell'Universit\u00e0 di Pavia, presso il Deutsches Museum di Monaco perch\u00e9 da essi si form\u00f2 il Gruppo AIF di Storia della Fisica. Si formarono anche altri Gruppi AIF di lavoro su Ricerca Didattica, Aggiornamento, Fisica Quantistica, Scuola dell'obbligo, Programmi: tutti produssero eccellenti lavori. Per questo il Ministero affid\u00f2 all'AIF il compito di fare un'indagine sulle esigenze di formazione degli insegnanti ed una sull'insegnamento della fisica nelle scuole sperimentali. Anche il GNDF (Gruppo Nazionale di Didattica della Fisica) s'interess\u00f2 alle attivit\u00e0 dell'AIF, tanto che nel 1986 si costitu\u00ec una commissione SIF-AIF-GNDF che doveva lavorare ai nuovi programmi di fisica per il biennio. Era intanto iniziato nel 1984/1985 il PNI, piano nazionale d'informatica, e dal 1986 si svolsero corsi di aggiornamento per l'attuazione di questo piano. L'AIF non fu coinvolta in queste iniziative, per\u00f2 organizz\u00f2 il convegno su \u201cCalcolatori informatica e insegnamento della fisica\u201d. \nNel 1987 per la prima volta una squadra di studenti italiani selezionata dall'AIF parteciparono a Jena alle Olimpiadi Internazionali di Fisica: prima di allora alla importante competizione, iniziata nel 1967 a Varsavia, l'AIF aveva partecipato solo come osservatore e le aveva dedicato articoli nella rivista La Fisica nella Scuola.\nNegli anni '90, l'AIF fu molto impegnata nella commissione disciplinare all'interno del progetto Brocca e nel 1990 present\u00f2 una proposta di programmi di fisica per il triennio; iniziarono allora nelle scuole le prime sperimentazioni dei programmi Brocca. Gli anni successivi furono numerose le iniziative, pubblicazioni e lavori che l'AIF continu\u00f2 a realizzare su programmi e politiche scolastiche, per questo nel 1996 l'AIF \u00e8 stata tra le prime associazioni di insegnanti a stipulare con il Ministero della Pubblica Istruzione un protocollo d'intesa triennale finalizzato alla formazione insegnanti. Dal maggio 2002 l'AIF sar\u00e0 inclusa dal MIUR tra i soggetti qualificati per la formazione del personale della scuola.\nIl 1995 oltre che vedere la squadra italiana vincere la medaglia d'oro alla Olimpiadi Internazionali di Fisica in Australia, vide nascere un Forum delle associazioni disciplinari, per discutere la riforma dei cicli scolastici proposta dal ministro Berlinguer e l'AIF insieme alla SIF present\u00f2 un documento su L'insegnamento delle scienze sperimentali nei nuovi curricoli - Ruolo della Fisica. In seguito nel 1998 sar\u00e0 creato un gruppo di lavoro sulla stesura di un curricolo verticale di fisica. \nIl 1999 l'AIF ebbe il difficile e prestigioso incarico di organizzare la XXX Olimpiade Internazionale di Fisica a Padova; la citt\u00e0 accolse circa 300 giovani di nazionalit\u00e0 diverse per un evento completamente nuovo nel suo genere, che fece conoscere anche agli ospiti stranieri il lavoro che l'associazione svolgeva per l'insegnamento della fisica.\nDopo il 2000.\nGli ultimi quindici anni hanno visto l'Associazione impegnata nelle collaborazioni con altre associazioni affini come l'ANISN e la SCI, insieme alle quali ha ideato il piano Piano ISS, Insegnare Scienze Sperimentali, che si poneva come obbiettivo la valorizzazione dell'insegnamento delle discipline scientifiche utilizzando una metodologia laboratoriale nella scuola dell'obbligo e nel biennio della scuola superiore. Anche se attualmente il piano ha esaurito le sue attivit\u00e0 con l'attuazione del riordino della scuola che ne ha in parte recepito obiettivi e finalit\u00e0, alcune attivit\u00e0 continuano per\u00f2 a livello locale in molte regioni italiane.\nIl Logo.\nNel 1988 fu approvato il progetto di logo dell'AIF. Disegnata dal grafico Mauro Gioachin di Trani, la figura \u00e8 il risultato dell'incrocio di due quadrati, dal quale scaturiscono le punte di cinque frecce uscenti dal nome AIF. Le frecce vogliono simbolicamente rappresentare che l'attivit\u00e0 dell'associazione si rivolge verso direzioni varie, cio\u00e8 scuole di diverso ordine e grado o studi in materie affini come scienze naturali, matematica, medicina, architettura o ingegneria. Inoltre, il ricamo tra le frecce produce un disegno che evoca una spirale, un oggetto pieno di significati nella scienza.\nStruttura dell'Associazione.\nGli organi dell'associazione sono: L'Assemblea dei Soci ed il Consiglio Direttivo Nazionale formato da presidente, vicepresidente e sette consiglieri, che viene eletto con voto segreto ogni 3 anni. I soci dell'AIF, che attualmente sono pi\u00f9 di 1000, come recita lo STATUTO dell'AIF sono ripartiti in 4 categorie: ordinari, onorari, collettivi e aggregati e pagano una quota associativa annuale che d\u00e0 diritto a ricevere le pubblicazioni dell'A.I.F. Lo Statuto prevede che i soci nelle singole regioni si possano aggregare in sezioni con un loro regolamento interno gestite da un Segretario eletto dai soci di quella sezione. Le SEZIONI dell'AIF attualmente attive in tutt'Italia sono 55.\nAttivit\u00e0.\nLe pubblicazioni.\nL'AIF stampa e diffonde pubblicazioni a carattere scientifico, didattico e culturale \u2013 tra le quali la rivista trimestrale La Fisica nella Scuola, l'unica rivista italiana di didattica della fisica che pubblica articoli approvati da referee, gli Atti del Congresso Nazionale dell'AIF, i numeri Speciali dedicati ad argomenti monografici, i Quaderni, solitamente dedicati a materiale di supporto al lavoro dell'insegnante. L'AIF invia per e-mail una Newsletter mensile informativa a chiunque ne faccia richiesta.\nIl Congresso Nazionale.\nTutti gli anni l'AIF organizza il proprio Congresso Nazionale (arrivato a 52 edizioni), dedicato ad un argomento monografico che viene sviluppato mediante le comunicazioni dei soci e con interventi di relatori invitati. In occasione del Congresso si tengono anche workshop dedicati alla didattica, vi \u00e8 l'attribuzione dei premi e dei concorsi organizzati dall'AIF, la presentazione della squadra nazionale che ha partecipato alle Olimpiadi Internazionali della Fisica nell'anno corrente e - sempre al Congresso - si tiene l'annuale Assemblea dei soci, prevista dallo Statuto. \nIl Congresso Nazionale \u00e8 inserito tra le attivit\u00e0 di aggiornamento in quanto l'AIF dal 2000 \u00e8 soggetto qualificato presso il MIUR per la formazione del personale della scuola.\nRapporti con altre associazioni ed enti.\nCollabora regolarmente con la Societ\u00e0 italiana di fisica (SIF) partecipando all'organizzazione delle sessioni dedicate alla didattica nell'annuale congresso nazionale SIF e partecipando su invito alla Commissione Didattica della SIF stessa. \nInoltre ha protocolli di intesa con l'INFN (Istituto Nazionale di Fisica Nucleare), in particolare con i Laboratori Nazionali di Legnaro (PD) per l'organizzazione di Sperimentando, una mostra scientifica giunta alla 12\u00aa edizione e con i Laboratori Nazionali del Gran Sasso (AQ) che hanno messo a disposizione dell'AIF locali permanenti per l'organizzazione di corsi di formazione locali e nazionali.\nCollabora inoltre con le altre associazioni che si occupano della didattica delle scienze, quali la DD-SCI (Divisione didattica della Societ\u00e0 Italiana di Chimica), l'ANISN (Associazione nazionale insegnanti di scienze naturali), la Societ\u00e0 Astronomica Italiana, MATHESIS e UMI-CIIM (Commissione per l'insegnamento della matematica della Unione Matematica Italiana).\nIntrattiene rapporti di scambio con varie associazioni similari straniere quali UdPPC (Francia), MNU (Germania), NVON (Olanda), ABPPC (Belgio), SSPMP/VSMP/SSIMF (Svizzera), Consejo General de Colegios de Licenciados (Catalogna), AAPT (USA) e con il GIREP.\nPartecipazione ad eventi scientifici.\nHa partecipato e partecipa all'organizzazione di eventi scientifici e festival scientifici, quali p.e. Bergamo Scienza, Italia 150 (TO), il Cagliari Festival Scienza e alla 3 giorni per la scuola presso la Citt\u00e0 della scienza di Napoli.\nIl Presidente dell'AIF \u00e8 attualmente il responsabile del comitato italiano del progetto europeo Science on Stage Europe.\nAggiornamento e formazione insegnanti.\nLe scuole estive ed invernali dell'AIF, con una tradizione ormai pluridecennale organizzate per l'aggiornamento in servizio degli insegnanti, nascono spesso da iniziative congiunte con altre associazioni, dei Gruppi di lavoro dell'AIF, e delle sezioni. Tra queste \u00e8 gi\u00e0 alla sua ottava edizione, la SPAISS, Scuola permanente per l'aggiornamento degli insegnanti di scienze sperimentali, una iniziativa sviluppata nell'ambito del protocollo d'intesa fra l'Ufficio Scolastico Regionale per la Sicilia e le Associazioni disciplinari AIC (Associazione Insegnanti Chimici), AIF (Associazione per l'Insegnamento della Fisica), ANISN (Associazione Nazionale Insegnanti di Scienze Naturali) e DD-SCI (Divisione Didattica della Societ\u00e0 Chimica Italiana).\nConcorsi, premi ed Olimpiadi.\nL'AIF organizza e concorre ad organizzare, in collaborazione con altri enti concorsi e premi, indirizzati a studenti e docenti che sviluppino percorsi tematici di particolare interesse, o a studiosi che approfondiscano argomenti di ricerca in didattica della fisica, come il Premio Bonacini, rivolto a studenti o gruppi di studenti delle scuole secondarie di primo e secondo grado e il Premio Bastai Prat rivolto a docenti o ricercatori in didattica della fisica, il Premio Edoardo Amaldi dedicato a ricerche di storia della fisica.\nDal 1987, per conto del Ministero dell'Istruzione, l'AIF si \u00e8 dedicata alle Olimpiadi della fisica e all'organizzazione della squadra nazionale che rappresenta ogni anno l'Italia alle IPhO (International Physics Olympiads). L'iniziativa, che ha come scopo la valorizzazione delle eccellenze scolastiche in campo scientifico, \u00e8 strutturata in una fase di Istituto, cui partecipano gli allievi dei singoli Istituti Scolastici, in una fase interprovinciale di livello intermedio e in una fase nazionale. Tra i vincitori di questa vengono scelti i cinque studenti che parteciperanno alle Olimpiadi internazionali della fisica per quell'anno. \nDa due anni l'AIF cura inoltre, insieme a biologi (Universit\u00e0 di Padova) e chimici (Scuola Normale Superiore di Pisa), la partecipazione italiana alle EUSO (Olimpiadi europee delle discipline scientifiche) riservate a ragazzi minori di 16 anni. Per la preparazione degli studenti e per la formazione insegnanti sui temi del problem solving organizza scuole estive e corsi sia nazionali che locali."}
{"id": "5437637", "revid": "767487", "url": "https://it.wikipedia.org/wiki?curid=5437637", "title": "Teenager of the Year", "text": "Teenager of the Year \u00e8 il secondo album in studio da solista del musicista rock statunitense Frank Black, pubblicato nel 1994. "}
{"id": "5437639", "revid": "1543377", "url": "https://it.wikipedia.org/wiki?curid=5437639", "title": "Tiro ai Giochi della XV Olimpiade - Pistola 25 metri", "text": "La competizione della pistola 25 metri di tiro a segno ai Giochi della XV Olimpiade si \u00e8 svolta i giorni 27 e 28 luglio 1952 al \"Malmi Shooting Range\" di Malmi Helsinki.\nRisultato.\nLa gara consisteva in due serie da 30 colpi in posizione eretta."}
{"id": "5437640", "revid": "1226", "url": "https://it.wikipedia.org/wiki?curid=5437640", "title": "Marvel Science Fiction", "text": ""}
{"id": "5437643", "revid": "767487", "url": "https://it.wikipedia.org/wiki?curid=5437643", "title": "The Cult of Ray", "text": "The Cult of Ray \u00e8 il terzo album in studio da solista del musicista rock statunitense Frank Black, pubblicato nel 1996. "}
{"id": "5437644", "revid": "718525", "url": "https://it.wikipedia.org/wiki?curid=5437644", "title": "Associazione insegnamento fisica", "text": ""}
{"id": "5437649", "revid": "1429175", "url": "https://it.wikipedia.org/wiki?curid=5437649", "title": "Romano Carancini", "text": "Biografia.\nLaureatosi in giurisprudenza all'universit\u00e0 di Macerata nel 1987, esercita la professione di avvocato dal 1991. In giovent\u00f9 \u00e8 stato calciatore per quattordici anni, nonch\u00e9 allenatore di squadre giovanili.\nAlle elezioni amministrative del 2000 viene eletto consigliere comunale a Macerata per i Democratici di Sinistra, divenendone capogruppo sotto l'amministrazione di Giorgio Meschini. Riconfermato alla successiva tornata elettorale del 2005, diventa di nuovo capogruppo dei DS, e del Partito Democratico nel 2007.\nIn occasione delle amministrative del 2010, si candida a sindaco di Macerata, alla guida di una coalizione di centro-sinistra formata da: Partito Democratico, Federazione della Sinistra, Italia dei Valori, La Sinistra per Macerata, Federazione dei Verdi, Alleanza per l'Italia e una lista civica \"Pensare Macerata\". Il 28 marzo, dopo aver ottenuto al primo turno il 45,97% delle preferenze, accede al ballottaggio con il candidato del centro-destra Fabio Pistarelli al 41,10% delle preferenze. Al ballottaggio del 11 aprile viene eletto sindaco con il 50,30% dei voti, contro il 49,70% dello sfidante. Si insedia a palazzo comunale il 13 aprile successivo come nuovo sindaco.\nNel 2015 si ricandida per un secondo mandato da sindaco appoggiato da: Partito Democratico, Unione di Centro, Italia dei Valori, altri partiti minori e liste civiche. Alle amministrative del 31 maggio raccoglie il 39,92% delle preferenze al primo turno, accedendo al ballottaggio assieme al candidato del centro-destra Deborah Pantana che raccoglie il 18% delle preferenze. Il 14 giugno vince nuovamente il ballottaggio con il 59,11% delle preferenze contro Pantana al 40,89%, riconfermandosi cos\u00ec primo cittadino di Macerata. Venendo riconfermato il 15 giugno per un secondo mandato.\nIl 30 settembre 2020 \u00e8 proclamato consigliere regionale delle Marche nella lista del Partito Democratico nella circoscrizione di Macerata."}
{"id": "5437650", "revid": "729019", "url": "https://it.wikipedia.org/wiki?curid=5437650", "title": "Frank Black Francis", "text": "Frank Black Francis \u00e8 un album in studio del musicista rock statunitense Frank Black, pubblicato nel 2004. \nSi tratta di un doppio CD: il primo disco consiste di registrazioni-demo da solista datate 1987, mentre il secondo contiene brani registrati nel 2004 tra cui canzoni dei Pixies, ex gruppo di Frank Black. "}
{"id": "5437654", "revid": "182193", "url": "https://it.wikipedia.org/wiki?curid=5437654", "title": "CS Carabinieri", "text": ""}
{"id": "5437655", "revid": "1226", "url": "https://it.wikipedia.org/wiki?curid=5437655", "title": "La pausa (Asimov)", "text": ""}
{"id": "5437658", "revid": "599013", "url": "https://it.wikipedia.org/wiki?curid=5437658", "title": "Stuart Bingham", "text": "Carriera.\nNel 1996 vince il campionato del mondo dilettantistico (IBSF World Snooker Championship).\nVince nel 2011, a 35 anni, il primo titolo tra i professionisti battendo Mark Williams nella finale dell'Australian Goldfields Open.\nNel 2014 ottiene la sua seconda vittoria battendo Mark Allen nello Shanghai Masters.\nNel 2015 vince il Mondiale battendo in finale Shaun Murphy con il punteggio di 18-15. In precedenza, nel corso del torneo, aveva battuto il 5 volte campione del mondo Ronnie O'Sullivan e Judd Trump. Grazie al successo in quest'ultimo torneo raggiunge la posizione numero 2 del Ranking, massimo risultato in carriera.\nIl 19 febbraio 2017 vince il Coral Welsh Open battendo in finale Judd Trump.\nNella stagione 2018-2019 Bingham trionfa nel torneo di casa English Open e al Gibraltar Open, perdendo inoltre la finale del Welsh Open contro Neil Robertson.\nNella stagione 2019-2020 conquista il primo Masters in carriera.\nRivalit\u00e0.\nStuart Bingham ha avuto una rivalit\u00e0 con Mark Allen. Durante il Campionato mondiale 2011 il nordirlandese ha offeso l'inglese, che ha risposto dandogli dell'idiota. In seguito, all'Australian Goldfields Open dello stesso anno, Bingham ha dichiarato di non vedere l'ora di sfidare Allen e lo scontro \u00e8 poi arrivato ai quarti del torneo, con Bingham che ha poi vinto 5-3 e ha proseguito il cammino verso la vittoria della competizione contro Mark Williams conquistando il primo titolo Ranking in carriera. Dopo aver vinto il Campionato mondiale 2015, Bingham ha ringraziato ironicamente Allen nell'intervista dicendo che questa rivalit\u00e0 lo ha spinto a diventare pi\u00f9 forte, infatti da quel momento in poi \u00e8 diventato stabilmente uno dei pi\u00f9 forti della specialit\u00e0.\nVita privata.\nBingham \u00e8 sposato dal 2013 con Michelle Shabi e ha due figli: Shae nato nel 2011 e Marnie Rose nata nel 2017. Michelle aveva gi\u00e0 avuto una figlia chiamata Tegan nata nel 2003.\nAppassionato anche di golf e di calcio, \u00e8 un grande tifoso del West Ham United a cui assiste ogni tanto ai match casalinghi."}
{"id": "5437659", "revid": "182193", "url": "https://it.wikipedia.org/wiki?curid=5437659", "title": "GS Fiamme Oro", "text": ""}
{"id": "5437662", "revid": "182193", "url": "https://it.wikipedia.org/wiki?curid=5437662", "title": "GS Fiamme Azzurre", "text": ""}
{"id": "5437664", "revid": "767487", "url": "https://it.wikipedia.org/wiki?curid=5437664", "title": "Honeycomb (album)", "text": "Honeycomb \u00e8 un album in studio del musicista rock statunitense Frank Black, pubblicato nel 2005. "}
{"id": "5437665", "revid": "110157", "url": "https://it.wikipedia.org/wiki?curid=5437665", "title": "Pi-Chac\u00e1n", "text": "Pi-Chac\u00e1n (nota anche come Chac\u00e1n-Pi) \u00e8 una scultura dell'artista peruviano Fernando de la Jara, collocata nel 2011 davanti agli Istituti di Microbiologia e di Virologia dell'Universit\u00e0 di Tubinga. Il suo peso \u00e8 di 32 tonnellate, misura 4,2 x 1,7 x 1,7 metri, \u00e8 realizzata in marmo rosso di Verona e rappresenta una vulva umana. Il suo costo \u00e8 stato di \u20ac120.000 e inizialmente era previsto che vi fosse uno specchio d'acqua alla sua base, ma poi vincoli di bilancio hanno impedito la realizzazione di tale elemento.\nIl nome della scultura deriva dal termine quechua \"chac\u00e1n\" - che, secondo de la Jara, significa \"cavit\u00e0 scavata dall'acqua nella roccia\", ma anche \"fare l'amore\" - e dalla lettera greca \"Pi\" (usata in matematica come simbolo del \"Pi greco\"), la cui forma (\u03c0) richiama quella stilizzata di una porta o di una vulva.\nLa scultura \u00e8 situata alla fine del \"Cammino delle Arti\" (Weg der K\u00fcnste), di fronte all'ingresso degli Istituti di Microbiologia e igiene e di Virologia ed epidemiologia della Facolt\u00e0 di Medicina-Policlinico universitario. Tale collocazione, in un luogo deputato allo studio e alla cura del corpo umano, ha ispirato l'artista a creare un'opera che \"celebrasse il corpo\". Come ha spiegato lo stesso de la Jara:\nNelle intenzioni dello scultore, l'opera dovrebbe essere \"tattile\" e poter esser apprezzata anche da un non vedente, essendo plasmata in forme salienti e rientranti e con superfici di consistenza diversa. Secondo l'artista, infatti, \"la parte principale dell'opera non \u00e8 quella esteriore\": si tratta di un'opera di \"arte partecipativa\", che \"dovrebbe essere penetrata\".\nIncidente.\nIl 20 giugno 2014 la scultura ha attirato l'attenzione dei media internazionali quando uno studente statunitense (il cui nome non \u00e8 stato divulgato) \u00e8 rimasto incastrato dentro di essa, a quanto pare dopo aver \"provato a posare per una foto insolita\" ed essersi reso conto di non poter pi\u00f9 uscire.\nLa polizia di Tubinga, avvertita da una chiamata di emergenza in cui si segnalava che una persona era \"rimasta intrappolata dentro una vulva di pietra\", ha inviato sul posto 5 autopompe e 22 pompieri a salvare lo studente. Effettuato con successo l'intervento, i vigili del fuoco hanno dichiarato di essere \"riusciti a tirar fuori la vittima a mani nude dopo 30 minuti... per il parto non \u00e8 stato necessario ricorrere al forcipe\".\nN\u00e9 lo studente n\u00e9 la scultura hanno riportato danni a causa dell'incidente. De la Jara ha dichiarato alla stampa di essere stato divertito dal curioso incidente, che ha attribuito a \"una mancanza di coordinamento motorio... o forse di buon senso\" da parte dello studente, aggiungendo che, se questi \"anzich\u00e9 saltare dentro, fosse penetrato con cautela, non avrebbe avuto alcun problema\"."}
{"id": "5437669", "revid": "4175", "url": "https://it.wikipedia.org/wiki?curid=5437669", "title": "Porta Furba/Quadraro (metropolitana di Roma)", "text": ""}
{"id": "5437674", "revid": "729019", "url": "https://it.wikipedia.org/wiki?curid=5437674", "title": "Fast Man Raider Man", "text": "Fast Man Raider Man \u00e8 un album in studio doppio del musicista rock statunitense Frank Black, pubblicato nel 2006. \nHanno collaborato al disco tra gli altri Bob Babbitt, Steve Cropper, Levon Helm, Al Kooper e Ian McLagan."}
{"id": "5437677", "revid": "1573940", "url": "https://it.wikipedia.org/wiki?curid=5437677", "title": "Diaphractus", "text": "Diaphractus \u00e8 un genere di ragni appartenente alla famiglia Gnaphosidae.\nDistribuzione.\nLe 3 specie note di questo genere sono diffuse in Africa orientale e meridionale: la specie dall'areale pi\u00f9 vasto \u00e8 la \"D. leipoldti\" rinvenuta in alcune localit\u00e0 dell'Africa meridionale.\nTassonomia.\nNon sono stati esaminati esemplari di questo genere dal 2007.\nAttualmente, a maggio 2015, si compone di 3 specie:"}
{"id": "5437693", "revid": "729019", "url": "https://it.wikipedia.org/wiki?curid=5437693", "title": "Arm\u00e9e du Rhin", "text": "L'Armata del Reno (in lingua francese Arm\u00e9e du Rhin) venne costituita nel dicembre del 1791, con lo scopo di portare la rivoluzione francese negli stati tedeschi lungo il Reno. Durante il suo primo anno in azione (1792), sotto il comando di Adam Philippe de Custine, l'Armata del Reno partecip\u00f2 a numerose vittorie, tra cui Magonza, Francoforte e Speyer. Successivamente, l'armata sub\u00ec diverse riorganizzazioni e venne unita all'Armata della Mosella per formare l'Armata del Reno e della Mosella il 20 aprile 1795.\nUn'armata della Restaurazione portava questo nome, che venne utilizzato anche per le forze militari francesi inviate in Germania durante l'occupazione della Renania (1919-1930), in seguito alla prima guerra mondiale.\nGuerre rivoluzionarie.\nL'Armata del Reno (\"Arm\u00e9e du Rhin\") fu una delle principali armate rivoluzionarie francesi che operarono nel teatro della Renania, principalmente nella valle del Reno, dal 1791 al 1795. Alla sua creazione, l'Armata del Reno aveva 88.390 uomini. Venne costituita il 14 dicembre 1791 per difendere la frontiera orientale della Francia in collaborazione con altre due armate, l'Armata del Nord e l'Armata del Centro (nome cambiato nell'ottobre 1792 in Armata della Mosella). Queste armate vennero suddivise, vennero arruolate forze fresche e via via crebbero fino a quando, entro il 30 aprile 1793, undici armate circondavano la Francia tra la sua costa ed i suoi confini. Nel mese di ottobre 1792, una parte dell'armata venne utilizzata per formare l'Armata dei Vosgi, ma queste unit\u00e0 si riunirono all'Armata del Reno il 15 marzo 1793.\nLa Canzone della Gloria.\nNei primi mesi di combattimenti, le vittorie per la Francia furono poche. Sebbene Custine fosse riuscito a cacciare le autorit\u00e0 ecclesiastiche dal villaggio svizzero di Porrentruy entro il 27 aprile 1792, questa vittoria singolare venne compiuta in gran parte attraverso le imprese di una rivolta locale, assistita da alcune avanguardie, e fu l'ultima vittoria francese per diverse settimane: in seguito, i confini della Francia vennero attaccati dagli Asburgo e dai loro alleati. A Mons (18\u2013 29 aprile 1792), Tournai (29 aprile 1792), Bavay (17 maggio 1792), Rumegies (19 maggio 1792), Florennes 28 maggio 1792, e La Glisuelle, un villaggio a nord di Maubeuge (11 giugno 1792), schermagliatori austriaci sconfissero ripetutamente le forze francesi.\nAnche se l'azione continu\u00f2 per gran parte della primavera e dell'estate del 1792, lungo tutte le regioni di confine con il Belgio, le citt\u00e0 lungo il Reno superiore, in particolare la citt\u00e0 di Strasburgo, si sentivano sotto minaccia d'invasione da parte delle armate asburgiche ammassati sul lato est del fiume Reno. Il 25 aprile 1792, Philippe-Fr\u00e9d\u00e9ric de Dietrich, sindaco di Strasburgo, chiese a un ospite, Claude Joseph Rouget de Lisle, di comporre un brano per radunarsi contro la minaccia degli Asburgo. Quella sera, Rouget de Lisle scrisse lo \"Chant de guerre pour l'Arm\u00e9e du Rhin\" (Italiano: \"Canto di Guerra per l'Armata del Reno\"), e dedic\u00f2 la canzone al maresciallo Nicolas Luckner, un bavarese al servizio francese. La melodia divenne ben presto la chiamata a raccolta per la rivoluzione: \"Allons enfants de la Patrie\" (Alzatevi, figli della Patria)/\"Le jour de gloire est arriv\u00e9!\" (Il giorno di gloria \u00e8 arrivato!). Venne ribattezzata \"La Marsigliese\".\nSuccessi sotto il comando di Custine.\nIl governo francese ordin\u00f2 a Luckner di prendere il comando dell'Armata del Nord e Custine lo sostitu\u00ec come comandante generale dell'Armata del Reno nella primavera del 1793. Sotto il suo comando esperto, l'Armata conquist\u00f2 diverse posizioni di rilievo sul Reno, anche a Speyer, Magonza, Limburgo e Francoforte.\nRiorganizzazione finale.\nIl 29 dicembre 1794, l'ala sinistra dell'Armata e l'ala destra dell'Armata della Mosella si unirono per formare l'Armata che assediava Magonza. Il resto dell'Armata della Mosella si un\u00ec con l'Armata del Reno il 20 aprile, per formare l'Armata del Reno e della Mosella. Quest'Armata si un\u00ec all'Armata di Sambre-et-Meuse per formare l'Armata di Germania il 29 settembre 1797.\nOrdine di battaglia del 1793.\nNella sua storia quinquennale, l'Armata ha avuto diversi Ordini di battaglia. Questo \u00e8 l'ODB all'inizio della campagna del 1793.\nAla sinistra.\nPosizionata a Bingen.\nComandanti.\nLa stabilit\u00e0 di comando dell'Armata del Reno rifletteva il caos generale dei governi rivoluzionari francesi, soprattutto negli anni 1791-1794. Cinque degli otto generali in servizio in quegli anni furono ghigliottinati.\nAltre incarnazioni.\nUn'armata della Restaurazione borbonica portava questo nome. Nel 1815, durante i Cento giorni, il V Corpo d'armata - \"Arm\u00e9e du Rhin\", sotto il comando del generale Jean Rapp, venne acquarteriato vicino a Strasburgo e combatt\u00e9 tenendo azioni contro i contingenti di russi e austriaci, la pi\u00f9 grande dei quali fu la battaglia di La Suffel, combattuta il 28 giugno 1815.\nQuesto nome venne usato anche per le forze militari francesi inviate in Germania durante l'occupazione della Renania (1919-1930), dopo la prima guerra mondiale.\nPersone collegate.\nLe persone note per aver servito in quest'Armata includono:"}
{"id": "5437694", "revid": "1106276", "url": "https://it.wikipedia.org/wiki?curid=5437694", "title": "Arina Averina", "text": "Anche soprannominata Arisha, \u00e8 la sorella gemella di Dina Averina, anche lei pluricampionessa di ginnastica ritmica.\nBiografia.\nFiglia di Ksenija Averina e Aleksej Averin, Arina comincia nel 2002, a quattro anni, a praticare ginnastica ritmica, disciplina praticata sia dalla sua gemella che dalla sorella pi\u00f9 grande, anche se sua madre avrebbe preferito che le due gemelle facessero danza.\nNel 2011 partecipa a un bilaterale junior Russia-Cina e si classifica in quinta posizione. Nel 2012 arriva undicesima ai Nazionali Russi. Alla Venera Cup di Eilat, in Israele, vince il bronzo nell'all-around, l'argento nel cerchio e altri tre bronzi a palla, clavette e nastro. Alla MTM Cup di Lubiana vince l'oro nella gara a squadre (con la gemella Dina e Aleksandra Soldatova). Nel 2013 arriva quinta ai Nazionali Russi. Alla Happy Caravan Cup di Tashkent vince l'oro con Dina Averina. Alla Spartakiada arriva seconda. Tra il 2014 e il 2015 partecipa a diversi Grand Prix e Tornei Internazionali, mentre nel 2016 inizia a prendere parte anche alle World Cup vincendo diverse medaglie.\nNel 2017 diventa una delle ginnaste di punta della Russia con Dina Averina e Aleksandra Soldatova, in seguito al ritiro di Jana Kudrjavceva e Margarita Mamun. Partecipa a diverse World Cup, Grand Prix, e quindi agli Europei di Budapest 2017 collezionando complessivamente tre medaglie d'oro (nella gara a squadre con Dina, Soldatova e la squadra junior, alla palla e alle clavette). Partecipa ai World Games di Breslavia vincendo l'oro in tutte le specialit\u00e0, eccezion fatta per le clavette, in cui arriva terza dietro alla sorella e a Linoy Ashram. In seguito si laurea vicecampionessa mondiale, dietro la sorella Dina, ai campionati di Pesaro 2017, salendo sul podio anche in tutte e quattro le finali di attrezzo (oro a palla e nastro, argento al cerchio e bronzo alle clavette).\nNel 2018 continua a partecipare a diverse tappe di gare internazionali, portando a casa risultati importanti. Vince il titolo di campionessa europea dopo essersi aggiudicata il concorso generale a Guadalajara davanti alla sorella Dina Averina e a Kacjaryna Halkina. Poi, insieme alla sorella Dina e ad Aleksandra Soldatova, vince la gara a squadre ai Mondiali di Sofia, guadagnando anche due medaglie di bronzo con il cerchio e con le clavette.\nAgli Europei di Baku 2019, sempre insieme alla sorella Dina e alla Soldatova, con l'aggiunta della squadra russa juniores, vince la medaglia d'oro nel concorso a squadre e da individualista si aggiudica pure i titoli continentali con la palla (davanti alla Soldatova) e con le clavette (davanti a Dina Averina).\nAi Nazionali Russi del 2019 Arina \u00e8 la prima ginnasta nel quadriennio 2017-2020 a prendere un punteggio di 24.000 punti. Sempre all'interno della stessa competizione, Arina vince il titolo davanti alla sorella Dina Averina e a Karina Kuznetsova, con un totale che supera i 93.000 punti. Alla World Challenge Cup di Minsk vince l'argento all-around dietro alla sorella e davanti a Linoy Ashram con il punteggio di 91.950 punti. Vince l'argento anche nelle finali di cerchio, palla e nastro, mentre alle clavette \u00e8 terza. Alla World Challenge Cup di Kazan' vince quattro argenti sempre dietro alla gemella (all-around, palla, clavette e nastro) e un oro, al cerchio.\nAi Mondiali di Baku 2019, con 91.100 punti, si piazza al secondo posto dietro la sorella Dina (91.400) e davanti l'israeliana Linoy Ashram (89.700). Inoltre si qualifica alle finali della palla, dove termina in seconda posizione dietro la gemella, e alla finale delle clavette dove resta fuori dal podio classificandosi quarta. Insieme a Dina Averina e ad Ekaterina Selezn\u00ebva vince l'oro nella gara a squadre con la Russia.\nNel 2020 partecipa a poche gare (causa COVID-19), tra le quali il Grand Prix di Tartu, dove si aggiudica 5 ori, ed i nazionali russi, dove si classifica prima per il secondo anno di fila. Inoltre partecipa a diversi tornei online, dove vince diverse medaglie.\nNel 2021 gareggia al Grand Prix di Mosca e si classifica seconda, dietro la sorella Dina, ed ai nazionali russi, dove arriva al primo posto per il terzo anno consecutivo. \nA giugno, agli europei di Varna, vince il concorso generale davanti a Boryana Kaleyn e alla sorella Dina.\nAlle Olimpiadi di Tokyo 2020, si piazz\u00f2 quarta sfiorando il podio, principalmente a causa di un nodo al nastro nella finale olimpica."}
{"id": "5437698", "revid": "767487", "url": "https://it.wikipedia.org/wiki?curid=5437698", "title": "Death Valley Scotty's Mine", "text": "Death Valley Scotty's Mine \u00e8 un cortometraggio muto del 1912 prodotto dalla Kalem e diretto da Pat Hartigan.\nProduzione.\nIl film fu prodotto dalla Kalem Company. Venne girato in California, nel Death Valley National Park.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 26 ottobre 1912. La Moving Pictures Sales Agency lo distribu\u00ec nel Regno Unito il 19 dicembre di quello stesso anno."}
{"id": "5437703", "revid": "767487", "url": "https://it.wikipedia.org/wiki?curid=5437703", "title": "Ian McLagan", "text": "Biografia.\nMcLagan ha iniziato a suonare negli anni '60 e nel 1965 \u00e8 entrato nella formazione del gruppo rock/R&amp;B Small Faces. Ha fatto parte di questa band fino al 1969, anno in cui il gruppo ha intrapreso una pausa, e poi nuovamente dal 1975 al 1978, periodo della reunion. Nel gruppo ha sostituito il membro fondatore Jimmy Winston come tastierista e corista.\nNei primi anni '70 ha partecipato al progetto di alcuni membri degli Small Faces chiamato solo Faces.\nNel 1975 ha iniziato a collaborare con i Rolling Stones sia come \"sideman\" in studio che dal vivo. Ha anche lavorato con Ronnie Wood nel progetto The New Barbarians. Inoltre i suoi lavori da turnista includono collaborazioni con Chuck Berry, Joe Cocker, Melissa Etheridge, Bonnie Raitt, Izzy Stradlin, Frank Black, Bruce Springsteen, John Mayer, Paul Westerberg, Billy Bragg e altri.\nHa pubblicato diversi album da solista, il primo dei quali nel 1979, alcuni a nome Ian \"Mac\" McLagan and the Bump Band.\nNel 1978 si \u00e8 sposato con Kim McLagan (ex moglie del batterista degli Who, Keith Moon), deceduta nel 2006 a causa di un incidente.\nNel 2000 ha pubblicato un'autobiografia dal titolo \"All the Rage: A Riotus Romp Through Rock &amp; Roll History\".\nNel dicembre 2014 McLagan \u00e8 morto a seguito di un infarto all'et\u00e0 di 69 anni."}
{"id": "5437704", "revid": "767487", "url": "https://it.wikipedia.org/wiki?curid=5437704", "title": "Stenographer Wanted", "text": "Stenographer Wanted \u00e8 un cortometraggio muto del 1912 prodotto dalla Kalem e diretto da Pat Hartigan.\nProduzione.\nIl film, prodotto dalla Kalem Company, fu girato a Santa Monica.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche USA l'8 novembre 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, \"The Pony Express Girl\"."}
{"id": "5437705", "revid": "599013", "url": "https://it.wikipedia.org/wiki?curid=5437705", "title": "Jean-Louis Schefer", "text": "Diplomato all'\u00c9cole des hautes \u00e9tudes en sciences sociales su \"Les \u00e9critures figuratives, un probl\u00e8me de grammaire \u00e9gyptienne\" (sotto la guida di Roland Barthes e Algirdas Julien Greimas), ha lavorato a Milano dal 1965 al 1966, nella redazione di un dizionario, quindi a Venezia dal 1967 al 1968. In Italia ha presentato opere di Gianfranco Pardi, Titina Maselli, Emilio Tadini, Gianni Colombo e altri. Dal 1970 al 1981 ha insegnato a Parigi.\nHa collaborato alle riviste \"Tel Quel\", \"Communications\", \"Information sur les sciences sociales\", \"Litt\u00e9rature\", \"Critique\", \"Cahiers du Cin\u00e9ma\"."}
{"id": "5437706", "revid": "584834", "url": "https://it.wikipedia.org/wiki?curid=5437706", "title": "NSA 345", "text": ""}
{"id": "5437714", "revid": "729019", "url": "https://it.wikipedia.org/wiki?curid=5437714", "title": "Strada statale 114 dir della Costa Saracena", "text": "La strada statale 114 dir della Costa Saracena (SS 114 dir), gi\u00e0 nota come \"nuova strada ANAS 345 della Costa Saracena (NSA 345)\", \u00e8 una strada statale italiana che collega Lentini con il mare, su un percorso lungo 7,4\u00a0km.\nStoria.\nIl tracciato fu aperto al traffico all'inizio degli anni 1990, quale variante al primo tratto della strada statale 194 Ragusana, per consentire un pi\u00f9 veloce collegamento tra Catania e Ragusa, sfruttando parte della strada per Siracusa ed evitando le colline successive al bivio Primosole, che rendevano poco agevole il percorso da Catania a Lentini e da qui a Ragusa. Nonostante l'assegnazione di una numerazione propria i pannelli presenti in loco nel 2018 continuano a indicare la strada come SS 194 ed anche la progressiva chilometrica non \u00e8 indipendente ma segue quella della SS 194, avendo origine dal km 4,6, in considerazione del percorso pi\u00f9 breve della variante.\nDescrizione.\nLa strada si innesta senza soluzione di continuit\u00e0 alla strada statale 194 nei pressi di Lentini, al km 12, e ha termine al km 118,8 della strada statale 114, con uno svincolo a trombetta, nei pressi di Agnone Bagni. Sulla statale 114 dir \u00e8 stato realizzato l'unico svincolo dell'autostrada Catania-Siracusa. La circolazione \u00e8 vietata ai ciclomotori e ai velocipedi.\nTabella percorso.\nLa chilometrica ufficiale, riportata in tabella, decresce dall'intersezione con la strada statale 194 Ragusana al chilometro 12."}
{"id": "5437715", "revid": "1725771", "url": "https://it.wikipedia.org/wiki?curid=5437715", "title": "Strada statale 114 dir", "text": ""}
{"id": "5437716", "revid": "1725771", "url": "https://it.wikipedia.org/wiki?curid=5437716", "title": "SS 114 dir", "text": ""}
{"id": "5437717", "revid": "767487", "url": "https://it.wikipedia.org/wiki?curid=5437717", "title": "The Bachelor's Bride", "text": "The Bachelor's Bride \u00e8 un cortometraggio muto del 1912 prodotto dalla Kalem e diretto da Pat Hartigan.\nProduzione.\nIl film, prodotto dalla Kalem Company, fu girato a Santa Monica.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche USA il 15 novembre 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, la commedia \"I Saw Him First\"."}
{"id": "5437720", "revid": "938", "url": "https://it.wikipedia.org/wiki?curid=5437720", "title": "Comitato Olimpico Nazionale Mongolo", "text": ""}
{"id": "5437723", "revid": "285333", "url": "https://it.wikipedia.org/wiki?curid=5437723", "title": "It's a Laugh Productions", "text": "It's a Laugh Productions, Inc. \u00e8 un'azienda statunitense operante nel settore della produzione televisiva, di propriet\u00e0 di Disney Branded Television. Produce alcune delle serie tv che vanno in onda su Disney Channel e Disney XD.\nSerie prodotte.\n "}
{"id": "5437729", "revid": "767487", "url": "https://it.wikipedia.org/wiki?curid=5437729", "title": "I Saw Him First", "text": "I Saw Him First \u00e8 un cortometraggio muto del 1912 prodotto dalla Kalem e diretto da Pat Hartigan.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche USA il 15 novembre 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, la commedia \"The Bachelor's Bride\"."}
{"id": "5437731", "revid": "3732", "url": "https://it.wikipedia.org/wiki?curid=5437731", "title": "Mar Saba", "text": ""}
{"id": "5437736", "revid": "110157", "url": "https://it.wikipedia.org/wiki?curid=5437736", "title": "Quest'anno a Gerusalemme", "text": "Quest'anno a Gerusalemme (titolo originale \"This Year in Jerusalem\") \u00e8 un diario di viaggio dello scrittore canadese Mordecai Richler, pubblicato in originale nel 1994, ed in Italia nel 2002 da Adelphi. Nel libro si mescolano memorie per lo pi\u00f9 giovanili dell'autore, con la descrizione di un viaggio compiuto in Israele nel 1992.\nContenuto.\nFin da ragazzo Mordecai Richler \u00e8 vissuto con la prospettiva di diventare un membro dello Yishuv, la comunit\u00e0 sionista che in Eretz Yisrael stava costruendo i fondamenti del nuovo stato ebraico, la terra dei padri di ogni ebreo. Cresciuto in una famiglia rigidamente osservante nella comunit\u00e0 ebraica di Montr\u00e9al, per lui entrare nel gruppo degli Habonim (i Costruttori) \u00e8 anche un modo per affacciarsi ad idee diverse e meno soffocanti, condividendo un esaltante obiettivo con amici e coetanei. Ma quando il proprio percorso scolastico lo porta ad uscire definitivamente dall'ambiente chiuso del mondo in cui era sempre vissuto, facendolo entrare in contatto con la cultura dei goyim, capisce che la sua strada non \u00e8 quella dei khaverim, ed ecco quindi che la nave su cui salpa nel 1950 lo porta in Europa, e non in Palestina.\nUna prima occasione per una visita in Israele gli si presenta nel 1962, in veste di giornalista per una rivista canadese. Il processo Eichmann \u00e8 finito da poco e i segni del consolidamento di una coscienza nazionale si avvertono ovunque, creando un'atmosfera di moderata fiducia nel futuro. Passeranno trent'anni prima di un suo ritorno, e il clima nel frattempo \u00e8 decisamente cambiato. Nel paese la presenza dei sostenitori di posizioni religiose rigidamente ortodosse \u00e8 gradualmente cresciuta, influenzando la societ\u00e0 e la politica a vari livelli, spingendo sempre pi\u00f9 giovani ad un'emigrazione che dall'interno \u00e8 vista dai pi\u00f9 come una forma di tradimento. E al suo arrivo l'ormai affermato scrittore ha immediatamente l'occasione di fare esperienza delle tensioni esistenti: la sua macchina da scrivere, dimenticata all'aeroporto, finisce nelle mani dagli addetti ai pacchi sospetti, che la fanno esplodere. Gli ultimi sussulti della prima intifada si avvertono quasi ovunque, rimbalzando dai giornali ai discorsi della gente, alimentando una diffidenza che in alcuni casi assume forme prossime alla paranoia. A farne le spese, come sempre in questi casi, sono le opinioni di chi vorrebbe tentare il difficile percorso della costruzione di una pace dignitosa basata sul riconoscimento reciproco, e che si ritrovano chiusi in un angolo dalla radicalizzazione delle posizioni contrapposte. Un problema che Richler avverte anche durante una visita ad un suo vecchio amico in un kibbutz, esempio residuale di un sionismo laico e socialista che sopravvive solo come testimonianza malinconica di ideali oramai superati dalla storia. Fuori da quel mondo dove il riconoscimento dell'altro \u00e8 ancora possibile, la regola sembra essere la negazione delle ragioni altrui e la rivendicazione dei propri diritti esclusivi. La conta delle vittime diventa cos\u00ec per ambo le parti la giustificazione di posizioni che assumono in alcuni casi la veste del fanatismo, avvelenando gli animi e rendendo impossibile qualunque via di uscita da una situazione di scontro perenne. Il tutto in una societ\u00e0 attraversata da contrasti continui, per il confluire di sensibilit\u00e0 e culture molto diverse e di difficile integrazione, dove lo spazio di convivenza ristretto si combina con la presenza opprimente di una testimonianza storica che affiora ovunque. Una situazione che porta l'amareggiato Richler a rimpiangere i tutto sommato ridicoli contrasti che ha lasciato nel suo Canada, terra carente di storia ma proprio per questo meno incline ad evocare pericolose mitologie. Un Paese dove un ebreo come lui pu\u00f2 sentirsi pienamente accettato, considerazione in grado di suscitare la reazione sdegnata da parte di molti abitanti della terra promessa, una forma di razzismo che vede negli ebrei della Diaspora dei quasi traditori, da guardare con sospetto, se non con disprezzo. Un atteggiamento di superiorit\u00e0 basato su un legittimo orgoglio per i traguardi raggiunti, ma con la tendenza a diventare millanteria irritante ed ideologica, ottenendo l'effetto di scavare l'ennesimo solco tra i tanti che attraversano il mondo ebraico. \nIl libro si conclude con un resoconto degli accordi di Oslo, e le reazioni da questi suscitate negli ambienti israeliani ed arabi. Un misto di timori e speranze che portano l'autore a ricordare un altro giorno storico, quel 29 settembre 1947 in cui lo Stato ebraico vide il voto favorevole dell'ONU. E da questo, il ricordo va alle parole dell'amico trasferitosi quarant'anni prima: \"Te lo dico chiaro e tondo: hanno diritto a una patria esattamente come noi. Io sono a favore di uno Stato palestinese. \u00c8 l'unico modo per risolvere il nostro problema\"."}
{"id": "5437737", "revid": "481666", "url": "https://it.wikipedia.org/wiki?curid=5437737", "title": "The Landlubber", "text": ""}
{"id": "5437756", "revid": "767487", "url": "https://it.wikipedia.org/wiki?curid=5437756", "title": "Un'occasione da Dio", "text": "Un'occasione da Dio (\"Absolutely Anything\") \u00e8 un film del 2015 scritto e diretto da Terry Jones, al ritorno come regista dopo diciannove anni.\n\u00c8 una commedia fantascientifica girata in tecnica mista, con protagonisti Simon Pegg e Kate Beckinsale, le voci dei Monty Python e di Robin Williams, al suo ultimo lavoro cinematografico.\nTrama.\nIl pianeta Terra sta per essere distrutto da un gruppo di alieni che si ritengono dotati di una moralit\u00e0 superiore. Come da prassi, prima di passare all'attacco mettono alla prova la specie che intendono estinguere, dandole un'ultima possibilit\u00e0. Casualmente scelgono uno degli umani che, inconsapevole, sar\u00e0 investito di un'enorme responsabilit\u00e0: salvare la Terra.\nL'uomo pescato dal mazzo \u00e8 Neil Clark, un insegnante inglese con ambizioni da scrittore frustrate. Gli alieni danno a Neil un'occasione da Dio: pu\u00f2 realizzare tutto ci\u00f2 che desidera. Gli basta dirlo e muovere la mano. Se il terrestre utilizzer\u00e0 questo potere straordinario per fare qualcosa di buono, il pianeta verr\u00e0 graziato. Altrimenti sar\u00e0 raso al suolo. Il problema \u00e8 che l'unico desiderio di Neil \u00e8 conquistare la vicina di casa, Catherine.\nProduzione.\nTerry Jones parla per la prima volta del progetto, e della sua trama, nel marzo 2014 in un'intervista rilasciata alla rivista Empire, dichiarando di essersi ispirato al racconto \"L'uomo che faceva miracoli\" (\"The Man Who Could Work Miracles\") scritto da H. G. Wells nel 1898.\nLe riprese del film iniziano il 24 marzo 2014 e terminano il 12 maggio seguente.\nSceneggiatura.\nTerry Jones ha cominciato a scrivere la sceneggiatura del film con Gavin Scott nei primi anni '90. In un'intervista rilasciata del 2014, Jones dichiara che il noto scrittore e umorista Douglas Adams, dopo averla letta, ha apprezzato le scene con il cane Dennis.\nCast.\nDal film \"Monty Python - Il senso della vita\" (1983) i Monty Python non lavoravano assieme. Secondo Terry Jones sar\u00e0 l'ultimo film in cui appariranno insieme.\nColonna sonora.\nRoger Taylor, batterista dei Queen, canta la canzone di apertura del film \"Absolutely Anything and Anything At All\".\nPromozione.\nIl primo trailer del film viene diffuso il 3 maggio 2015.\nDistribuzione.\nLa pellicola \u00e8 stata distribuita nelle sale cinematografiche britanniche a partire dal 14 agosto 2015, mentre in Italia \u00e8 arrivata a partire dal 3 settembre. Nel 2016 \u00e8 stato distribuito in paesi quali Canada, Germania, Cina e Spagna. Negli Stati Uniti, invece, il film \u00e8 uscito nelle sale solo a partire dal 2017.\nAccoglienza.\nIl film ha ricevuto critiche generalmente negative; sul sito aggregatore Rotten Tomatoes riceve il 19% delle recensioni professionali positive con un voto medio di 3,7 su 10 basato su 43 critiche, mentre su Metacritic ottiene un punteggio di 31 su 100."}
{"id": "5437759", "revid": "767487", "url": "https://it.wikipedia.org/wiki?curid=5437759", "title": "The Landlubber (film 1912)", "text": "The Landlubber \u00e8 un cortometraggio muto del 1912 prodotto dalla Kalem. Il nome del regista non viene riportato nei credit del film.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche USA il 18 novembre 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, la commedia \"Strong Arm Nellie\"."}
{"id": "5437761", "revid": "767487", "url": "https://it.wikipedia.org/wiki?curid=5437761", "title": "Strong Arm Nellie", "text": "Strong Arm Nellie \u00e8 un cortometraggio muto del 1912 prodotto dalla Kalem e diretto da Pat Hartigan.\nTrama.\nNellie \u00e8 una ragazza atletica che pratica parecchi sport. Suo padre non vede di buon occhio queste sua attivit\u00e0, soprattutto non apprezza gli allenamenti di boxe, che disturbano sempre il suo pisolino pomeridiano. Quando, per\u00f2, una notte Nellie mette al tappeto due ladruncoli sorpresi a rubare in casa, pap\u00e0 deve ammettere che c'\u00e8 qualcosa di buono nelle attivit\u00e0 sportive della figlia.\nProduzione.\nIl film, prodotto dalla Kalem Company, fu girato a Santa Monica.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche statunitensi il 18 novembre 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, la commedia \"The Landlubber\" ."}
{"id": "5437766", "revid": "182193", "url": "https://it.wikipedia.org/wiki?curid=5437766", "title": "Benni Raich", "text": ""}
{"id": "5437767", "revid": "767487", "url": "https://it.wikipedia.org/wiki?curid=5437767", "title": "The Chaperon Gets a Ducking", "text": "The Chaperon Gets a Ducking \u00e8 un cortometraggio muto del 1912 prodotto dalla Kalem e diretto da Pat Hartigan.\nTrama.\nBill, per poter accompagnare come chaperon un gruppo di fanciulle in una gita sulla spiaggia, si traveste da donna, fingendosi zia Lizzie. Finir\u00e0 buttato a mare.\nProduzione.\nIl film, prodotto dalla Kalem Company, fu girato a Santa Monica.\nDistribuzione.\nDistribuito dalla General Film Company, il film - un cortometraggio di 225 metri - usc\u00ec nelle sale cinematografiche USA il 29 novembre 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, il documentario \"Ruth Roland, the Kalem Girl\".\nCopia della pellicola viene conservata nell'UCLA Film and Television Archive."}
{"id": "5437768", "revid": "1226", "url": "https://it.wikipedia.org/wiki?curid=5437768", "title": "Universe Science Fiction", "text": ""}
{"id": "5437769", "revid": "1305772", "url": "https://it.wikipedia.org/wiki?curid=5437769", "title": "Blurryface", "text": "Blurryface \u00e8 il quarto album in studio del duo musicale statunitense Twenty One Pilots, pubblicato nel maggio 2015 dalla Fueled by Ramen.\n\u00c8 il primo album della band (e il quinto pubblicato dalla Fueled by Ramen) a raggiungere il primo posto della Billboard 200. Durante la sua prima settimana di uscita \u00e8 inoltre risultato l'album pi\u00f9 venduto in tutto il mondo con oltre copie vendute, delle quali solo negli Stati Uniti d'America.\nNel marzo 2016 raggiunge le copie vendute nei soli Stati Uniti d'America, e nello stesso anno ottiene il premio come miglior album rock ai Billboard Music Awards e agli Alternative Press Music Awards. Al 2018 ha venduto oltre 3 milioni di copie solo negli Stati Uniti. Per il successo di pubblico e di vendite raggiunto, nel 2020 \u00e8 stato scelto da \"Billboard\" come il \"miglior album rock del decennio\".\nTra i singoli estratti, \"Stressed Out\" e \"Ride\" hanno riscosso nel 2016 un particolare successo di vendite, entrando nelle classifiche di tutto il mondo. Altro particolare \u00e8 che, al 2018, tutti i brani dell'album sono stati certificati almeno disco d'oro dalla RIAA per gli oltre 500.000 download ricevuti caduno, primo album nella storia ad aver raggiunto tale traguardo.\nDescrizione.\nDefinito il pi\u00f9 vario lavoro dei Twenty One Pilots, l'album non solo attinge dai soliti generi che il duo ama utilizzare nei propri brani ma ne amplia lo spettro musicale, dando notevole spazio anche a generi come il reggae e il dub.\nParticolarit\u00e0 di \"Blurryface\" \u00e8 l'essere stato registrato con diversi produttori in diverse localit\u00e0: \"Stressed Out\", \"Polarize\", \"Hometown\" e \"Not Today\" son state registrate con Mike Elizondo ai Can Am di Tarzana, in California, \"The Judge\" a Londra con Mike Crossey, e \"Message Man\" con Tim Anderson ai Werewolf Heart a Los Angeles, mentre il resto dell'album \u00e8 stato prodotto da Ricky Reed in diversi studi: \"Ride\" ai Sonic Lounge Studios a Grove City, Ohio, \"We Don't Believe What's on TV\" e \"Goner\" ai Paramount Recording Studios a Hollywood, California, e \"Heavydirtysoul\", \"Ride\", \"Fairly Local\", \"Tear in My Heart\", \"Lane Boy\" e \"Doubt\" ai Serenity West Recording, sempre a Hollywood. Il mastering \u00e8 stato curato da Chris Gehringer agli Sterling Sound di New York.\nL'album prende il nome dall'omonimo personaggio creato dalla band. Tyler Joseph afferma che egli \u00abrappresenta tutte le cose di cui, io come individuo ma anche tutti quelli che mi circondano, siamo insicuri\u00bb. Per rappresentare Blurryface durante le esibizioni dal vivo e i video musicali, Tyler Joseph si dipinge le mani e il collo di nero, dicendo che \u00ab\u00e8 molto drammatico, lo so, ma mi aiuta ad entrare nel personaggio\u00bb. Allo stesso tempo, anche il batterista Josh Dun utilizza del colore rosso per contornarsi gli occhi, come una sorta di trucco da guerra che simboleggia la battaglia contro Blurryface e le insicurezze che egli rappresenta."}
{"id": "5437770", "revid": "490715", "url": "https://it.wikipedia.org/wiki?curid=5437770", "title": "Francesco Di Vittorio", "text": "Missionario in Armenia Minore, fu trucidato insieme ad orfani armeni ed altri due compagni. \nLa Chiesa cattolica lo ricorda come servo di Dio.\nBiografia.\nNacque a Rutigliano, nell'odierna diocesi di Conversano-Monopoli il 29 ottobre 1882 da Luca e Antonia Marzovilla. Venne battezzato il 1\u00ba novembre 1882 nella collegiata di Santa Maria della Colonna e San Nicola dal parroco don Giovanni Vito Chiaia coi nomi di Francesco, Paolo, Nicola e Maria.\nIl 13 marzo del 1884 ricevette la cresima da monsignor Casimiro Gennari, vescovo di Conversano, nella parrocchiale di Rutigliano ed ebbe per padrino il canonico don Pietro Losito. \nAll'et\u00e0 di sei anni Francesco inizi\u00f2 a frequentare la scuola del paese ove segu\u00ec i cinque anni dei corsi elementari, terminati i quali accett\u00f2 di aiutare il pap\u00e0 nel lavoro in campagna. Grazie all'aiuto di padre Nunzio Del Vecchio scopr\u00ec la sua vocazione francescana ed il canonico don Giovanni Sonno lo prepar\u00f2 al ginnasio insegnandogli il latino. \nAll'et\u00e0 di 11 anni lasci\u00f2 la famiglia e part\u00ec con tre compagni verso la Terra santa; si trattava i futuri missionari padre Cleofa Lucarelli, padre Pietro Lamparelli, padre Luigi Grassi.\nNel 1893 lasci\u00f2 definitivamente l'Italia dal porto di Napoli. Sbarc\u00f2 a Giaffa e si diresse ad Emmaus dove attese gli studi classici nel locale ginnasio. Nel 1898 vest\u00ec l'abito francescano a Nazareth; a Betlemme comp\u00ec gli studi liceali. \nIl 22 settembre 1906 fu ordinato sacerdote. Dopo un breve ritorno a casa fu destinato ad Alessandria d'Egitto.\nApprese le gravi condizioni in cui versava la comunit\u00e0 armena, il Custode di Terra Santa nel 1907 lo invi\u00f2 a Maras odierna Kahramanmara\u015f perch\u00e9 imparasse la lingua e si erudisse circa i costumi locali. Nel 1911 fu nominato coadiutore parrocchiale e penitenziere in quella citt\u00e0. \nNel 1914 fu inviato a Jenige-kale come superiore supplente e parroco della missione. \nIl 21 novembre dello stesso anno ebbe la nomina a responsabile della missione di Kars, grande centro tra Maras e Adana, ma con lo scoppio della Prima guerra mondiale fu costretto a lasciare il paese e a fare ritorno in Italia; esonerato dal servizio militare come orfano di padre, fece ritorno in Egitto da Porto Said al Cairo. Fece cos\u00ec ritorno a Mujuk Deresi nei pressi di Maras con due fratelli laici, l'ungherese Alfr\u00e9d Dollencz (1853-1920) e Salvatore Sabatini di Pizzoli (1875-1920). Assieme ai due compagni fu ucciso il 27 gennaio 1920.\nSecondo quanto affermato dai testimoni manoscritti:\n\u00abAllo scoppiare dei massacri del gennaio 1920 furono ospitati da un tale, Leuimen Oglu Al\u00ec, apparentemente amico, che mise a disposizione dei frati e dei bambini tutta la sua casa. In realt\u00e0 Leuimen Oglu Al\u00ec non fece altro che ingannare i frati e i bambini che erano con loro, ed insieme ad altri carnefici, a colpi di fucili e revolver, trucidarono tutti i bambini e i tre frati. Non contenti di ci\u00f2, saccheggiarono la chiesa, l'ospizio e le case dei cristiani incendiando finalmente quanto restava. Molto probabilmente tutto questo accadde il 23 gennaio 1920. Il nostro glorioso concittadino Salvatore Sabatini, immol\u00f2 la vita per Ges\u00f9 Cristo e per difendere la vita di quei trenta orfanelli.\u00bb"}
{"id": "5437773", "revid": "1745361", "url": "https://it.wikipedia.org/wiki?curid=5437773", "title": "Carlisle (nome)", "text": "Origine e diffusione.\nRiprende il cognome inglese \"Carlisle\", che a sua volta \u00e8 derivato dal nome della citt\u00e0 di Carlisle, in Cumbria. Tale toponimo deriva da \"Luguvalium\", il nome che i romani diedero alla citt\u00e0, che era basato su un nome proprio brittonico, \"Luguvalos\" o \"Luguvalus\" (un composto del nome del dio Lugus con il termine celtico \"walo\", \"principe\"); un elemento brittonico o cumbrico, \"ker\" (o \"cair\", \"fortezza\", \"citt\u00e0 fortificata\"), fu aggiunto successivamente al nome della citt\u00e0, portandolo a \"Carleol\" nel XII secolo e quindi a \"Carlisle\".\nOnomastico.\nQuesto nome \u00e8 adespota, ossia non \u00e8 portato da alcun santo; l'onomastico ricorre quindi il 1\u00ba novembre, in occasione di Ognissanti."}
{"id": "5437779", "revid": "716632", "url": "https://it.wikipedia.org/wiki?curid=5437779", "title": "Le cronache di Narnia - Il viaggio del veliero (videogioco)", "text": ""}
{"id": "5437781", "revid": "96758", "url": "https://it.wikipedia.org/wiki?curid=5437781", "title": "Felipe Augusto de Almeida Monteiro", "text": "Caratteristiche tecniche.\n\u00c8 un difensore centrale.\nCarriera.\nClub.\nDopo l'esordio con l' e l'esperienza con il , passa al , dove resta quattro anni vincendo numerosi titoli nazionali e internazionali. Nel 2016 approda in Europa per giocare con il . In Portogallo trascorre tre stagioni, prima di essere acquistato dall'. Il 25 agosto 2019 esordisce con i madrileni in occasione della partita di campionato vinta per 1-0 contro il . L'11 dicembre 2019 realizza il primo gol ufficiale con la maglia dell'Atl\u00e9tico, segnando la rete del definitivo 2-0 contro la in UEFA Champions League.\nNazionale.\nNel settembre 2018 ha esordito con il , in un'amichevole contro .\nViene selezionato dal CT Tite per la Coppa America 2021. Il 28 giugno, al termine della fase a gironi, rimedia un infortunio al ginocchio e viene sostituito da L\u00e9o Ortiz.\nStatistiche.\nPresenze e reti nei club.\n\"Statistiche aggiornate al 19 febbraio 2022\"."}
{"id": "5437800", "revid": "599013", "url": "https://it.wikipedia.org/wiki?curid=5437800", "title": "Bedri Omuri", "text": "Carriera.\nNazionale.\nHa collezionato 14 presenze e 2 gol con la Nazionale albanese."}
{"id": "5437801", "revid": "110157", "url": "https://it.wikipedia.org/wiki?curid=5437801", "title": "Monastero Mar Elias", "text": "Il monastero greco-ortodosso di Mar Elias (in ebraico \u05de\u05e8 \u05d0\u05dc\u05d9\u05d0\u05e1, \"Mar\" viene dalla lingua siriaca e significa Santo) \u00e8 situato a sud di Gerusalemme al limitare del deserto della Giudea. Fu edificato nel VI secolo nel luogo in cui, secondo il Primo libro dei Re, si rifugi\u00f2 il profeta Elia in fuga (1Re 19,1-8). Mar Elias \u00e8 uno dei pi\u00f9 antichi monasteri cristiani tuttora attivi sin dalla fondazione.\nDescrizione.\nDurante la persecuzione della regina Gezabele, Elia si mise in salvo a sud di Gerusalemme. Qui i cristiani edificarono il monastero.\nColpito da un terremoto devastante, il convento fu ricostruito nel 1160 per volere dell'imperatore bizantino Manuele Comneno.\nNel 1948, durante la guerra arabo-israeliana del 1948, Mar Elias fu la base della Legione araba nella battaglia per il kibbutz Ramat Rachel. Oggi il monastero si trova al confine pre-1967 (Linea Verde), sulla strada statale 60, che collega Gerusalemme ed Hebron.\nIn occasione della festa di sant'Elia, i fedeli celebrano tutti gli anni la ricorrenza con una processione al monastero."}
{"id": "5437803", "revid": "1543377", "url": "https://it.wikipedia.org/wiki?curid=5437803", "title": "Tiro ai Giochi della XV Olimpiade - Pistola 50 metri", "text": "La competizione della pistola 50 metri di tiro a segno ai Giochi della XV Olimpiade si \u00e8 svolta il 25 luglio 1952 al \"Malmi Shooting Range\" di Malmi Helsinki."}
{"id": "5437804", "revid": "599013", "url": "https://it.wikipedia.org/wiki?curid=5437804", "title": "Sedin Karavdi\u0107", "text": "Carriera.\nNella stagione 2014-2015 dal Ko\u0161arkarski klub Grosuplje si \u00e8 trasferito all'Orlandina Basket. per poi rientrare in Slovenia nella stagione successiva al Splo\u0161na plovba Portoro\u017e.\nStatistiche.\nPresenze e punti nei club.\n\"Dati aggiornati al 30 giugno 2015\""}
{"id": "5437810", "revid": "1804801", "url": "https://it.wikipedia.org/wiki?curid=5437810", "title": "Jojo Moyes", "text": "Biografia.\nJojo Moyes nasce a Londra nel 1969 e studia presso due diversi e prestigiosi college: il Royal Holloway, presso la University of London, e al Bedford New College.\nNel 1992 vince una borsa di studio finanziata dal giornale \"The Independent\" per frequentare un corso post-laurea di giornalismo ed editoria alla \"City University London\".\nPer i successivi dieci anni ha lavorato per \"The Independent\" a Londra e per il \"Sunday Morning Post\" a Hong Kong, come Assistant News Editor fino al 2002, e successivamente come Arts and Media Correspondant.\nDal 2002 diventa anche scrittrice a tempo pieno, dedicandosi al genere \"romance\" e alla letteratura femminile. \nMoyes vive in una fattoria a Saffron Walden, in Essex, con il marito, il giornalista Charles Arthur, e i loro tre figli.\nRaggiunge la piena notoriet\u00e0 con il romanzo \"Io prima di te\" (\"Me Before You\"), edito da Mondadori nel 2014: il romanzo riscuote un vasto successo.\nNel settembre del 2014 Moyes conferma l'inizio della trasposizione cinematografica di \"Io prima di te\"; il film esce nel 2016 con Emilia Clarke e Sam Claflin nei panni dei due protagonisti Louisa Clark e Will Traynor."}
{"id": "5437812", "revid": "767487", "url": "https://it.wikipedia.org/wiki?curid=5437812", "title": "Medin Zhega", "text": "Carriera.\nNazionale.\nHa collezionato 9 presenze e 2 gol con la nazionale albanese."}
{"id": "5437813", "revid": "287204", "url": "https://it.wikipedia.org/wiki?curid=5437813", "title": "Arnaldo Baracetti", "text": "Biografia.\nNato nel 1931 a Rivolto, frazione di Codroipo, si iscrisse nel 1947 alla federazione giovanile del Partito Comunista Italiano. Dopo aver fatto parte del consiglio comunale di Latisana nel periodo in cui il paese fu colpito da un'alluvione, nel 1966, fu consigliere della provincia di Udine e della regione Friuli Venezia Giulia, carica quest'ultima che ricopr\u00ec tra il 1968 e il 1976, quando fu eletto alla Camera dei deputati, dove sedette fino al 1987, distinguendosi per la proposta di leggi legate alla ricostruzione del Friuli dopo il terremoto che lo aveva colpito, alle aree di confine e alla tutela della lingua friulana. Autonomista, lavor\u00f2 per l'istituzione dell'universit\u00e0 di Udine, per la trasmissione da parte della RAI di programmi in friulano e per l'insegnamento di questo nelle scuole. Fond\u00f2 negli anni '90 dei comitati sull'autonomismo, con la collaborazione del compagno di partito Renzo Pascolat. Dopo la militanza nel PCI, ader\u00ec al Partito Democratico della Sinistra, ai Democratici di Sinistra e al Partito Democratico. Si spense nel 2012 all'ospedale di Udine."}
{"id": "5437817", "revid": "124568335", "url": "https://it.wikipedia.org/wiki?curid=5437817", "title": "Scene World Magazine", "text": "Scene World Magazine \u00e8 una rivista on-line per il Commodore 64, pubblicata regolarmente a partire dal febbraio 2001.\nLa rivista pubblica due numeri della rivista su disco all'anno, generalmente in estate e in inverno, con video interviste in programma in concomitanza con l'uscita delle riviste su disco. Podcast e rassegne video vengono pubblicati su base quindicinale, e non seguono il programma di uscita della rivista.\nStoria.\nIl progetto venne creato nel novembre del 2000 da numerose persone appassionate del C64, grazie all'iniziativa di Joerg Droege. Il sistema di presentazione iniziale della rivista \u00e8 stato programmato da Robin Harbron, che ebbe poi successo come uno degli sviluppatori del dispositivo di gioco C64 Direct-to-TV. Harbron ha smesso di sostenere attivamente la rivista nel 2001; il sistema di presentazione \u00e8 stato poi documentato, modificato, e aggiornato da vari editori e membri dello \"staff\". \"Scene World\" ha ricevuto l'attenzione dei media in diverse occasioni. Nel marzo del 2001, Droege \u00e8 stato intervistato dal canale radiofonico tedesco Bayern 3. Nell'ottobre del 2005, Droege \u00e8 stato intervistato dalla rivista tedesca Lotek64 e nel 2013 dalla rivista in tedesco LOAD # 2.\nInoltre, \"Scene World\" ha collaborato nel 2003 con il disk magazine Loadstar (ISSN 0886-4144) per una promozione congiunta di \"Wild West\".\nContenuti e descrizione.\nLa rivista si rivolge a un pubblico che non appartiene a una specifica sottocultura della scena \"cracking\" o \"demo\", verso la quale, al contrario, si concentrano la maggior parte delle riviste. Ha ottenuto diverse interviste con numerosi pionieri dell'industria informatica correlati e no alla Commodore.\nI numeri della rivista sono scaricabili come immagine disco (.d64) da utilizzare con un emulatore o vero hardware del Commodore. Il testo della rivista \u00e8 fornito di un software di presentazione. Questo software permette agli utenti di selezionare e leggere articoli e scorrere il testo, consentendo loro anche di cambiare il colore al testo e allo sfondo, cambiare i caratteri, alternare i logo, e selezionare la musica oppure il silenzio.\nIl supporto per il mouse Commodore 1351 \u00e8 una caratteristica unica del sistema attuale; durante la pianificazione iniziale, Droege ha ritenuto che gli utenti americani sarebbero stati pi\u00f9 inclini ad apprezzare la rivista se assomigliava all'ambiente operativo GEOS della Berkeley Softworks.\nIl testo della rivista \u00e8 diviso in articoli o capitoli, e coprono argomenti che spaziano dalle novit\u00e0 agli aggiornamenti, interviste (solo testo o trascritte da interviste video), opinioni e contenuti editoriali, rapporti sui demo per Commodore 64, e \"release chart\". Oltre ai file specifici Commodore, in ogni numero \u00e8 inoltre inclusa una immagine in PDF di una copertina per il floppy disk. Queste \"diskcover\" possono essere stampate per creare una custodia dedicata alle persone che usano i dischetti fisici.\nContenuti multimediali.\nNel 2012 Droege ha ampliato le attivit\u00e0 non su disco di Scene World Magazine per concentrarsi su interviste video, inizialmente con Michael Tomczyk e John Draper, e in seguito con altri pionieri tecnologici come Martin Cooper, Jeroen Tel, Bil Herd, Chuck Peddle, Yash Terakura, Walter Day,James Bach, Alexey Pajitnov, Stewart Cheifet, Chris Huelsbeck, Jeri Ellsworth e Ralph H. Baer. L'intervista con Baer, in particolare, ha ottenuto una notevole attenzione, essendo l'ultima e pi\u00f9 lunga intervista concessa prima della sua morte, avvenuta nel dicembre 2014.\nNel mese di luglio 2014 Scene World viene nuovamente ampliato con un audio per podcast, condotto dal membro dello \"staff\" editoriale AJ Heller (con Droege come co-conduttore), per concentrarsi principalmente sul personalit\u00e0 della tecnologia e giornalisti che sono attualmente attivi e promuovono prodotti o servizi. Gli argomenti fino a oggi hanno incluso il copyright, social network, sicurezza e privacy. Il giornalista Lars Sobiraj, Frederik Schreiber e Mike Nielsen di 3D Realms,\nMatt Falcus e Sven V\u00f6ssing di Cinemaware, SiREN e Esper dei Frag Dolls, squadra professionista di gioco della Ubisoft, e Charles Martinet, il doppiatore, tra le altre cose, della serie \"Mario\", e Jay Maynard, un cosplayer famoso per il suo costume basato sul film \"Tron\", noto come il Tron Guy.\nNel mese di giugno 2015 Droege ha ampliato ulteriormente la presenza online di Scene World con un canale Twitch.tv di streaming TV. Questo canale ospita interviste dal vivo, condotte dal personale, e viene utilizzato per creare programmazione originale, cos\u00ec come per la partecipazione in streaming del personale in tempo reale e per gli eventi di beneficenza.\nDal mese di agosto 2015 Scene World \u00e8 parte dell'area retrogaming nella sezione famiglia e amici della fiera del videogioco Gamescom, in esecuzione dentro una cabina insieme al gruppo musica di retrogame Hans Hiscore, in cui le persone possono interagire con il personale e leggere la rivista in diretta su un vero C64, cos\u00ec come ascoltare musica dei giochi per Atari e Commodore 64 nella parte di cabina degli Hans Hiscore.\nNel dicembre 2015 il canale YouTube di Scene World ha cominciato a ospitare le videorecensioni di nuovo hardware e software per Commodore 64, a cominciare da una recensione di un nuovo adattatore C64 wifi, progettato da Leif Bloomquist, che ha guadagnato un po' di copertura sulla stampa internazionale e tedesca.\nIniziative benefiche e raccolte fondi.\nA seguito del podcast con la squadra professionale di gioco dei Frag Dolls di Ubisoft, i membri dello \"staff\" di \"Scene World\", Droege e Heller, si sono impegnati a partecipare all'organizzazione caritatevole Extra Life (raccolta fondi). I due raccolgono fondi per la Illuminate Team (ex squadra Frag Dolls) nel 2015 e partecipano con la propria squadra Scene World dal 2016.\nDal mese di agosto 2016 \"Scene World\" \u00e8 anche impegnato a partecipare alla raccolta fondi per la Fondazione AbleGamers come Team Scene World."}
{"id": "5437818", "revid": "767487", "url": "https://it.wikipedia.org/wiki?curid=5437818", "title": "Simoedosaurus", "text": "Il simoedosauro (gen. Simoedosaurus) \u00e8 un rettile estinto, appartenente ai coristoderi. Visse tra il Paleocene inferiore e l'Eocene inferiore (circa 63 - 48 milioni di anni fa) e i suoi resti fossili sono stati ritrovati in Europa e in Nordamerica.\nDescrizione.\nQuesto animale era simile a un coccodrillo e doveva raggiungere circa 3 metri di lunghezza negli esemplari pi\u00f9 grandi. Il rostro era allungato e simile a quello di un gaviale, ma pi\u00f9 robusto e breve. I denti erano appuntiti e molto allungati nella parte anteriore delle fauci (premascella e inizio della mascella). Il cranio, nella parte posteriore, era espanso e possedeva due finestre temporali molto ampie, che ospitavano nell'animale in vita potenti muscoli della mascella. Il rostro occupava circa due quinti della lunghezza totale del cranio, e si restringeva fino a terminare in una struttura quasi affilata anteriormente. Le coane erano situate nella met\u00e0 posteriore del rostro, e il contatto tra osso postorbitofrontale e parietale era situato pi\u00f9 o meno al livello del limite anteriore della fossa temporale superiore.\nClassificazione.\nNel 1873 il paleontologo Paul Gervais not\u00f2, tra i fossili ritrovati da Lemoine nella regione di Reims (Francia), sulla parte orientale del monte di Berru nel conglomerato di Cernay, i resti di alcuni rettili enigmatici. Secondo Gervais, i fossili erano simili (soprattutto per quanto riguardava le vertebre) a quelli di antichi rettili del Triassico, noti come \"Simosaurus\", risalenti a quasi 200 milioni di anni prima. Nel 1877 Gervais denomin\u00f2 questi resti Simoedosaurus lemoinei.\nSuccessivamente questo animale venne attribuito ai coristoderi, un gruppo di rettili dalle affinit\u00e0 incerte, simili a coccodrilli e vissuti tra il Mesozoico e il Cenozoico. Al genere \"Simoedosaurus\" vennero in seguito attribuite altre specie, tra le quali la nordamericana S. dakotensis, che si differenziava dalla specie tipo per alcune caratteristiche del cranio (pi\u00f9 corto e con una scatola cranica pi\u00f9 ampia e lunga) e dei denti (di lunghezza pi\u00f9 uniforme). Questa specie era probabilmente pi\u00f9 basale di \"S. lemoinei\". Altre specie note sono \"S. peroni, S. remensis\" e \"S. suessonniensis\". I fossili pi\u00f9 antichi di \"Simoedosaurus\" sono stati ritrovati in terreni del Paleocene inferiore del Saskatchewan. Fossili di un animale simile a \"Simoedosaurus\" sono stati ritrovati in terreni dell'Eocene inferiore in Kazakistan (Averianov, 2005)."}
{"id": "5437827", "revid": "72589782", "url": "https://it.wikipedia.org/wiki?curid=5437827", "title": "Fondazione Fiera di Milano", "text": ""}
{"id": "5437828", "revid": "123084542", "url": "https://it.wikipedia.org/wiki?curid=5437828", "title": "Communications", "text": "Communications \u00e8 una rivista francese semestrale, fondata nel 1961 e pubblicata dalle \u00c9ditions du Seuil. \u00c8 diretta dal Centre Edgar-Morin, affiliato all'\u00c9cole des hautes \u00e9tudes en sciences sociales e fa numeri tematici sulle comunicazioni di massa, la semiologia e altri argomenti di antropologia sociale o, come verranno chiamate qualche anno dopo la fondazione, di scienze della comunicazione.\nTra i collaboratori che vi hanno scritto negli anni, figurano Theodor W. Adorno, Philippe Ari\u00e8s, Henri Atlan, Jacques Attali, Marc Aug\u00e9, Roland Barthes (fondatore), Jean Baudrillard, Claude Bremond, Francesco Casetti, Noam Chomsky, Mary Douglas, Umberto Eco, Marc Ferro, Luc Ferry, Alain Finkielkraut, Moses Finley, Georges Friedmann (fondatore), Clifford Geertz, G\u00e9rard Genette, Carlo Ginzburg, Andr\u00e9 Glucksmann, Algirdas Julien Greimas, F\u00e9lix Guattari, Julia Kristeva, Jacques Le Goff, Emmanuel Le Roy Ladurie, Christian Metz, Edgar Morin (fondatore), Serge Moscovici, Jean-Luc Nancy, Thomas Pavel, Jean-Marie Schaeffer, Jean-Louis Schefer, Ren\u00e9 Thom, Tzvetan Todorov, Eliseo Ver\u00f3n, Paul Virilio ecc."}
{"id": "5437829", "revid": "767487", "url": "https://it.wikipedia.org/wiki?curid=5437829", "title": "Something Wrong with Bessie", "text": "Something Wrong with Bessie \u00e8 un cortometraggio muto del 1912 prodotto dalla Kalem e diretto da Pat Hartigan.\nProduzione.\nIl film, prodotto dalla Kalem Company, fu girato a Santa Monica.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche USA il 6 dicembre 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, la commedia \"A California Snipe Hunt\"."}
{"id": "5437831", "revid": "1573940", "url": "https://it.wikipedia.org/wiki?curid=5437831", "title": "Ali ibn Umar", "text": "Biografia.\nPrima di salire sul trono idriside fu governatore della regione del Rif. \nQuando il sultano Ya\u1e25y\u0101 II mor\u00ec nel 874, \u02bfAbd al-Ra\u1e25m\u0101n al-Sahl ibn Ab\u012b Jujam\u012b, un notabile della citt\u00e0 di Fez, riusc\u00ec a prendere il potere approfittando del malcontento generale. La vedova di Ya\u1e25y\u0101, figlia del cugino \u02bfAl\u012b ibn \u02bfUmar, fece appello al padre, che arriv\u00f2 in citt\u00e0 facendosi proclamare sultano. \nDurante il suo regno scoppi\u00f2 una ribellione kharigita sufrita nelle montagne a sud di Fez. Il capo della ribellione, di nome \u02bfAbd al-Razz\u0101q, venne seguito da molti berberi. Dopo varie battaglie \u02bfAl\u012b II venne sconfitto definitivamente nell'883 e dovette lasciare Fez, trovando rifugio tra la trib\u00f9 Awraba, presso la quale mor\u00ec nello stesso anno. \u02bfAbd al-Razz\u0101q arriv\u00f2 a Fez, riuscendo a sottomettere il quartiere degli andalusi, ma gli abitanti del quartiere al-Qarawiyyin resistettero e chiamarono in loro soccorso il governatore di Tangeri Ya\u1e25y\u0101 ibn al-Q\u0101sim, un nipote di Idr\u012bs II. Ya\u1e25y\u0101 giunse a Fez costringendo \u02bfAbd al-Razz\u0101q alla fuga e salendo sul trono idriside. "}
{"id": "5437833", "revid": "599013", "url": "https://it.wikipedia.org/wiki?curid=5437833", "title": "Bajram Fraholli", "text": "Carriera.\nNazionale.\nHa collezionato 2 presenze ed un gol con la Nazionale albanese."}
{"id": "5437835", "revid": "767487", "url": "https://it.wikipedia.org/wiki?curid=5437835", "title": "Chromobacterium violaceum", "text": "Il Chromobacterium violaceum \u00e8 un batterio gram-negativo anaerobico, che causa infezioni al fegato. Produce violacein, antibiotico naturale che potrebbe rivelarsi utile per trattare il cancro del colon e altri tipi di tumore.\nNormalmente ha un flagello alla sua estremit\u00e0, e due flagelli laterali."}
{"id": "5437836", "revid": "767487", "url": "https://it.wikipedia.org/wiki?curid=5437836", "title": "A California Snipe Hunt", "text": "A California Snipe Hunt \u00e8 un cortometraggio muto del 1912 prodotto dalla Kalem e diretto da Pat Hartigan.\nProduzione.\nIl film, prodotto dalla Kalem Company, fu girato a Santa Monica.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche statunitensi il 6 dicembre 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, la commedia \"Something Wrong with Bessie\"."}
{"id": "5437838", "revid": "584834", "url": "https://it.wikipedia.org/wiki?curid=5437838", "title": "Museo di storia naturale di Vienna", "text": ""}
{"id": "5437839", "revid": "484362", "url": "https://it.wikipedia.org/wiki?curid=5437839", "title": "Lord Protector", "text": ""}
{"id": "5437845", "revid": "767487", "url": "https://it.wikipedia.org/wiki?curid=5437845", "title": "The Mummy and the Cowpuncher", "text": "The Mummy and the Cowpuncher \u00e8 un cortometraggio muto del 1912 prodotto dalla Kalem e diretto da Pat Hartigan.\nProduzione.\nIl film, prodotto dalla Kalem Company, fu girato a Santa Monica.\nDistribuzione.\nDistribuito dalla General Film Company, il film - un cortometraggio di 225 metri - usc\u00ec nelle sale cinematografiche statunitensi il 13 dicembre 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, il documentario \"Strange Places and Quaint People in New York\"."}
{"id": "5437864", "revid": "76963", "url": "https://it.wikipedia.org/wiki?curid=5437864", "title": "Fabio Venzi", "text": "Biografia.\nSi laurea in Sociologia presso l'Universit\u00e0 La Sapienza di Roma con una Tesi sui \u201c\"Rapporti tra la Massoneria italiana e il Fascismo\"\u201d. \nE' fondatore e direttore della rivista di filosofia e cultura massonica \"'De Hominis Dignitate\"'. E\u2019 direttore della collana di studi esoterici \u2018\"Opus\u2019\" per la casa Editrice \u2018Settimo Sigillo\u2019.\n\u00c8 Gran Maestro della Gran Loggia Regolare d'Italia dal dicembre 2001 e membro della Loggia Quatuor Coronati N\u00b02076 di Londra, la pi\u00f9 antica Loggia di Ricerca del mondo.\nOltre agli studi storici sulla Libera Muratoria i suoi molteplici interessi e il suo approccio interdisciplinare lo hanno portato ad occuparsi anche di Esoterismo, Alchimia, Sociologia delle Religioni, Psicologia Sociale. \nNel 2007 ha ricevuto dall'Universit\u00e0 di Reggio Calabria il Premio Bertrand Russell ai \"Saperi Contaminati\" tenendo nell'occasione una Lectio Magistralis sui \"Miti e Simboli nel 900\".\nRelatore in numerosi convegni di carattere storico-filosofico e massonico in Italia ed all'estero, tra gli altri:\n2004, \"\"Neoplatonic Roots of Masonic Thought and Cambridge Philosophers\", Sheffield, Cornerstone Society.\n2007, \"Vatican Documents against Freemasonry\"\", Rome, Pontificia Facolt\u00e0 Teologica \"Seraphicum\", Meeting on \"Catholic Church and Freemasonry\".\n2008, \"Perceiving the Sacred in Scientific Research: The Interplay of Scientific Rationalism and Noetic Intelligence\", London, Canonbury Masonic Research Centre, \"Freemasonry and the Sciences, Natural and Supernatural\".\n2009, \"\"Julius Evola and Freemasonry\", Edinburgh, International Conference on the History of Freemasonry.\n2010, \"\u201cFreemasonry and Fascism in Italy in the 1920s\"\u201d, London, Quatuor Coronati Lodge.\n2012, \u201c\"Italian Fascism and Freemasonry\"\u201d, Edinburgh, \u2018International Conference on the History of Freemasonry\u2019.\n2016, \"Freemasonry and Catholic Church\"\", University of Cambridge, \u2018International Conference on the History of Freemasonry\u2019, Quatuor Coronati Lodge.\n2019, \u201c\"The Freemason Homo Ludens\u201d,\" London, Quatuor Coronati Lodge.\n\"2019, \u201cFrom Hermeticism and Renaissance Esotericism to Modern\u2019Science\u2019\u201d,\" University of Tampere, Edges of Freemasonry, Conference \u201cLived Esotericism and The Western Modernity\u201d.\n2021, \u2018\"Freemasonry and the Catholic Church\u2019\", \u2018Open Lectures\u2019 on Freemasonry\u2019.\n2021, \u201c\"Swami Vivekananda, Il Mistico e Liberomuratore apostolo della Fratellanza Universale\u2019\", Roma, Loggia Quatuor Coronati, GLRI."}
{"id": "5437868", "revid": "767487", "url": "https://it.wikipedia.org/wiki?curid=5437868", "title": "Pulque Pete and the Opera Troupe", "text": "Pulque Pete and the Opera Troupe \u00e8 un cortometraggio muto del 1912 prodotto dalla Kalem e diretto da Pat Hartigan.\nProduzione.\nIl film, prodotto dalla Kalem Company, fu girato a Santa Monica.\nDistribuzione.\nDistribuito dalla General Film Company, il film - un cortometraggio di 225 metri - usc\u00ec nelle sale cinematografiche USA il 20 dicembre 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, il documentario \"Rush Hours in New York\"."}
{"id": "5437869", "revid": "1061635", "url": "https://it.wikipedia.org/wiki?curid=5437869", "title": "Lars Krogh Gerson", "text": ""}
{"id": "5437873", "revid": "97649896", "url": "https://it.wikipedia.org/wiki?curid=5437873", "title": "Valvata", "text": "Valvata \u00e8 stata una localit\u00e0 romana dell'Etruria che la Tavola Peutingeriana situa a 8 miglia romane da Pisa (Pisae), lungo la via che conduce a Firenze (Florentia). In passato \u00e8 stata identificata con Cascina, anche se questa resta solo un'ipotesi; un'altra ipotesi di identificazione \u00e8 con Fornacette. Niccol\u00f2 Sansone nella Tavola dell'Italia antica, come riporta il Targioni Tozzetti, suppone essere Pontedera."}
{"id": "5437877", "revid": "22475", "url": "https://it.wikipedia.org/wiki?curid=5437877", "title": "Hudson's Adventure Island", "text": ""}
{"id": "5437880", "revid": "1305772", "url": "https://it.wikipedia.org/wiki?curid=5437880", "title": "Andrea Jord\u00e1n", "text": "Biografia.\nNato a Gorizia nel 1845 da un insegnante ginnasiale d'origine tedesca, fu ordinato sacerdote nel 1868, per poi svolgere il ruolo di catechista nelle scuole e di docente presso il locale seminario, di cui fu direttore spirituale. Subentr\u00f2 nel 1886 ad Eugenio Carlo Valussi, fatto vescovo della diocesi di Trento, quale preposito capitolare e deputato presso il Consiglio imperiale austriaco, in rappresentanza dei comuni rurali del Friuli. Dopo l'assegnazione dell'arcidiocesi di Gorizia nel 1902, afflitto da problemi di salute, trov\u00f2 difficolt\u00e0 nel reggerne il governo. Da tempo malato, mor\u00ec nel 1905."}
{"id": "5437881", "revid": "1964823", "url": "https://it.wikipedia.org/wiki?curid=5437881", "title": "Stiven Mendoza", "text": "Caratteristiche tecniche.\n\u00c8 un'ala sinistra che pu\u00f2 giocare anche nella fascia opposta."}
{"id": "5437888", "revid": "1543377", "url": "https://it.wikipedia.org/wiki?curid=5437888", "title": "Episodi di Tyrant (prima stagione)", "text": "La prima stagione della serie televisiva Tyrant \u00e8 stata trasmessa in prima visione negli Stati Uniti d'America sul canale via cavo FX dal 24 giugno al 26 agosto 2014.\nIn Italia, la stagione \u00e8 andata in onda in prima visione sul canale satellitare Fox dal 25 maggio al 22 giugno 2015."}
{"id": "5437891", "revid": "767487", "url": "https://it.wikipedia.org/wiki?curid=5437891", "title": "Brave Old Bill", "text": "Brave Old Bill \u00e8 un cortometraggio muto del 1912 prodotto dalla Kalem e diretto da Pat Hartigan.\nProduzione.\nIl film, prodotto dalla Kalem Company, fu girato a Santa Monica.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitensi il 25 dicembre 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, \"A Busy Day in the Jungle\"."}
{"id": "5437893", "revid": "767487", "url": "https://it.wikipedia.org/wiki?curid=5437893", "title": "Erik Israelsson", "text": "Carriera.\n\u00c8 entrato a far parte del Kalmar all'et\u00e0 di 16 anni, inizialmente solo a livello di settore giovanile. Il suo debutto in Allsvenskan \u00e8 avvenuto 3 anni pi\u00f9 tardi, nel 2008, nella stagione del primo scudetto del club biancorosso. Durante quest'annata Israelsson ha collezionato 3 presenze, cos\u00ec come ha poi fatto l'anno seguente. Nel 2010 ha trovato maggiore spazio, partendo titolare in 21 partite sulle 24 da lui giocate. L'anno successivo \u00e8 il miglior marcatore della sua squadra, con 7 reti segnate. Nel 2013 \u00e8 stato costretto a perdere gran parte della stagione per una frattura ad un piede gi\u00e0 infortunato in precedenza.\nA partire dalla stagione 2014 \u00e8 passato dal Kalmar all'Hammarby insieme al tecnico Nanne Bergstrand, contribuendo alla promozione dalla Superettan alla Allsvenskan con 4 gol e 4 assist in 25 partite. Il 27 settembre 2015 ha deciso il derby Hammarby-AIK (1-0) con un colpo di testa all'88' minuto, ma nell'occasione ha sbattuto il capo contro un avversario e contro il suolo, rimanendo a terra privo di sensi: la partita \u00e8 stata sospesa per oltre 20 minuti, mentre il giorno dopo \u00e8 stato comunicato che Israelsson ha riportato una grave commozione cerebrale e una frattura alla caviglia. Nell'occasione, i cori di morte da parte dei tifosi avversari avevano suscitato numerose polemiche.\nPrima dell'inizio della stagione 2016 ha firmato un nuovo contratto che lo lega al club biancoverde fino al 2018. Con 10 reti \u00e8 stato il miglior marcatore dell'Hammarby nell'Allsvenskan 2016.\nNel gennaio 2017 l'Hammarby ha trovato un accordo con gli olandesi del PEC Zwolle per la cessione del giocatore. Il 5 febbraio ha debuttato ufficialmente con la nuova maglia, in occasione della sfida vinta per 2-3 sul campo dello Sparta Rotterdam. In questa partita, Israelsson \u00e8 entrato in campo all'82' minuto e ha segnato la rete del temporaneo 0-3 quattro minuti dopo.\nNei Paesi Bassi \u00e8 rimasto in realt\u00e0 solo per una stagione e mezzo, visto che il 31 luglio 2018 \u00e8 stato presentato dai norvegesi del V\u00e5lerenga: l'accordo prevedeva un prestito iniziale per un anno \u2013 fino alla scadenza del contratto con il club olandese \u2013 ma allo stesso tempo \u00e8 stato reso noto il suo ingaggio a titolo definitivo a partire dall'estate seguente.\nIl 16 marzo 2020 \u00e8 stato invece il Kalmar ad annunciare l'ingaggio di Israelsson, trasferimento che si sarebbe concretizzato a tutti gli effetti il successivo 1\u00ba agosto una volta raggiunta la scadenza contrattuale con il V\u00e5lerenga. Il giocatore dunque ha fatto ritorno al club biancorosso a 6 stagioni e mezzo dall'ultima parentesi, ritrovando nuovamente il tecnico Nanne Bergstrand."}
{"id": "5437903", "revid": "686936", "url": "https://it.wikipedia.org/wiki?curid=5437903", "title": "T. J. Clemmings", "text": ""}
{"id": "5437907", "revid": "110157", "url": "https://it.wikipedia.org/wiki?curid=5437907", "title": "Campionato mondiale di pallavolo maschile Under-21 2009", "text": "Il campionato mondiale di pallavolo maschile Under-21 2009 si \u00e8 svolto dal 31 luglio al 9 agosto 2009 a Pune, in India: al torneo hanno partecipato sedici squadre nazionali Under-21 e la vittoria finale \u00e8 andata per la quarta volta al Brasile.\nQualificazioni.\nAl torneo hanno partecipato: la nazionale del paese organizzatore, due nazionali africane, tutte qualificate tramite il campionato africano Under-21 2008, due nazionali asiatiche, tutte qualificate tramite il campionato asiatico e oceaniano Under-20 2008, sei nazionali europee, una qualificata tramite il campionato europeo Under-20 2008 e cinque tramite i gironi di qualificazione, tre nazionali nordamericane, tutte qualificate tramite il campionato nordamericano Under-21 2008, due nazionali sudamericane, tutte qualificate tramite il campionato sudamericano Under-21 2008.\nRegolamento.\nLe squadre hanno disputato una prima fase a gironi, con formula del girone all'italiana; al termine della prima fase le prime due classificate di ogni girone hanno acceduto alla seconda fase a gironi, con la formula del girone all'italiana. Le prime due classificate di ogni girone hanno acceduto alla fase finale strutturata in semifinali, finale per il terzo posto e finale.\nLe terze e le quarte classificate della seconda fase a gironi hanno acceduto alla fase finale strutturata in semifinali, finale per il settimo posto e finale per il quinto posto.\nLe terze e le quarte classificate della prima fase a gironi hanno acceduto a una seconda fase a gironi, con la formula del girone all'italiana; le prime due classificate hanno acceduto alla fase finale strutturata in semifinali, finale per l'undicesimo posto e finale per il nono posto, mentre le terze e le quarte classificate hanno acceduto alla fase finale strutturata in semifinali, finale per il quindicesimo posto e finale per il tredicesimo posto.\nTorneo.\nPrima fase.\nI gironi sono stati sorteggiati il 18 giugno 2009 a Losanna.\nSeconda fase.\nI gironi E ed F hanno dato accesso alla fase finale per determinare le posizioni dalla prima all'ottava, mentre i gironi G e H hanno dato accesso alla fase finale per determinare le posizioni dalla nona alla sedicesima.\nPodio.\nCampione.\nBrasile(Quarto titolo)\nSecondo posto.\nCuba\nTerzo posto.\nArgentina"}
{"id": "5437908", "revid": "287204", "url": "https://it.wikipedia.org/wiki?curid=5437908", "title": "Charles Paget, VI marchese di Anglesey", "text": "Biografia.\nEra il figlio di Lord Alexander Paget, figlio di Henry Paget, II marchese di Anglesey, e di sua moglie, Hester Alice Stapleton-Cotton. Studi\u00f2 presso l'Eton College e al Royal Military College di Sandhurst.\nCarriera.\nNel 1905 successe al cugino Henry Paget come marchese di Anglesey. \u00c8 stato sindaco di Burton upon Trent nel 1911. Durante la prima guerra mondiale, ha servito nel Royal Horse Guards come aiutante di campo del comandante generale in Egitto nel 1915 e in seguito come assistente segretario militare del comandante generale in Irlanda nel 1916. Combatt\u00e9 nella Seconda guerra mondiale.\nDopo la prima guerra mondiale fu ciambellano della regina Mary (1922-1947).\nMatrimonio.\nSpos\u00f2, il 3 agosto 1912, Lady Victoria Marjorie Manners (20 dicembre 1883-3 novembre 1946), figlia di Henry Manners, VIII duca di Rutland. Ebbero sei figli:"}
{"id": "5437913", "revid": "339392", "url": "https://it.wikipedia.org/wiki?curid=5437913", "title": "Prima Gran Loggia di Londra", "text": ""}
{"id": "5437914", "revid": "339392", "url": "https://it.wikipedia.org/wiki?curid=5437914", "title": "Premier Grand Lodge", "text": ""}
{"id": "5437915", "revid": "339392", "url": "https://it.wikipedia.org/wiki?curid=5437915", "title": "Grand Lodge of London", "text": ""}
{"id": "5437918", "revid": "767487", "url": "https://it.wikipedia.org/wiki?curid=5437918", "title": "Oliver Silverholt", "text": " "}
{"id": "5437920", "revid": "761672", "url": "https://it.wikipedia.org/wiki?curid=5437920", "title": "Atholl Grand Lodge", "text": ""}
{"id": "5437921", "revid": "761672", "url": "https://it.wikipedia.org/wiki?curid=5437921", "title": "Gran loggia degli antichi ed accettati massoni d'Inghilterra", "text": ""}
{"id": "5437924", "revid": "121424649", "url": "https://it.wikipedia.org/wiki?curid=5437924", "title": "Matteo Carandini", "text": "Biografia.\nMatteo Carandini \u00e8 figlio di Guido Carandini e nipote di Nicol\u00f2 Carandini. \nDopo essersi laureato a Roma e aver conseguito il dottorato in Scienze neurologiche alla New York University ha lavorato presso varie universit\u00e0 statunitensi ed europee. \nDal 2007 \u00e8 professore allo University College London. \nStudia il Nucleo genicolato laterale, la corteccia visiva primaria, l'attivit\u00e0 di neuroni individuali e le comunicazioni tra questi ultimi con la corteccia visiva primaria, con un particolare interesse verso la funzione dell'occhio, del talamo e dell'area visiva primaria. \nCarandini conduce le sue ricerche con lo scopo di contribuire alla conoscenza di come il cervello processa le informazioni visive nel cervello umano. \nLavora principalmente con i topi, selezionati come cavie da laboratorio per la loro caratteristica di organismo modello.\nDal 2017 \u00e8 a capo del pi\u00f9 grande laboratorio virtuale sul cervello, l'International Brain Lab, che unisce 21 centri di ricerca fra Europa e Stati Uniti, finanziato da Wellcome Trust e Simons Foundation."}
{"id": "5437932", "revid": "287204", "url": "https://it.wikipedia.org/wiki?curid=5437932", "title": "Tricholoma sciodes", "text": "Tricholoma sciodes \u00e8 un fungo basidiomicete della famiglia Tricholomataceae.\nDescrizione.\nCappello.\n3\u20137\u00a0cm di diametro, privo di rigature o striature, prima campanulato-conico poi convesso ed infine piano, con prominente umbone ottuso; margine prima involuto, disteso ed eccedente a maturit\u00e0; superficie glabra, asciutta, feltrata, con tonalit\u00e0 grigie che variano a seconda dell'umidit\u00e0.\nLamelle.\nLamelle fitte, fragili, smarginate con dentino, bombate, con lamellule di varia lunghezza, di colore grigio-biancastro con taglio nero.\nGambo.\nGambo cilindrico, fibrilloso, prima pieno e poi fistoloso, furforaceo alla sommit\u00e0; colore bianco o bianco-grigiastro.\nCarne.\nCarne elastica, bianca, grigiastra nello strato pi\u00f9 esterno, con sfumature rosacee negli esemplari adulti.\nDistribuzione e habitat.\nFungo comune nei boschi di faggio, gregario. Fruttifica dalla fine dell'estate fino all'autunno.\nCommestibilit\u00e0.\nSe ingerito provoca irritazioni gastrointestinali dopo 4 ore (o meno) dall'assunzione."}
{"id": "5437944", "revid": "21880", "url": "https://it.wikipedia.org/wiki?curid=5437944", "title": "Aloysia citrodora", "text": ""}
{"id": "5437950", "revid": "295403", "url": "https://it.wikipedia.org/wiki?curid=5437950", "title": "Toronto FC 2015", "text": "In questa pagina, sono raccolte le informazioni sulle competizioni ufficiali disputate dal Toronto FC nella stagione 2015."}
{"id": "5437953", "revid": "1543377", "url": "https://it.wikipedia.org/wiki?curid=5437953", "title": "Bruno Henrique", "text": "Biografia.\n\u00c8 fratello di Douglas Corsini, giocatore di calcio a 5 con un passato nella Nazionale di calcio a 5 dell'Italia.\nCaratteristiche tecniche.\n\u00c8 un centrocampista difensivo o regista.\nCarriera.\nDopo essere cresciuto nelle file del Iraty, nel gennaio del 2012 Bruno Henrique passa al Londrina dove rimane per due stagioni giocando principalmente nel Campionato Paranaense. Successivamente viene ceduto in prestito al Portuguesa dove rimane soltanto sei mesi, e con la quale esordisce nel massimo campionato brasiliano nella partita persa in trasferta 2-1 contro il Goi\u00e1s.Goi\u00e1s. Mette a segno il primo gol in massima serie il 21 agosto 2013 nel pareggio casalingo per 1-1 contro il Crici\u00fama.\nCorinthians.\nNel febbraio del 2014 firma un contratto triennale con il Corinthians, nonostante la societ\u00e0 di Londrina continui a detenere il 50% del cartellino del giocatore, con la societ\u00e0 paulista esordisce il 20 aprile nel pareggio interno per 0-0 contro l'Atl\u00e9tico Mineiro e mette a segno la prima rete il 2 novembre dello stesso anno nel pareggio casalingo con il Coritiba. Nella stagione successiva, il 5 febbraio 2015 esordisce, partendo dall'undici titolare, in Coppa Libertadores nella sfida casalinga vinta 4-0 contro la squadra colombiana del Once Caldas.\nPalermo.\nIl 29 agosto 2016 viene acquistato a titolo definitivo dal , con il quale firma un contratto quadriennale. Esordisce con il Palermo il 10 settembre 2016 nella sfida casalinga contro il Napoli (0-3). Segna il suo unico gol in rosanero contro l' con un pallonetto da fuori dall'area di rigore nell'ultima giornata di campionato\nPalmeiras.\nDopo una sola stagione trascorsa con i \"Rosanero\", e culminata con la retrocessione della squadra in Serie B, il 15 giugno 2017 passa al Palmeiras, legandosi al club brasiliano fino al 2020.\nStatistiche.\nPresenze e reti nei club.\n\"Statistiche aggiornate al 15 giugno 2017\"."}
{"id": "5437966", "revid": "938", "url": "https://it.wikipedia.org/wiki?curid=5437966", "title": "Comitato Olimpico Nepalese", "text": ""}
{"id": "5437968", "revid": "1543377", "url": "https://it.wikipedia.org/wiki?curid=5437968", "title": "B.J. Dubose", "text": "Carriera professionistica.\nMinnesota Vikings.\nIl 2 maggio Dubose fu selezionato al 6\u00ba giro del Draft NFL 2015 come 193\u00ba assoluto dai Minnesota Vikings. Dopo aver trascorso l'intera stagione da rookie tra le file della squadra di allenamento dei Vikings, l'anno seguente durante una sessione di allenamenti primaverile sub\u00ec una lesione del legamento crociato anteriore che lo costrinse a saltare l'intera stagione . Il 16 maggio 2017 fu quindi svincolato definitivamente dai Vikings."}
{"id": "5437969", "revid": "767487", "url": "https://it.wikipedia.org/wiki?curid=5437969", "title": "The Big Horn Massacre", "text": "The Big Horn Massacre \u00e8 un cortometraggio muto del 1913 prodotto dalla Kalem e diretto da George Melford.\nProduzione.\nIl film, prodotto dalla Kalem Company, venne girato a Glendale.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 27 dicembre 1913."}
{"id": "5437971", "revid": "104458", "url": "https://it.wikipedia.org/wiki?curid=5437971", "title": "Camilla Bengtsson", "text": ""}
{"id": "5437986", "revid": "767487", "url": "https://it.wikipedia.org/wiki?curid=5437986", "title": "The Chinese Death Thorn", "text": "The Chinese Death Thorn \u00e8 un cortometraggio muto del 1913 diretto da George H. Melford.\nProduzione.\nIl film, prodotto dalla Kalem Company, venne girato a Glendale.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 10 dicembre 1913."}
{"id": "5437988", "revid": "287204", "url": "https://it.wikipedia.org/wiki?curid=5437988", "title": "Seidaimyojin", "text": ""}
{"id": "5437990", "revid": "767487", "url": "https://it.wikipedia.org/wiki?curid=5437990", "title": "Sevier (fiume)", "text": "Il fiume Sevier (in inglese \"Sevier River\", ) \u00e8 il fiume pi\u00f9 lungo dello stato dello Utah, negli Stati Uniti d'America. Nasce nel Deserto dello Utah e scorre interamente nello stato per tutti i suoi 616 km, irrigando un'estesa catena di valli agricole separate da profondi canyon, per poi sfociare nell'intermittente Lago Sevier. Le acque del Sevier Superiore si usano estesamente per l'irrigazione, e conseguentemente il Lago Sevier \u00e8 ora essenzialmente asciutto.\nCorso.\nL'Associazione degli utenti delle acque del fiume Sevier (\"Sevier River Water Users Association\") suddivide il fiume in quattro sezioni principali: Superiore, Centrale, Gunnison e Inferiore.\nSuperiore: le sorgenti del Sevier sono nella contea nordoccidentale di Kane lungo il lato occidentale dell'Altopiano di Paunsaugunt, e scorre verso nord nella contea di Garfield attraverso un'estesa vallata a fianco dell'altopiano oltre Hatch e Panguitch. Lungo il confine di contea Garfield-Piute, il Sevier scende attraverso il Circleville Canyon, stretto 8\u00a0km, emergendo nella Valle di Circle presso Circleville. Scorre poi in direzione nordest verso Junction, dove riceve l'East Fork da est e passa attraverso il Bacino Piute.\nCentrale: scorre a nord attraverso la contea di Piute fino a Marysvale, poi scende attraverso il Sevier Canyon, di 13\u00a0km, emergendo a sud di Sevier. Scorre quindi verso a nordest oltre Richfield e Salina.\nGunnison e Lower: dopo la confluenza con il San Pitch e ~32 km a sudovest di Nephi, il fiume si dirige verso ovest intorno all'estremit\u00e0 settentrionale dei Monti Canyon nel Deserto Sevier, poi a sudovest oltre Delta e nel Lago Sevier nella contea di Millard, lungo il lato occidentale dei Monti Cricket. Le sue acque sono raccolte nella contea sudorientale di Juab all'estremit\u00e0 nord della valle per formare il Bacino di Sevier Bridge lungo 32\u00a0km. Il bacino di DMAD e i bacini di Gunnison Bend sono vicino a Delta con l'acqua del Sevier. L'acqua del DMAD va alla centrale a carbone di Intermountain Power Plant, localizzata 14 km a ovest della U.S. Route 6, a nord di Delta.\nOrigine del nome e storia.\nIl nome del fiume in inglese \u00e8 una corruzione della parola spagnola \"severo\". Gli esploratori spagnoli chiamarono infatti questo fiume R\u00edo Severo, ossia \"fiume selvaggio\" per la pericolosit\u00e0 delle sue acque.\nI primi ad attraversare il fiume nel 1776 furono i membri della Spedizione Dominguez-Escalante, che lo chiamarono R\u00edo de Santa Isabel.\nL'Associazione degli utenti delle acque del fiume Sevier ha installato un'attrezzatura di monitoraggio ad alimentazione solare, il Sistema di telemetria in tempo reale (\"Real-time Telemetry System\"), che riferisce sui flussi del fiume, sui flussi dei canali di deviazione, sulle altezze del bacino e sul tempo ogni ora."}
{"id": "5437992", "revid": "686936", "url": "https://it.wikipedia.org/wiki?curid=5437992", "title": "MyCole Pruitt", "text": "Carriera professionistica.\nMinnesota Vikings.\nIl 2 maggio Pruitt fu selezionato al 5\u00ba giro del Draft NFL 2015 come 143\u00ba assoluto dai Minnesota Vikings. Nella sua stagione da rookie disput\u00f2 tutte le 16 partite, di cui 3 come titolare."}
{"id": "5437994", "revid": "767487", "url": "https://it.wikipedia.org/wiki?curid=5437994", "title": "Trapped (film 1914)", "text": "Trapped \u00e8 un cortometraggio muto del 1914 prodotto dalla Kalem. Il nome del regista non viene riportato nei credit del film.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 19 gennaio 1914."}
{"id": "5437995", "revid": "8660", "url": "https://it.wikipedia.org/wiki?curid=5437995", "title": "Jalen Collins", "text": "Biografia.\nAtlanta Falcons.\nDopo avere giocato al college a football a LSU, Collins fu scelto nel corso del secondo giro (42\u00ba assoluto) del Draft NFL 2015 dagli Atlanta Falcons. Debutt\u00f2 come professionista subentrando nella gara del primo turno contro i Philadelphia Eagles in cui mise a segno 2 tackle. La sua stagione da rookie si concluse con 17 tackle, disputando tutte le 16 partite, due delle quali come titolare.\nIl 5 febbraio 2017, Collins part\u00ec come titolare nel Super Bowl LI in cui i Falcons furono battuti ai tempi supplementari dai New England Patriots dopo avere sprecato un vantaggio di 28-3 a tre minuti dal termine del terzo quarto."}
{"id": "5438001", "revid": "686936", "url": "https://it.wikipedia.org/wiki?curid=5438001", "title": "Benardrick McKinney", "text": "Carriera.\nHouston Texans.\nDopo avere giocato al college a football a Mississippi State, McKinney fu scelto nel corso del secondo giro (43\u00ba assoluto) del Draft NFL 2015 dagli Houston Texans. Debutt\u00f2 come professionista subentrando nella gara del primo turno contro i Kansas City Chiefs in cui mise a segno un tackle. La sua stagione da rookie si concluse con 63 tackle e un sack in 14 partite, di cui 11 come titolare.\nNel 2016, McKinney disput\u00f2 per la prima volta tutte le 16 gare come titolare, mettendo a segno 129 tackle (l'unico inside linebacker a superare quota 100 quell'anno) e 5 sack e venendo inserito nel Second-team All-Pro, coi Texans che terminarono con la miglior difesa della lega Nel 2018 fu convocato per il suo primo Pro Bowl.\nMiami Dolphins.\nIl 14 marzo 2021 McKinney fu scambiato con gli Houston Texans per Shaq Lawson."}
{"id": "5438003", "revid": "938", "url": "https://it.wikipedia.org/wiki?curid=5438003", "title": "Comitato Olimpico di Brasile", "text": ""}
{"id": "5438007", "revid": "767487", "url": "https://it.wikipedia.org/wiki?curid=5438007", "title": "The Derelict (film 1914)", "text": "The Derelict \u00e8 un cortometraggio muto del 1914 diretto da George Melford.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 30 dicembre 1914."}
{"id": "5438016", "revid": "2033069", "url": "https://it.wikipedia.org/wiki?curid=5438016", "title": "Gabriela (telenovela 2012)", "text": "Gabriela \u00e8 una telenovela brasiliana del 2012, prodotta da TV Globo e con protagonisti Juliana Paes e Humberto Martins. In Italia va in onda, a partire dal 30 marzo 2015, sul canale tematico Mediaset Extra all'interno del contenitore mattutino \"Novela\". Questa telenovela \u00e8 tratta dal romanzo brasiliano \"Gabriella, garofano e cannella\" di Jorge Amado.\nTrama.\nBrasile, anni 30. Le vite della tranquilla cittadina provinciale di Ilh\u00e9us vengono movimentate dall'arrivo di Gabriela, una ragazza che si \u00e8 spostata verso la costa a causa della profonda siccit\u00e0 e che attira da subito l'attenzione di tutti gli uomini del paese a causa del suo corpo conturbante e della sua irresistibile bellezza.\nGabriela trover\u00e0 impiego come cuoca presso la casa di Nacib, un uomo abbastanza maturo e rimasto scapolo, che si innamorer\u00e0 perdutamente della ragazza, che lo ricambia, tanto che decide di sposarsi con lui, nonostante il resto della popolazione maschile tenti quotidianamente di conquistarla.\nAd Ilheus imperano inoltre maschilismo e falsa moralit\u00e0, tra i colonnelli pi\u00f9 illustri della citt\u00e0 che vedono le proprie mogli come oggetti e che sono anche i primi avventori del Batacl\u00e0, una casa di tolleranza che crea tanta vergogna tra le signore dell'alta societ\u00e0. A portare brio nella moralit\u00e0 di facciata della cittadina ci penser\u00e0 Mundinho Falcao, un giovane politico venuto dalla capitale e che vuole portare innovazione nel paese. A complicargli la vita ci saranno per\u00f2 i colonnelli, capeggiati da Ramiro Batos, l'intendente della cittadina che vuole mantenere il partito conservatore al potere."}
{"id": "5438017", "revid": "767487", "url": "https://it.wikipedia.org/wiki?curid=5438017", "title": "The Shadow of Guilt", "text": "The Shadow of Guilt \u00e8 un cortometraggio muto del 1914 prodotto dalla Kalem. Il nome del regista non viene riportato nei credit del film.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche USA il 26 gennaio 1914."}
{"id": "5438018", "revid": "729019", "url": "https://it.wikipedia.org/wiki?curid=5438018", "title": "Tanush Thopia", "text": "Discendente dalla famiglia dei Thopia era un cattolico. Nel 1444, insieme a suo zio Andrea Thopia, ha partecipato alla fondazione della lega di Alessio, l'alleanza militare guidata da Scanderbeg. Era un comandante di fanteria della Lega di Alessio, e il suo esercito divenne famoso durante il secondo attacco a Croia."}
{"id": "5438019", "revid": "1718925", "url": "https://it.wikipedia.org/wiki?curid=5438019", "title": "Peste di Atene", "text": "La Peste di Atene colp\u00ec la citt\u00e0-stato di Atene durante il secondo anno della Guerra del Peloponneso (430 a.C.), quando una vittoria ateniese sembrava ancora a portata di mano. Si crede possa essere entrata ad Atene attraverso il Pireo, il porto della citt\u00e0 e l'unica fonte di cibo e rifornimenti. Gran parte del Mediterraneo orientale venne colpito dal focolaio della malattia. L'epidemia torn\u00f2 altre due volte, nel 429 a.C. e nell'inverno del 427/426 a.C..\nAntefatto.\nSparta e i suoi alleati, ad eccezione di Corinto, avevano delle economie quasi esclusivamente di terraferma, in grado di evocare grandi eserciti di terra quasi imbattibili. Sotto la direzione di Pericle, gli ateniesi si ritirarono dietro le mura della citt\u00e0 di Atene, basandosi sulla loro supremazia marittima per quanto riguardava l'alimentazione, mentre la superiorit\u00e0 della flotta ateniese molestava i movimenti delle truppe spartane. Purtroppo la strategia port\u00f2 al fatto che molte persone dalle campagne si riversassero nella citt\u00e0 gi\u00e0 ben popolata, provocando la mancanza di cibo e di altri rifornimenti. A causa dei quartieri molto vicini e della scarsa igiene, Atene divenne un terreno fertile per le malattie e molti cittadini morirono e tra questi anche Pericle, sua moglie e i suoi figli Paralus e Santippo.\nNella sua \"Guerra del Peloponneso\", lo storico contemporaneo Tucidide considerato \"il primo storico scientifico\", descrisse l'epidemia come una malattia proveniente dall'Etiopia che pass\u00f2 attraverso l'Egitto e la Libia nel mondo greco. Una piaga cos\u00ec grave e mortale che nessuno riusciva a ricordarne altra simile, e i medici ignorandone la sua natura, non solo erano impotenti, ma essi stessi ne morivano in breve, dato che avevano pi\u00f9 contatti con i malati. Nella sovraffollata Atene la malattia uccise da un terzo a due terzi della popolazione. La vista dei roghi ardenti ad Atene consigli\u00f2 agli spartani di ritirare le loro truppe non volendo rischiare il contagio con il nemico malato. Molti soldati ed esperti marinai di Atene morirono assieme al loro generale Pericle. Dopo la morte di Pericle, Atene fu amministrata da un certo numero di capi che Tucidide descrisse come incompetenti o deboli. Secondo Tucidide, fino al 415 a.C. Atene non aveva recuperato a sufficienza per poter tentare una grande offensiva, la disastrosa spedizione siciliana.\nCause.\nGli storici hanno a lungo cercato di identificare la malattia nota come la peste di Atene. La malattia \u00e8 stata tradizionalmente considerata un focolaio di peste bubbonica nelle sue molteplici forme, ma riconsiderazioni dei sintomi riferiti e dell'epidemiologia hanno portato gli studiosi ad avanzare ipotesi alternative. Queste comprendono tifo, vaiolo, morbillo e sindrome da shock tossico. Altri hanno suggerito trattarsi di antrace diffuso dalle molte mandrie di bestiame concentrate all'interno delle mura cittadine. Sulla base delle somiglianze descrittive con i recenti focolai in Africa, e visto che la peste ateniese era apparentemente venuta dall'Africa (come pensava Tucidide), si ipotizza potesse trattarsi di ebola o febbre emorragica.\nData la possibilit\u00e0 che i sintomi di una malattia nota possano essere mutati nel tempo o che la peste sia stata causata da una agente patogeno che non esiste pi\u00f9, la natura esatta della peste ateniese non potr\u00e0 mai essere conosciuta. Inoltre, l'affollamento causato dall'afflusso di rifugiati port\u00f2 alla scarsit\u00e0 di cibo e delle forniture di acqua e all'accumulo di rifiuti con enorme proliferazione di topi, mosche, zanzare, pidocchi. Queste condizioni avrebbero incoraggiato pi\u00f9 di una malattia infettiva durante l'epidemia. Tuttavia il miglioramento delle tecnologie scientifiche pu\u00f2 rivelare nuovi indizi.\nNel 2005 \u00e8 stata fatta una correlazione tra il DNA estratto dalla polpa dentale di tre denti recuperati dal cimitero del Ceramico (dagli scavi del 1994-95) ad Atene scoprendo batteri patogeni di febbre tifoidea.\nTifo.\nNel gennaio 1999, l'Universit\u00e0 del Maryland ha dedicato la sua quinta conferenza medica annuale, a casi storici noti come ad esempio la peste di Atene, giungendo alla conclusione che la malattia che uccise i greci e il loro capo militare e politico, Pericle, pu\u00f2 essere stata il tifo esantematico. \"Un'epidemia di tifo \u00e8 la migliore spiegazione\", ha detto il dottor David Durack, professore di medicina presso la Duke University. \"Colpisce di pi\u00f9 in tempi di guerra e privazioni e ha una mortalit\u00e0 di circa il 20 per cento, uccide la vittima dopo circa sette giorni e provoca a volte delle complicazioni come la gangrena delle punte delle dita delle mani e dei piedi. La peste di Atene aveva tutte queste caratteristiche.\" Nei casi di tifo, la disidratazione progressiva, la debilitazione e il collasso cardiovascolare possono causare la morte del paziente.\nQuesto parere medico \u00e8 condiviso da A. W. Gomme, un ricercatore e interprete della storia di Tucidide, il quale crede che il tifo fosse stato la causa dell'epidemia. Questa opinione \u00e8 espressa nella sua monumentale opera \" Commenti storici su Tucidide \" (\"Historic Comments on Thucydides\"), completata dopo la morte di Gomme da A. Andrewes, membro dell'Academy of Athens, e K. J. Dover. Angelos Vlachos (\u0386\u03b3\u03b3\u03b5\u03bb\u03bf\u03c2 \u0392\u03bb\u03ac\u03c7\u03bf\u03c2), diplomatico, nel suo \"Remarks on Thoucydides\" (in greco: \u03a0\u03b1\u03c1\u03b1\u03c4\u03b7\u03c1\u03ae\u03c3\u03b5\u03b9\u03c2 \u03c3\u03c4\u03bf \u0398\u03bf\u03c5\u03ba\u03c5\u03b4\u03af\u03b4\u03b7, [1992] I: 177\u2013-78) accetta e sostiene l'opinione di Gomme: \"Oggi, secondo Gomme, \u00e8 generalmente accettato che si trattasse di tifo\" (\"\u03a3\u03ae\u03bc\u03b5\u03c1\u03b1, \u03cc\u03c0\u03c9\u03c2 \u03b3\u03c1\u03ac\u03c6\u03b5\u03b9 \u03bf Gomme, \u03ad\u03c7\u03b5\u03b9 \u03b3\u03af\u03bd\u03b5\u03b9 \u03b1\u03c0\u03cc \u03cc\u03bb\u03bf\u03c5\u03c2 \u03c0\u03b1\u03c1\u03b1\u03b4\u03b5\u03ba\u03c4\u03cc \u03cc\u03c4\u03b9 \u03ae\u03c4\u03b1\u03bd \u03c4\u03cd\u03c6\u03bf\u03c2\"). Altri ricercatori non sono d'accordo, notando, tra le altre discrepanze, l'assenza nel tifo dei drammatici sintomi gastrointestinali come sono descritti da Tucidide.\nFebbre tifoide.\nUna diversa risposta \u00e8 stata trovata nello studio del DNA di alcuni denti recuperati da un'antica fossa sepolcrale greca, da Manolis Papagrigorakis dell'Universit\u00e0 di Atene, che ha trovato sequenze di DNA simili a quelle dell'organismo che causa la febbre tifoidea. I sintomi generalmente associati alla febbre tifoidea assomigliano a quelli descritti da Tucidide. Essi comprendono: \nAlcuni aspetti della febbre tifoide sono in chiaro contrasto con la descrizione di Tucidide. Gli animali necrofori non muoiono da infezione di tifo, l'insorgenza di febbre tifoide \u00e8 in genere lenta e sottile, e il tifo generalmente uccide pi\u00f9 tardi nel corso della malattia.\nAlcuni ricercatori hanno contestato i risultati, citando gravi difetti metodologici nello studio del DNA derivato dalla polpa dentale. Tuttavia, gli autori dello studio originale hanno sottolineato che le obiezioni erano molto fragili, e la metodologia utilizzata per produrre la smentita aveva dimostrato in passato di dare risultati contrastanti.\nFebbre emorragica virale.\nLa narrazione di Tucidide accenna a un aumento del rischio tra gli operatori sanitari, che \u00e8 pi\u00f9 tipico del contagio-diffusione da persona a persona della febbre emorragica (ad esempio, ebola o virus di Marburgo) che non del tifo o febbre tifoide. Risulta insolito, a differenza di quanto si riscontra nella storia delle epidemie durante le operazioni militari, soprattutto quando la stretta vicinanza fisica dei combattenti \u00e8 la regola, che le truppe spartane assedianti non siano state colpite dalla malattia che imperversava vicino a loro all'interno della citt\u00e0. La descrizione di Tucidide invita inoltre al confronto con la febbre emorragica virale nel carattere e nella sequenza dei sintomi sviluppati e dell'esito solitamente fatale intorno all'ottavo giorno. Alcuni scienziati hanno interpretato l'espressione di Tucidide \"lugx ken\u0113\" come sintomo di singhiozzo, che \u00e8 riconosciuto nella malattia da virus ebola. Lo scoppio della febbre emorragica virale in Africa nel 2012 e nel 2014 conferma il maggiore pericolo di contagio per gli operatori sanitari e la necessit\u00e0 di precauzioni di barriera per prevenire la diffusione della malattia durante i riti funerari. Con un periodo di incubazione fino a 21 giorni, la trasmissione dell'ebola tramite il commercio tra il Nilo e il porto del Pireo \u00e8 chiaramente plausibile. La consuetudine degli antichi greci con i fornitori africani e le loro terre si riflette nelle accurate riproduzioni di scimmie negli affreschi e nelle ceramiche, in particolare di cercopitechi, il tipo di primati responsabile della trasmissione del virus di Marburgo in Germania e in Jugoslavia quando la malattia venne individuata nel 1967. Circostanza interessante \u00e8 la quantit\u00e0 di avorio utilizzata dallo scultore ateniese Fidia, insieme all'oro, nelle due grandi statue di Atena e di Zeus (una delle Sette meraviglie), che erano state realizzate nello stesso decennio. Mai nell'arte antica era stato utilizzato cos\u00ec tanto avorio.\nUna seconda narrazione storica che suggerisce di una febbre emorragica eziologia \u00e8 quella di Tito Lucrezio Caro. Scrivendo nel I secolo a.C. Lucrezio caratterizz\u00f2 la peste di Atene con scarichi \"sanguinosi\" o neri dagli orifizi del corpo. Lucrezio era un ammiratore degli scienziati greci di Sicilia, Empedocle e Acrone. Mentre nessuna delle opere originali di Acrone, un medico, \u00e8 pervenuta, si segnala che mor\u00ec intorno al 430 a.C. dopo un viaggio ad Atene per combattere la peste.\nPurtroppo l'identificazione basata sulla sequenza del DNA \u00e8 limitata dall'incapacit\u00e0 di alcuni agenti patogeni di lasciare una impronta recuperabile dopo millenni da reperti archeologici . La mancanza di una firma sufficientemente durevole dovuta al passaggio di un virus significa che alcune eziologie, in particolare i virus della febbre emorragica, non sono ipotesi verificabili usando tecniche scientifiche attualmente disponibili.\nImplicazioni sociali.\nLe fonti descrivono la peste ateniese e le conseguenze sociali dell'epidemia. Secondo Tucidide in questi periodo si verific\u00f2 la completa scomparsa dei costumi sociali. L'effetto devastante della diffusione di una malattia grave sul comportamento sociale e religioso venne documentato anche durante la pandemia meglio conosciuta come morte nera.\nLa paura della legge.\nTucidide afferma che le persone cessarono di temere la legge in quanto sentivano di vivere gi\u00e0 sotto una condanna a morte. Allo stesso modo, la gente inizi\u00f2 a spendere il denaro indiscriminatamente. Molti ritenevano che non avrebbero vissuto abbastanza a lungo per godere i frutti di un saggio investimento, mentre alcuni tra i poveri improvvisamente divennero ricchi ereditando la propriet\u00e0 dei loro parenti. Si registr\u00f2 inoltre che molti rinunciavano a comportarsi onorevolmente perch\u00e9 non si aspettavano di vivere abbastanza a lungo per usufruire della buona reputazione.\nCura della malattia e morte.\nUn altro motivo per la mancanza di un comportamento onorevole era la contagiosit\u00e0 della malattia. Coloro che tendevano ad ammalarsi erano pi\u00f9 vulnerabili alla malattia. Questo fece s\u00ec che molte persone morissero solo perch\u00e9 nessuno era disposto a rischiare di prendersi cura di loro. I morti furono ammucchiati e abbandonati alla decomposizione o gettati in fosse comuni. A volte coloro i quali trasportavano i morti incontravano un rogo gi\u00e0 in fiamme, e su di esso scaricavano i cadaveri. Altri preparavano cataste di legna per cremare i loro morti. Quanti ebbero la fortuna di sopravvivere alla peste svilupparono un'immunit\u00e0 e divennero poi i custodi di coloro che si andavano ammalando.\nUna fossa comune e quasi 1\u00a0000 tombe, databili tra il 430 e il 426 a.C., sono state trovate appena fuori l'antico cimitero del Ceramico di Atene. La fossa comune era delimitata da un muretto che sembra aver protetto il cimitero da una zona umida. Scavata nel periodo 1994\u201395, la tomba a forma di albero poteva aver contenuto un totale di 240 persone, almeno una decina delle quali bambini. Gli scheletri nelle tombe erano disposti in modo casuale, senza strati di terreno tra essi.\nL'archeologo Efi Baziotopoulou-Valavani, della Terza Ephoreia (Direzione) delle Antichit\u00e0, rifer\u00ec che: \"le fosse comuni non hanno un carattere monumentale, le offerte che abbiamo trovato sono di tipo comune e di basso costo, vasi funerari neri, alcune piccole lampade ad olio a figure rosse della seconda met\u00e0 del V secolo a.C. I corpi furono deposti nella fossa nel giro di un giorno o due. Questi fattori portano a pensare a una sepoltura di massa in uno stato di panico, molto probabilmente a causa di una pestilenza.\"\nConflitti religiosi.\nLa peste caus\u00f2 anche dubbi di ordine religioso . Dal momento che la malattia aveva colpito, senza riguardo alla piet\u00e0 che una persona aveva verso gli dei, la gente si sentiva abbandonata da essi e sembrava che non si ricavasse alcun beneficio dal loro culto. I templi stessi erano in stato di abbandono, poich\u00e9 i rifugiati provenienti dalle campagne ateniesi erano stati costretti a trovarvi una sistemazione. Presto gli edifici sacri furono pieni di morti e morenti. Gli ateniesi pensarono che la peste fosse la prova che gli dei favorivano Sparta, e questo era stato confermato da un oracolo, il quale disse che Apollo stesso (il dio della malattia e della medicina) avrebbe combattuto per Sparta. Un oracolo in precedenza aveva avvertito che \"la guerra con i Dori [spartani] \u00e8 in arrivo e con essa la morte\".\nTucidide \u00e8 scettico su queste conclusioni e ritiene che le persone erano semplicemente superstiziose. Egli si basa sulla teoria medica prevalente del tempo, la teoria ippocratica, e si sforza di raccogliere le prove attraverso l'osservazione diretta. Egli osserva che gli uccelli e gli animali che avevano mangiato cadaveri infettati dalla peste erano morti a loro volta, cosa che lo port\u00f2 a concludere per una causa naturale della malattia piuttosto che una sovrannaturale."}
{"id": "5438026", "revid": "767487", "url": "https://it.wikipedia.org/wiki?curid=5438026", "title": "The Circle of Fate (film 1913)", "text": "The Circle of Fate \u00e8 un cortometraggio muto del 1913 prodotto dalla Kalem e diretto da George Melford. Ha come interpreti Frank Hammond, Marin Sais e Paul Hurst.\nTrama.\nUn uomo del West salva la passeggera di una diligenza e se ne innamora. Scoprir\u00e0 per\u00f2 che il loro amore deve affrontare un ostacolo insormontabile: lei \u00e8 gi\u00e0 sposata.\nProduzione.\nIl film, prodotto dalla Kalem Company, venne girato a Glendale.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitensi il 21 maggio 1913."}
{"id": "5438029", "revid": "767487", "url": "https://it.wikipedia.org/wiki?curid=5438029", "title": "On the Brink of Ruin", "text": "On the Brink of Ruin \u00e8 un cortometraggio muto del 1913 prodotto dalla Kalem e diretto da George Melford.\nTrama.\nTrama in di \"Moving Picture World\" su IMDb\nProduzione.\nIl film, prodotto dalla Kalem Company, venne girato in California, a Glendale.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitensi il 21 giugno 1913."}
{"id": "5438030", "revid": "339392", "url": "https://it.wikipedia.org/wiki?curid=5438030", "title": "Fantascienza apocalittica e post-apocalittica", "text": ""}
{"id": "5438031", "revid": "666668", "url": "https://it.wikipedia.org/wiki?curid=5438031", "title": "Coppa Italia di Serie C1 (calcio a 5)", "text": ""}
{"id": "5438032", "revid": "767487", "url": "https://it.wikipedia.org/wiki?curid=5438032", "title": "The Scheme of Shiftless Sam Smith", "text": "The Scheme of Shiftless Sam Smith \u00e8 un cortometraggio muto del 1913 prodotto dalla Kalem e diretto da Pat Hartigan.\nTrama.\nTrama in di \"Moving Picture World\" su IMDb\nProduzione.\nIl film, prodotto dalla Kalem Company, fu girato in California, a Santa Monica.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche statunitensi il 9 giugno 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, la commedia \"The Rube and the Boob\"."}
{"id": "5438033", "revid": "767487", "url": "https://it.wikipedia.org/wiki?curid=5438033", "title": "The Boer War", "text": ""}
{"id": "5438036", "revid": "767487", "url": "https://it.wikipedia.org/wiki?curid=5438036", "title": "The Boer War (film 1914)", "text": "The Boer War \u00e8 un film muto del 1914 diretto da George Melford. Ambientato all'epoca della seconda guerra boera, ha come interpreti Lawrence Peyton, William Brunton e Marin Sais.\nTrama.\nInnamorato di Jane, la figlia di Lambert, un generale in pensione, il capitano Doane si prende la colpa per un furto commesso in realt\u00e0 da Jack, il fratello di Jane, che tenta, cos\u00ec, di appianare i suoi debiti di gioco. I Lambert, ignari di tutto, inorridiscono. Doane, espulso dall'esercito, si arruola sotto falso nome, diventando - durante la seconda guerra boera - l'attendente di Jack. Quest'ultimo, vergognandosi del proprio comportamento, scrive una lettera dove si prende le sue responsabilit\u00e0, ma Doane, senza che l'altro sappia nulla, la distrugge. Doane si distingue in battaglia, salvando anche la vita di Jack. Rimasto ferito agli occhi, si riconcilia con i Lambert quando Jack confessa la verit\u00e0. Jane giura di dedicare la sua vita alla cura dell'amato il cui eroismo in battaglia viene ufficialmente riconosciuto.\nProduzione.\nIl film, prodotto dalla Kalem Company, venne girato in Sudafrica.\nDistribuzione.\nDistribuito dalla General Film Company, il film usc\u00ec nelle sale cinematografiche statunitensi nel marzo 1914.\nNon si conoscono copie ancora esistenti della pellicola che viene considerata presumibilmente perduta."}
{"id": "5438038", "revid": "599013", "url": "https://it.wikipedia.org/wiki?curid=5438038", "title": "Marina Durunda", "text": "Biografia.\nDurunda ha iniziato a praticare la ginnastica ritmica all'et\u00e0 di 4 anni a Sebastopoli, sua citt\u00e0 natale in Ucraina. A 6 anni si \u00e8 trasferita a Cipro; non potendo disporre di un passaporto cipriota, nel 2012 ha accettato l'invito della federazione azera per rappresentare l'Azerbaijan. Lo stesso anno Durunda ha fatto parte della nazionale azera junior che ha partecipato agli europei di Ni\u017enij Novgorod oltre a giungere al 7\u00ba posto nella finale della palla all'interno della stessa competizione.\nNel 2013 Marina Durunda ha fatto il suo debutto da \"senior\". Ai campionati europei di Vienna 2013 lei e la compagna Lala Yusifova hanno mancato il podio nella gara a squadre finendo al 4\u00ba posto dietro la Bielorussia; Durunda si \u00e8 inoltre piazzata quinta nella palla, nel cerchio e nel nastro. Il 2013 \u00e8 stato anche l'anno della sua prima vittoria nel campionato nazionale azero e della sua prima partecipazione ai campionati mondiali, dove ha ottenuto il quinto posto nel nastro e il sedicesimo nell'all-around. Ai successivi mondiali di Smirne 2014 si \u00e8 posizionata al sesto posto migliorando di ben dieci posizioni rispetto all'edizione precedente.\nMarina Durunda si afferma tra le atlete in grado di ambire al podio a livello internazionale e durante gli europei di Minsk 2015 vince la medaglia di bronzo nel nastro in seguito a un ricorso che ha fatto scivolare la bielorussa Kacjaryna Halkina al quarto posto con un distacco di 0,050 punti. Successivamente ha preso parte ai I Giochi europei vincendo l'argento nel nastro.\nAlle Olimpiadi di Rio de Janeiro 2016 si qualifica alla finale del concorso individuale terminando al nono posto. Reduce da un infortunio, annuncia il suo ritiro dopo avere partecipato agli europei di Budapest 2017."}
{"id": "5438040", "revid": "767487", "url": "https://it.wikipedia.org/wiki?curid=5438040", "title": "The Barrier of Ignorance", "text": "The Barrier of Ignorance \u00e8 un cortometraggio muto del 1914 diretto da George Melford.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 1\u00ba giugno 1914."}
{"id": "5438043", "revid": "1086846", "url": "https://it.wikipedia.org/wiki?curid=5438043", "title": "Terza Categoria 1906", "text": "I campionati di Terza Categoria del 1906 furono la seconda edizione del campionato di calcio. Il campionato non aveva limiti di et\u00e0.\nLe societ\u00e0 affiliate erano automaticamente iscritte ai rispettivi campionati regionali, ed erano ripartite con evidenti criteri di viciniorit\u00e0 per evitare eccessive spese di trasporto.\nI campionati erano organizzati dai dirigenti delle societ\u00e0 elette a tale scopo dalle rispettive assemblee regionali."}
{"id": "5438044", "revid": "256896", "url": "https://it.wikipedia.org/wiki?curid=5438044", "title": "Reale osservatorio di Greenwich", "text": ""}
{"id": "5438045", "revid": "767487", "url": "https://it.wikipedia.org/wiki?curid=5438045", "title": "The Pitfall (film 1915)", "text": "The Pitfall \u00e8 un film muto del 1915 diretto da James W. Horne.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film usc\u00ec nelle sale cinematografiche USA il 15 novembre 1915."}
{"id": "5438046", "revid": "767487", "url": "https://it.wikipedia.org/wiki?curid=5438046", "title": "An Enemy of Mankind", "text": "An Enemy of Mankind \u00e8 un cortometraggio muto del 1914 sceneggiato, prodotto e diretto da James W. Horne.\n\u00c8 il primo episodio del serial cinematografico \"Stingaree\".\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di tre bobine - usc\u00ec nelle sale cinematografiche USA il 24 novembre 1915. Fu l'unico titolo del serial distribuito in tre rulli: tutti i seguenti corti di \"Stingaree\" furono distribuiti in due bobine."}
{"id": "5438052", "revid": "767487", "url": "https://it.wikipedia.org/wiki?curid=5438052", "title": "The Dream Seekers", "text": "The Dream Seekers \u00e8 un cortometraggio muto del 1915 diretto da James W. Horne.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 10 novembre 1915."}
{"id": "5438053", "revid": "1782831", "url": "https://it.wikipedia.org/wiki?curid=5438053", "title": "Irma Bunt", "text": "Irma Bunt \u00e8 uno dei principali \"henchman\" (tirapiedi) al servizio del \"villain\" Ernst Stavro Blofeld, antagonista di James Bond nel romanzo \"Al servizio segreto di sua maest\u00e0\" e nell'omonimo film del 1969. \u00c8 stata interpretata da Ilse Steppat.\nBiografia.\nRomanzo.\nNei romanzi scritti da Ian Fleming Irma Bunt \u00e8 la fedele compagna di Ernst Stavro Blofeld, il temuto capo della SPECTRE.\nAppare per la prima volta nel romanzo \"Al servizio segreto di sua maest\u00e0\" dove accoglie Bond (travestitosi da Sir Hillary Bray) e lo conduce sul Piz Gloria, una montagna dell'Oberland Bernese dove si trova la clinica costruita da Blofeld per lo studio delle allergie.\nDopo che la clinica viene distrutta da 007, Blofeld e Irma Bunt riescono a fuggire e pianificano la loro vendetta. Il giorno in cui si celebra il matrimonio di James Bond e Teresa Di Vincenzo una macchina sorpassa i due e una mitragliatrice li crivella di colpi, uccidendo Tracy sul colpo, mentre Bond ne esce illeso.\nNel successivo romanzo \"Si vive solo due volte\" Blofeld e Irma Bunt si nascondono in un castello in Giappone come Mr. e Mrs. Shatterhand. I due coltivano nel giardino del castello piante velenose.\nSeguendo le tracce dei due criminali Bond, deciso a vendicare l'omicidio di sua moglie, giunge nel castello dove viene catturato dagli uomini di Blofeld. Riuscito a liberarsi Bond riesce a tramortire Irma Bunt e a uccidere Blofeld, strangolandolo dopo un feroce duello con katane e bastoni.\nIl destino del personaggio di Irma Bunt rimane incerto fino ad essere ripreso nel racconto \"007 - La morte viene dal passato\" scritto da Raymond Benson. Nel romanzo Irma Bunt torna per vendicarsi di Bond, permettendo all'agente segreto di chiudere l'ultimo conto in sospeso.\nFilm.\nIrma Bunt attende Bond (travestito da Sir Hillary Bray) e lo porta alla clinica. Il suo compito \u00e8 di tenere sotto controllo la vita delle ragazze e di evitare qualsiasi contatto tra loro e Bond.\nQuando questi seduce una delle pazienti, Ruby Bartlett, Irma Bunt prende il suo posto durante il successivo incontro tra i due e fa catturare l'agente segreto facendo cos\u00ec saltare la sua copertura.\nRiuscito a scappare dalla clinica, Bond viene inseguito da Irma Bunt e i suoi uomini fino a giungere ad un mini-rally. Con l'aiuto inaspettato della contessa Teresa Di Vincenzo, Bond riesce a sfuggire ai suoi inseguitori.\nIl giorno del matrimonio di Bond e Tracy, mentre sono a bordo dell'Aston Martin DBS, 007 si ferma a togliere i fiori dall'auto quando una Mercedes-Benz 600 li raggiunge. A bordo ci sono Blofeld, alla guida, e Irma Bunt che spara contro l'auto. Bond riesce a spostarsi appena in tempo, ma Tracy viene ferita a morte. \nAltre notizie.\nInsolitamente per i film di James Bond, Irma Bunt \u00e8 l'unica nemica che sfugge alla vendetta di 007, poich\u00e9 il suo personaggio non si presenta pi\u00f9 nei seguenti capitoli della saga (l'attrice Ilse Steppat mor\u00ec poco dopo che il film aveva debuttato nelle sale cinematografiche)."}
{"id": "5438056", "revid": "767487", "url": "https://it.wikipedia.org/wiki?curid=5438056", "title": "The Bond Eternal", "text": "The Bond Eternal \u00e8 un cortometraggio muto del 1914 diretto da George Melford.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 19 agosto 1914."}
{"id": "5438057", "revid": "767487", "url": "https://it.wikipedia.org/wiki?curid=5438057", "title": "The King of Chance", "text": "The King of Chance \u00e8 un cortometraggio muto del 1914 prodotto dalla Kalem. Il nome del regista non viene riportato nei credit del film.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche USA nel settembre 1914."}
{"id": "5438058", "revid": "481666", "url": "https://it.wikipedia.org/wiki?curid=5438058", "title": "G.W. Melford", "text": ""}
{"id": "5438059", "revid": "767487", "url": "https://it.wikipedia.org/wiki?curid=5438059", "title": "Micky Flynn's Escapade", "text": "Micky Flynn's Escapade \u00e8 un cortometraggio muto del 1914 diretto da G.W. Melford (George Melford).\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitensi il 23 ottobre 1914."}
{"id": "5438060", "revid": "767487", "url": "https://it.wikipedia.org/wiki?curid=5438060", "title": "The Potter and the Clay", "text": "The Potter and the Clay \u00e8 un cortometraggio muto del 1914 diretto da George Melford.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 21 settembre 1914."}
{"id": "5438061", "revid": "767487", "url": "https://it.wikipedia.org/wiki?curid=5438061", "title": "The Smugglers of Lone Isle", "text": "The Smugglers of Lone Isle \u00e8 un cortometraggio muto del 1914 diretto da George Melford.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitensi il 14 dicembre 1914"}
{"id": "5438062", "revid": "767487", "url": "https://it.wikipedia.org/wiki?curid=5438062", "title": "The Chief of Police", "text": "The Chief of Police \u00e8 un cortometraggio muto del 1914 diretto da George Melford.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 4 agosto 1914."}
{"id": "5438063", "revid": "767487", "url": "https://it.wikipedia.org/wiki?curid=5438063", "title": "Shannon of the Sixth", "text": "Shannon of the Sixth \u00e8 un film muto del 1914 diretto da George Melford.\nLa sceneggiatura si basa su \"Shannon of the Sixth\", lavoro teatrale di Edward E. Kidder andato in scena a Broadway il 3 gennaio 1898, una storia ambientata in India, all'epoca della rivolta dei Sepoy del 1857.\nTrama.\nIn India, nel 1857, Ram, il sommo sacerdote, incita il popolo a rovesciare i britannici. Il generale Kimber manda il capitano Arlington e il tenente Shannon a sedare la rivolta. I due ufficiali sono rivali essendo entrambi innamorati di Dora, la figlia del generale, che ama Shannon, provocando in questo modo la gelosia del capitano. Quando i soldati indigeni si rivoltano contro gli ufficiali britannici, Arlington fugge preso dal panico mentre Shannon raduna i propri uomini. Ma ormai \u00e8 tardi e gli indiani vincono la battaglia. Il tenente, cedendo alle suppliche delle donne inglesi, fa saltare l'arsenale delle munizioni dove sono asserragliati. Arlington, credendo che Shannon sia morto, porta la notizia della sconfitta a Kimber. Il re di Delhi prende prigioniera Dora e Surrada - la sua serva che \u00e8 anche l'amante di Arlngton - fugge per informare Kimber. Il generale manda Arlington per salvare la figlia. Il capitano e Sarrada si fermano in un tempio dove il capitano ruba una pietra sacra: gli indigeni, furiosi, si mettono a inseguirlo per uccidere il profanatore. Shannon, intanto, che \u00e8 riapparso vivo, riesce a salvare la fidanzata rapita.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film usc\u00ec nelle sale cinematografiche USA il 9 luglio 1914. In Danimarca, fu ribattezzato con il titolo \"L\u00f8jtnant Shannon af 'Sjette\"'.\nNon si conoscono copie ancora esistenti della pellicola che viene considerata presumibilmente perduta."}
{"id": "5438065", "revid": "640277", "url": "https://it.wikipedia.org/wiki?curid=5438065", "title": "Mark Calaway", "text": ""}
{"id": "5438067", "revid": "481666", "url": "https://it.wikipedia.org/wiki?curid=5438067", "title": "Arthur D. Ripley", "text": ""}
{"id": "5438071", "revid": "1543377", "url": "https://it.wikipedia.org/wiki?curid=5438071", "title": "Jean-Marie Schaeffer", "text": "Specialista di estetica e di teorie dell'arte, \u00e8 ricercatore del CNRS e direttore di studi all'EHESS, dove si \u00e8 occupato principalmente di ricezione esterica e di definizione dell'arte.\nI suoi lavori si svolgono in due direzioni:\nTra gli strumenti metodologici ha usato l'analisi strutturale e la filosofia analitica e si basa sui risultati della filosofia \"naturalistica\" della mente, le scienze cognitive e gli studi antropologici. Pi\u00f9 recentemente ha indagato i fondamenti evoluzionistici e cognitivi della relazione estetica, l'interazione tra arte ed estetica e le relative competenze psicologiche e cognitive.\nHa collaborato alle riviste \"Degr\u00e9s\", \"Communications\", \"Critique\", \"Le D\u00e9bat\", \"Po\u00e9tique\", \"L'Homme\" ecc.\nDal 2002 \u00e8 il direttore del CRAL (Centre de recherche sur les arts et le langage)."}
{"id": "5438076", "revid": "484362", "url": "https://it.wikipedia.org/wiki?curid=5438076", "title": "Giuda", "text": ""}
{"id": "5438082", "revid": "287204", "url": "https://it.wikipedia.org/wiki?curid=5438082", "title": "Gabriela (telenovela)", "text": ""}
{"id": "5438103", "revid": "52076", "url": "https://it.wikipedia.org/wiki?curid=5438103", "title": "Djihad", "text": ""}
{"id": "5438110", "revid": "1226", "url": "https://it.wikipedia.org/wiki?curid=5438110", "title": "Per Giove!", "text": ""}
{"id": "5438115", "revid": "767487", "url": "https://it.wikipedia.org/wiki?curid=5438115", "title": "Donell Jones", "text": "I suoi brani pi\u00f9 famosi sono \"U Know What's Up\" (feat. Lisa Lopes; 1999), \"Where I Wanna Be\" (2000) e la cover di Stevie Wonder \"Knocks Me Off My Feet\" (1996)."}
{"id": "5438128", "revid": "767487", "url": "https://it.wikipedia.org/wiki?curid=5438128", "title": "In the Studio", "text": "In the Studio \u00e8 il terzo album in studio del gruppo 2 tone ska inglese The Specials, pubblicato nel 1984.\nIl disco \u00e8 stato pubblicato a nome The Specials AKA."}
{"id": "5438134", "revid": "8660", "url": "https://it.wikipedia.org/wiki?curid=5438134", "title": "Hau'oli Kikaha", "text": "Biografia.\nNew Orleans Saints.\nDopo avere giocato al college a football a Washington dove fu premiato unanimemente come All-American nel 2014, Kikaha fu scelto nel corso del secondo giro (44\u00ba assoluto) del Draft NFL 2015 dai New Orleans Saints. Debutt\u00f2 come professionista partendo come titolare nella gara del primo turno contro gli Arizona Cardinals. Nel sesto turno disput\u00f2 una delle sue migliori prestazioni, mettendo a segno 7 tackle, un sack e un fumble forzato nella vittoria sugli Atlanta Falcons. La sua stagione da rookie si concluse con 52 tackle, 4 sack e 4 fumble forzati in 15 presenze, 10 delle quali come titolare."}
{"id": "5438136", "revid": "371529", "url": "https://it.wikipedia.org/wiki?curid=5438136", "title": "Sings Precious Memories", "text": "Sings Precious Memories \u00e8 il 50\u00b0 album discografico del cantautore statunitense Johnny Cash, pubblicato nel 1975 dalla Columbia Records. Si tratta di un album gospel."}
{"id": "5438139", "revid": "76963", "url": "https://it.wikipedia.org/wiki?curid=5438139", "title": "Isaac Watts", "text": "Biografia.\nProlifico e popolare autore di inni, rifiut\u00f2 di entrare all'Universit\u00e0 di Oxford e a quella di Cambridge per formarsi nell'accademia di Stoke Newington. Nel 1698 divenne ministro ecclesiastico e alcuni anni dopo pastore protestante nella Chiesa di St. Mark's Lane. \nTra le sue opere pi\u00f9 diffuse vi sono \"Catechism\" e \"Scripture History\". Tra gli inni e le poesie sacre vi sono \"Horae lyricae\" (1706), \"Hymns\" (1707) e \"Psalms of David\" (1719)."}
{"id": "5438141", "revid": "371529", "url": "https://it.wikipedia.org/wiki?curid=5438141", "title": "John R. Cash", "text": "John R. Cash \u00e8 il 51\u00b0 album discografico del cantante country statunitense Johnny Cash, pubblicato nel 1975 dalla Columbia Records. "}
{"id": "5438147", "revid": "834", "url": "https://it.wikipedia.org/wiki?curid=5438147", "title": "Art &amp; Music (album)", "text": ""}
{"id": "5438152", "revid": "76963", "url": "https://it.wikipedia.org/wiki?curid=5438152", "title": "Larry Williams (musicista jazz)", "text": "Ha esordito nella band jazz Seawind a met\u00e0 anni '70. \u00c8 noto soprattutto per aver suonato in alcuni album di Sheila E., George Benson, Michael Jackson (\"Off the Wall\", \"Thriller\" e \"Bad\"), Quincy Jones, Simply Red, Richard Marx e Mika. Da anni \u00e8 musicista fisso nella band che accompagna Al Jarreau. Ha inoltre collaborato alla colonna sonora del film \"Dreamgirls\" (nonostante non venga accreditato).\nNote.\nVerificare anno di nascita di Larry Williams."}
{"id": "5438153", "revid": "767487", "url": "https://it.wikipedia.org/wiki?curid=5438153", "title": "Chip Taylor", "text": "Biografia.\nNato a Yonkers (New York), \u00e8 fratello dell'attore Jon Voight e zio degli attori Angelina Jolie e James Haven.\nLe sue canzoni pi\u00f9 famose sono \"Wild Thing\", datata 1965 e interpretata dai The Troggs, e \"Angel of the Morning\", registrata da numerosi artisti tra cui Merrilee Rush, Juice Newton e Melba Montgomery. Ha scritto anche altri brani di successo cantate da altri artisti come \"I Can't Let Go\" (Evie Sands, The Hollies) e \"Son of a Rotten Gambler\" (Emmylou Harris, Anne Murray, The Hollies).\nDa artista solista ha debuttato nel 1971. Nella seconda met\u00e0 degli anni '70 per\u00f2 ha deciso di dedicarsi ad altre attivit\u00e0, prima di ritornare a incidere nel 1993."}
{"id": "5438157", "revid": "371529", "url": "https://it.wikipedia.org/wiki?curid=5438157", "title": "Look at Them Beans", "text": "Look at Them Beans \u00e8 il 52\u00b0 album discografico del cantante country statunitense Johnny Cash, pubblicato nel 1975 dalla Columbia Records. \nNella copertina del disco l'artista appare con il figlio John Carter Cash."}
{"id": "5438158", "revid": "76963", "url": "https://it.wikipedia.org/wiki?curid=5438158", "title": "C.J. Vanston", "text": " Lavora principalmente come autore di colonne sonore, ma ha suonato anche in album di musicisti quali Prince, Melissa Etheridge, Debbie Harry, Patricia Kaas, Neil Diamond, Barbra Streisand, Michael Bolton, Ringo Starr, Tina Turner, Joe Cocker, Toto. Attualmente vive a Hollywood, Los Angeles.\nNel 2015 si \u00e8 occupato della produzione dell'album \"Toto XIV\" dei Toto."}
{"id": "5438162", "revid": "76963", "url": "https://it.wikipedia.org/wiki?curid=5438162", "title": "John Carter Cash", "text": "Biografia.\n\u00c8 figlio di Johnny Cash e di June Carter Cash. I suoi fratellastri sono Rosanne Cash, Carlene Carter, Rosie Nix Adams, Kathy Cash, Cindy Cash e Tara Cash.\nHa lavorato come produttore per l'album \"Press On\" inciso dalla madre June Carter Cash nel 1999. \u00c8 stato collaboratore di Rick Rubin nella produzione di ' e ' di Johnny Cash.\n\u00c8 stato produttore esecutivo del film Quando l'amore brucia l'anima nel 2005.\nHa collaborato con Jack Clift, Willie Nelson, Rosanne Cash, Rodney Crowell, Loretta Lynn, George Jones e altri.\nIl suo primo album da interprete \u00e8 \"Bitter Harvest\" (2003). Nel 2010 ha pubblicato \"The Family Secret\"."}
{"id": "5438181", "revid": "371529", "url": "https://it.wikipedia.org/wiki?curid=5438181", "title": "One Piece at a Time", "text": "One Piece at a Time \u00e8 il 54\u00b0 album discografico del cantante country statunitense Johnny Cash, pubblicato nel 1976 dalla Columbia Records. \nTracce.\nTutte le tracce sono di Johnny Cash, tranne dove indicato."}
{"id": "5438183", "revid": "767487", "url": "https://it.wikipedia.org/wiki?curid=5438183", "title": "Bruce Gaitsch", "text": " \u00c8 noto principalmente per le sue collaborazioni con musicisti come Richard Marx, Chicago, Peter Cetera, Madonna, Agnetha F\u00e4ltskog e altri per cui ha lavorato sia come musicista che autore. Gaitsch ha co-scritto il singolo di successo \" La Isla Bonita\" di Madonna, che ha raggiunto il primo posto in diverse classifiche nel mondo e ha permesso a Gaitsch di ricevere un premio dalla American Society of Composers, Authors and Publishers nel 1987."}
{"id": "5438184", "revid": "228587", "url": "https://it.wikipedia.org/wiki?curid=5438184", "title": "Museo civico di Castroreale", "text": "Il Museo civico espone le raccolte costituite da opere d'arte provenienti da cappelle, chiese, conventi, monasteri, oratori, da luoghi di culto diruti, dismessi, distrutti o inagibili, presenti nel comprensorio della storica cittadina di Castroreale.\nStoria.\nEpoca spagnola.\nOratorio patrocinato da Damiano Fava nel 1631 con le rendite provenienti dai beni personali e da quelli di altri sacerdoti. Coi fondi furono acquistate alcune case nel rione principale della cittadina e trasformate nella nuova istituzione, destinandone una parte all'edificazione della chiesa aperta al culto nel 1632. \nEpoca post unitaria.\nI locali furono parzialmente occupati nel 1862 dal Comando militare per \"ragioni di pubblico servizio\". Dopo l'emanazione delle leggi eversive e la cessione al comune nel 1867, l'edificio fu riadattato per ospitare il ginnasio e le scuole elementari, mentre la chiesa rimase aperta al culto e affidata ad un rettore, Giuseppe Molino.\nEpoca contemporanea.\nIl terremoto del Golfo di Patti del 1978 arreca gravi danni al patrimonio artistico pertanto l'amministrazione comunale destina i locali demaniali dell'ex oratorio dei Padri Filippini 1632 della chiesa di San Filippo Neri, edificio restaurato dopo il sisma, a sede del Museo civico e dell'Archivio storico. Le strutture ospitarono la libreria fino al 2004.\nGli spazi utilizzati sono disposti su due livelli: nelle sale del piano terra e nel patio sono custodite le opere marmoree, sculture lignee, automatismi d'orologi dei campanili. Al primo piano sono esposti i dipinti, le installazioni d'arte moderna, gli arredi sacri e preziosi volumi dell'archivio storico.\nUn arco dei primi decenni del XVII secolo sormontato da una mensola con cavalli scolpiti in pietra, contraddistingue l'ingresso della sede del Museo. Istituito nel 1984 \u00e8 fruibile pubblicamente dal 1989 consentendo un itinerario artistico che spazia dal 1400 a oggi, con opere di cultura messinese, di talenti italiani e d'oltreconfine delle pi\u00f9 importanti correnti stilistiche in voga in Europa.\nPiano terra.\nNelle sale del piano terreno trovano collocazione sculture in marmo espressioni del Rinascimento siciliano e materiale lapideo tra i quali:\nPrimo piano.\nNella sala dedicata all'Archivio storico cittadino sono conservati i documenti relativi all'amministrazione e alle magistrature della citt\u00e0. I pi\u00f9 antichi, a partire dal XIV secolo sono trascritti nei tre volumi del \u00abLibro Rosso\u00bb.\nSala \u00abRiccardo Casalaina\u00bb.\nAmbiente dedicato al musicista maestro Riccardo Casalaina."}
{"id": "5438185", "revid": "2175", "url": "https://it.wikipedia.org/wiki?curid=5438185", "title": "Cantone di Le Puy-en-Velay-Ovest", "text": ""}
{"id": "5438186", "revid": "371529", "url": "https://it.wikipedia.org/wiki?curid=5438186", "title": "The Last Gunfighter Ballad", "text": "The Last Gunfighter Ballad \u00e8 il 55\u00b0 album discografico del cantante country statunitense Johnny Cash, pubblicato nel 1977 dalla Columbia Records. \nTracce.\nTutti i brani sono di Johnny Cash tranne dove indicato."}
{"id": "5438192", "revid": "767487", "url": "https://it.wikipedia.org/wiki?curid=5438192", "title": "The Rambler (album)", "text": "The Rambler \u00e8 il 56\u00b0 album discografico del cantante country statunitense Johnny Cash, pubblicato nel 1977.\nSi tratta di un concept album sul tema del \"viaggio\". Sono presenti dialoghi con ipotetici autostoppisti ed altri personaggi."}
{"id": "5438194", "revid": "2175", "url": "https://it.wikipedia.org/wiki?curid=5438194", "title": "Cantone di Le Puy-en-Velay-Nord", "text": ""}
{"id": "5438195", "revid": "1305772", "url": "https://it.wikipedia.org/wiki?curid=5438195", "title": "Llangernyw", "text": "Llangernyw \u00e8 un villaggio di circa 1.000 abitanti del Galles nord-orientale, facente parte del distretto unitario di Conwy (contea tradizionale: Denbighshire; contea cerimoniale: Clwyd) e situato lungo la confluenza tra i fiumi Elwy e Cledwen.\nIl villaggio \u00e8 famoso per il tasso di Llangernyw, uno dei dieci alberi pi\u00f9 vecchi al mondo.\nEtimologia.\nIl nome della localit\u00e0 deriva da un santo di nome Gorneu o Cyrnew, padre di san Digain, a cui \u00e8 dedicata una chiesa (in gallese: \"llan\") in loco.\nGeografia fisica.\nCollocazione.\nLlangernyw si trova nella parte centrale del distretto di Conwy, a pochi chilometri dalla costa che si affaccia sulla baia di Liverpool, ad est del fiume Conwy e tra le localit\u00e0 di Abergele e Llanrwst (rispettivamente a sud-ovest della prima e a nord-est della seconda).\nSociet\u00e0.\nEvoluzione demografica.\nAl censimento del 2011, Llangernyw contava una popolazione pari a 1.079 abitanti, di cui 537 erano donne e 542 erano uomini .\nIl villaggio ha conosciuto un incremento demografico rispetto al 2001, quando contava 981 abitanti e al 1991, quando ne contava 1.034 .\nMonumenti e luoghi d'interesse.\nChiesa di San Digain e tasso di Llangernyw.\nTra gli edifici storici di Llangernyw, figura la chiesa dedicata a San Digain, eretta forse nel V secolo dal santo stesso, ma con una navata di epoca Tudor o medievale.\nAll'interno del perimetro della chiesa si trova un albero di tasso, il cosiddetto \"tasso di Llangernyw\" (\"Llangernyw Yew\"), uno dei dieci alberi pi\u00f9 vecchi al mondo, piantato forse gi\u00e0 nell'et\u00e0 del Bronzo."}
{"id": "5438197", "revid": "371529", "url": "https://it.wikipedia.org/wiki?curid=5438197", "title": "I Would Like to See You Again", "text": "I Would Like to See You Again \u00e8 il 57\u00b0 album discografico del cantante country statunitense Johnny Cash, pubblicato nel 1978.\nTracce.\nTutte le tracce sono di Johnny Cash tranne dove indicato."}
{"id": "5438199", "revid": "339392", "url": "https://it.wikipedia.org/wiki?curid=5438199", "title": "Teorici delle cospirazioni", "text": ""}
{"id": "5438201", "revid": "965985", "url": "https://it.wikipedia.org/wiki?curid=5438201", "title": "I Would Like To See You Again", "text": ""}
{"id": "5438202", "revid": "2175", "url": "https://it.wikipedia.org/wiki?curid=5438202", "title": "Cantone di Le Puy-en-Velay-Est", "text": ""}
{"id": "5438205", "revid": "371529", "url": "https://it.wikipedia.org/wiki?curid=5438205", "title": "Silver (Johnny Cash)", "text": "Silver \u00e8 il 62\u00b0 album discografico del cantante country statunitense Johnny Cash, pubblicato nel 1979."}
{"id": "5438206", "revid": "2175", "url": "https://it.wikipedia.org/wiki?curid=5438206", "title": "Cantone di Le Puy-en-Velay-Sud-Est", "text": ""}
{"id": "5438207", "revid": "1711941", "url": "https://it.wikipedia.org/wiki?curid=5438207", "title": "Moschea di Bouteflika", "text": ""}
{"id": "5438208", "revid": "110157", "url": "https://it.wikipedia.org/wiki?curid=5438208", "title": "Tartufo (settimanale)", "text": "Tartufo, satirico del venerd\u00ec \u00e8 stato un settimanale satirico pubblicato in Italia fra il 1950 e il 1952.\nStoria.\nIl settimanale comincia le pubblicazioni il 29 dicembre 1950 e conclude le pubblicazioni con il numero 45 del 6 dicembre 1952. Fino al numero 10 del 9 marzo 1951 del secondo anno di pubblicazione, il sottotitolo \u00e8 \"satirico del venerd\u00ec\". A decorrere dal numero 11 del 17 marzo 1951 del secondo anno di pubblicazione, il sottotitolo varia in \"settimanale satirico\". Il luogo di pubblicazione \u00e8 Salerno e l'editore \u00e8 Giovanni Di Giacomo. Il direttore responsabile \u00e8 Mario Parrilli, il condirettore \u00e8 Franco de Ippolitis, il vicedirettore artistico \u00e8 Gabriele D'Alma, il redattore capo responsabile \u00e8 Ciro Annunziato, l'amministratore \u00e8 Giovanni Di Giacomo. Dal numero 24 del 14 giugno 1952 del terzo anno di pubblicazione, il direttore responsabile sar\u00e0 Franco de Ippolitis. Il Tartufo ha avuto redazioni a Roma, Napoli e Salerno.\nStruttura.\nIl giornale \u00e8 composto di quattro pagine, raramente di sei pagine. Il settimanale si apre con una vignetta che d\u00e0 il benvenuto alla pace. \nIn alto, alla sinistra del nome della rivista ricorre sempre lo stesso monito \"Contro i falsi devoti di tutte le fedi\" e alla destra del nome della rivista, \u00e8 presente una vignetta che differisce da fascicolo a fascicolo. I personaggi che dialogo sono: Tartufo e un personaggio della commedia di Moli\u00e8re. Dal numero 10 del 9 marzo 1951 del secondo anno di pubblicazione, l'interlocutore di Tartufo sar\u00e0 un uomo politico contemporaneo (Tupini, De Gasperi, Togliatti, Barassi, Eisenhower, Sturzo ed altri) oppure personaggi allegorici (la Befana, La Giustizia ed altri). Dal numero 25 del 21 giugno 1952 del terzo anno di pubblicazione, nella vignetta Tartufo non avr\u00e0 pi\u00f9 interlocutori.\nUna vignetta satirica di argomento politico delle dimensioni di 26x19 cm occupa il taglio alto della prima pagina di ogni fascicolo. Un articolo del direttore \u00e8 sempre in prima pagina sulla prima colonna. In prima pagina in settima colonna come articolo di spalla \u00e8 posta sempre la rubrica \"Tiro a segno\" di Pagliara. Sempre in prima pagina in posizione taglio medio si alternano sempre le rubriche \"Cortina di ferro\" e \"Cronachette incatenate\". \nLe altre rubriche pi\u00f9 ricorrenti sono: Lettere al direttore, Ombre cinesi; Il tesoro sotto i piedi; Le liriche di Donna Eufenia; La casa dei matti; Distrarsi in aula; A Salerno l'opulenta; La gabbia dei matti; Ardia; Questo \u00e8 il paese del sole; Specchio del tempo; \"Cupolone\" di Remo; \"Tiro a segno\"; Partita a scacchi; Il libro della settimana; Donne, donne...; Scampoli; Imputato, alzatevi; Versi; Enciclopedia 1951; Come lo so; Dagli Appennini alle Ande; Veneto Street; Il mondo in passerella: panoramica a rime stregate; Si vendono sogni; La cintura di castit\u00e0; Aria di Settecolli; Er telegramma; Cortina di ferro; Poi dice i sogni; \"La bottega degli scandali\" di Arsenio; Battista il superpessimista; X=a; Donna Rosa-Donna Maria; Walter Lombardi presenta: Cannes; Nostalgia del vecchio Gag\u00e0; Cronachette incatenate; Pericolo in vista; Vendemmia; La penna d'oro; Saluto alla castagna; Donne e pellicce; \"Arco Traiano\" di G.P.; Salotto esistenzialista; Dizionario...sovistico; I versi.\nDue vignette di Carcas sono poste all'ultima pagina di ogni fascicolo in alto alla destra e alla sinistra del nome della rivista. Le due vignette dialogano tra loro esponendo punti di vista contrastanti. Dal numero 1 del 5 gennaio 1952 del terzo anno di pubblicazione, le due vignette vengono sostituite da brevi considerazioni su eventi della vita politica.\nAutori.\nGli autori delle vignette si firmano con questi nomi: D'Alma, Olen, Avgusto, Lucchini, Bozzi, Avcus, Illi, Caut, Bill, Bozzi, Kalabar, Clarito, Todini, Dipas, Novelli, Carcas, Fasma, E. Micheli, Mendini, Castellano. \nGli autori delle rubriche sono: Walter Lombardi per \"Lettere al direttore\"; Cincinnato per articoli in quarta di copertina; Kio-Kio per Ombre cinesi; Ka per \"Il moralistissimo\"; Raffaele Schiavone per \"La casa dei matti\"; Rambaldo Galdieri per \"Guida d'Italia\"; Vanni e Gigi per \"Iniezioni di calcio\"; Pasquale Ruocco per \"100 favole dello zoo\", \"Vendemmia\", \"Nostalgia del vecchio Gag\u00e0\", \"Saluto alla castagna\", \"Donne e pellicce\", \"Versi\"; Fiorello per \"Fiorello lo svagato\"; T. Zanassi per \"Imputato alzatevi\" e \"Scioperi al singhiozzo\"; Tod per \"Sogni\"."}
{"id": "5438209", "revid": "1711941", "url": "https://it.wikipedia.org/wiki?curid=5438209", "title": "Djamaa el Djazair", "text": ""}
{"id": "5438211", "revid": "119256927", "url": "https://it.wikipedia.org/wiki?curid=5438211", "title": "Luigi Fogar", "text": "Biografia.\nFriulano, nato nel 1882 a Gorizia, ottavo figlio di un commerciante e proprietario terriero di buona condizione economica, frequent\u00f2 il ginnasio a Gorizia e a Merano, presso l'istituto dei benedettini dell'abbazia di Monte Maria. Si iscrisse subito dopo, nel 1903, contro il volere del padre, al Collegium Canisianum di Innsbruck, per poi essere ordinato sacerdote nel 1907, dopodich\u00e9 fu a Roma per studiare teologia alla Pontificia Universit\u00e0 Gregoriana. Di nuovo nella citt\u00e0 natale nel 1908, svolse i ruoli di prefetto del seminario minore e di insegnante di religione nel locale ginnasio e di teologia fondamentale nel seminario. Durante la Grande guerra si occup\u00f2 dell'assistenza degli sfollati goriziani a Lubiana. Nel 1917 ottenne il dottorato in teologia ad Innsbruck e diresse un convitto per studenti sfollati a Graz, per poi ritornare a Gorizia dopo la disfatta di Caporetto, in qualit\u00e0 di segretario dell'arcivescovo Francesco Borgia Sedej, del quale fu amico; qui fu direttore spirituale e professore di storia ecclesiastica presso il seminario, ma la cattedra gli fu revocata con il passaggio di Gorizia all'Italia, essendo piuttosto inviso al regno per via della sua posizione nettamente filoaustriaca. Nel 1919 fu tra i soci fondatori della Societ\u00e0 filologica friulana e nel 1922 istitu\u00ec il circolo \"Per crucem ad lucem\" (in latino \"Attraverso la croce verso la luce\").\nNel 1923 fu consacrato vescovo di Trieste e Capodistria, scelta da un lato mal vista dai fascisti, a causa delle posizioni politiche di Fogar, dall'altro in linea con la volont\u00e0 del regime di non nominare vescovi slavi, essendo egli friulano e parlando sloveno e croato solo a livelli fondamentali; inoltre non aveva sino ad allora espresso particolari posizioni a favore della componente slava e non si era formato, a differenza della gran parte del clero locale, al seminario di Gorizia, considerato di impronta marcatamente slava. A complicare la situazione, il rifiuto di domandare al governo il benestare, per motivi, sostenne, di principio; risolse la cosa Mussolini, che espresse parere favorevole, forse gi\u00e0 nell'ottica dei Patti lateranensi. Sollecitato dal cardinal Gasparri a difendere il catechismo in lingua slovena e croata, a fronte della politica fortemente italianizzatrice del regime, il vescovo denunzi\u00f2 alla Santa sede le pressioni subite dal clero slavo da parte dei fascisti, al che seguirono le lamentele del gesuita Pietro Tacchi Venturi presso il governo e le assicurazioni di questo, alle quali tuttavia non segu\u00ec un cambio di rotta. Mentre l'italianizzazione dei non Italiani si faceva sempre pi\u00f9 accurata e la portata di questa aumentava, nel 1925 parl\u00f2 per la prima volta delle accuse strumentali mosse da influenti personaggi contro il clero slavo. Nel 1927 si riusc\u00ec a raggiungere un accordo sulla predicazione in sloveno e croato: questa sarebbe stata permessa, ma solamente temporaneamente, finch\u00e9 cio\u00e8 non fosse stato completato il processo di denazionalizzazione delle minoranze. Molti, sia tra i laici che tra i religiosi, sia per i contrasti etnici tra i popoli dell'area che per la propaganda del regime, non vedevano di buon occhio l'operato del vescovo in difesa delle comunit\u00e0 minoritarie. Nonostante le rassicurazioni ricevute personalmente dallo stesso Mussolini, si ritrov\u00f2 sempre pi\u00f9 isolato, a causa dell'avvicinamento della Chiesa allo Stato seguito ai Patti lateranensi e della sostituzione dell'amico arcivescovo di Gorizia, mons. Sedej, il quale, probabilmente spinto dal Vaticano alla rinunzia della sede archiepiscopale, sarebbe morto di l\u00ec a poco, con Giovanni Sirotti, convinto fautore della linea italianizzatrice, con la carica di amministratore apostolico.\nNel 1932 Carlo Tiengo fu nominato prefetto di Trieste, il che segn\u00f2 l'inizio di un pesante attacco al vescovo da parte delle autorit\u00e0 statali e della stampa, tra cui il quotidiano triestino \"Il Piccolo\": Fogar fu accusato di diverse nefandezze, tra cui l'appropriazione indebita. Dal canto suo, egli non fece molto per accattivarsi la simpatia dei fascisti, rimanendo fermo nella propria posizione e non risparmiando prese di posizione contrarie e in contrasto col regime; ad esempio, nel 1934 si rifiut\u00f2 di benedire un monumento innalzato a Guglielmo Oberdan, dato che, disse, \"la morale cattolica non permette che si onori un omicida o un mancato omicida\". Nel 1936 Tiengo proib\u00ec la liturgia slovena in certe chiese, al che Fogar rispose con una circolare ai parroci in cui si ribadiva di seguitare a rispettare \"le consuetudini diocesane per ci\u00f2 che riguarda il culto\".\nLa Santa sede, ottenuta in cambio la rimozione del prefetto Tiengo da Trieste, spinse il vescovo friulano, cos\u00ec compromettente nel rapporto col governo, alla rinunzia della diocesi, assegnandogli il titolo archiepiscopale di Patrasso. Divenne allora vicario del cardinal Benedetto Aloisi Masella, arciprete di San Giovanni in Laterano. Nel 1941 ebbe modo di interessarsi, invano, in via ufficiosa della revoca della pena capitale ad un gruppo di comunisti a Trieste, comminata per la collaborazione coi partigiani iugoslavi. Morto Aloisi Masella, entr\u00f2 nei canonici regolari della Congregazione del Santissimo Salvatore lateranense. Mor\u00ec nella Citt\u00e0 eterna nel 1971.\nSua la proposta della creazione di uno stato indipendente che comprendesse Croati, Italiani, Sloveni, Tedeschi e Friulani.\nAlla caduta del fascismo, venne inquisito dall'Alto Commissariato per le sanzioni dei reati fascisti perch\u00e9 il suo nome risult\u00f2 tra i sub-fiduciari dell'agente dell'Ovra Virginio Troiani.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "5438222", "revid": "371529", "url": "https://it.wikipedia.org/wiki?curid=5438222", "title": "Rockabilly Blues", "text": "Rockabilly Blues \u00e8 il 64\u00b0 album discografico del cantante country statunitense Johnny Cash, pubblicato nel 1980."}
{"id": "5438226", "revid": "371529", "url": "https://it.wikipedia.org/wiki?curid=5438226", "title": "Classic Christmas", "text": "Classic Christmas \u00e8 il 65\u00b0 album discografico del cantante country statunitense Johnny Cash, pubblicato nel 1980."}
{"id": "5438228", "revid": "1494169", "url": "https://it.wikipedia.org/wiki?curid=5438228", "title": "Down the Road", "text": ""}
{"id": "5438231", "revid": "371529", "url": "https://it.wikipedia.org/wiki?curid=5438231", "title": "The Baron (album)", "text": "The Baron \u00e8 il 66\u00b0 album discografico del cantante country statunitense Johnny Cash, pubblicato nel 1981."}
{"id": "5438232", "revid": "834", "url": "https://it.wikipedia.org/wiki?curid=5438232", "title": "Down The Road", "text": ""}
{"id": "5438233", "revid": "729019", "url": "https://it.wikipedia.org/wiki?curid=5438233", "title": "Torre civica (Lanzo Torinese)", "text": "La Torre civica di Aymone di Challant \u00e8 l'unico pezzo della cinta muraria di Lanzo Torinese rimasto integro sino ai giorni nostri.\nStoria.\nAnche se non quella attuale, una torre sembra gi\u00e0 esistesse nel 1272 ed era la porta di accesso alla contrada del Borgo (attualmente via San Giovanni Bosco) che conduceva al castello posto sulla sommit\u00e0 del monte Buriasco. Lungo questa via, a partire dal 1219, il marted\u00ec si teneva il mercato settimanale. La torre attuale (1329-1357) porta il nome di Aymone di Challant, suo costruttore e castellano di Lanzo nel Trecento, giunto a Lanzo al servizio di Margherita di Savoia. In epoca medievale la torre era fornita di ponte levatoio e non aveva il tetto di copertura, che venne aggiunto nell'Ottocento per proteggerla dalle intemperie. Sulla sommit\u00e0 \u00e8 posta la campana del comune e sulla facciata erano raffigurati gli stemmi dei Savoia e degli Estensi, signori della citt\u00e0 (che sono praticamente scomparsi dalla seconda met\u00e0 del Novecento).\nVerso la met\u00e0 del secolo XVI, quando i francesi occuparono il Piemonte, il castello di Lanzo, che era considerato uno dei pi\u00f9 importanti della regione, venne assediato, espugnato il 28 novembre 1551 e, successivamente, distrutto (1556-1557) dai francesi comandati dal duca Carlo di Brissac, eccezion fatta per la torre civica di Aymone di Challant.\nStile.\nStilisticamente, la torre \u00e8 alta 20,50 metri ed \u00e8 una tipica fortificazione trecentesca: ci\u00f2 \u00e8 evidenziabile dall'arco in cotto del fornice con doppia armilla acuta, dai capitelli su cui quest'ultima poggia e dal motivo decorativo delle caditoie e dei merli (col contrasto tra il rosso dei mattoni e il grigio chiaro della pietra dei beccatelli). All'interno della torre vi erano le nicchie e le guardiole di difesa e l'intera struttura era chiusa, oltre che dal ponte levatoio, da un robusto portone di cui si vedono ancor oggi i cardini e le tracce della saracinesca che serviva per la chiusura.\nOggi.\nAttualmente, in quella che probabilmente era la casa delle guardie, posta dietro alla torre, \u00e8 sita la biblioteca civica \"A. Cavallari Murat\", centro rete del Sistema bibliotecario Valli di Lanzo, che possiede pi\u00f9 di 300.000 volumi ed \u00e8 sede della Societ\u00e0 Storica delle Valli di Lanzo."}
{"id": "5438235", "revid": "761672", "url": "https://it.wikipedia.org/wiki?curid=5438235", "title": "Affiliazione", "text": ""}
{"id": "5438236", "revid": "371529", "url": "https://it.wikipedia.org/wiki?curid=5438236", "title": "The Adventures of Johnny Cash", "text": "The Adventures of Johnny Cash \u00e8 il 68\u00b0 album discografico del cantante country statunitense Johnny Cash, pubblicato nel 1982."}
{"id": "5438241", "revid": "110157", "url": "https://it.wikipedia.org/wiki?curid=5438241", "title": "Pinacoteca di Santa Maria degli Angeli", "text": "La Pinacoteca di Santa Maria degli Angeli istituita presso la chiesa di Santa Maria degli Angeli del 1566 \u00e8 adibita a Museo Parrocchiale degli Arredi Sacri, l'istituzione permette la fruizione del consistente patrimonio artistico di genere sacro proveniente da cappelle, chiese, conventi, monasteri, oratori, da luoghi di culto diruti, dismessi, distrutti o inagibili presenti nel comprensorio della storica cittadina di Castroreale, in Sicilia.\nLa chiesa nei secoli.\nIl monastero occupa il cuore del quartiere ebraico, verosimilmente utilizzando edifici appartenenti alla stanziale comunit\u00e0 ebraica, quali la sinagoga. Nel 1860 la chiesa \u00e8 restaurata e abbellita con stucchi. Sull'altare centrale si trovava una bella tela con i Santi Fondatori dell'Ordine: la \"Madonna degli Angeli fra San Francesco d'Assisi e Santa Chiara\"\" del XVI secolo. In seguito alle leggi del 1866 la chiesa e il monastero sono incamerati dal Demanio e agli inizi del 1900 ceduti alle suore del Buon Pastore che vi soggiornano per pochi anni.\nNel XX secolo l'edificio del Monastero ospita istituzioni scolastiche dopo aver subito trasformazioni quali la distruzione del chiostro e del portale quattrocentesco. Intorno al 1970 si rende concreta l'idea di istituire una Pinacoteca castrense scegliendo come sede la Chiesa ormai non pi\u00f9 aperta al culto, la scelta \u00e8 dettata dalla posizione centrale e per il buono stato di conservazione. In seguito al terremoto del Golfo di Patti del 1978 l'edificio \u00e8 utilizzato come deposito per le molte opere provenienti dalle chiese danneggiate o distrutte.\nIl polittico raffigurante la \"Nativit\u00e0\" tra San Francesco d'Assisi e San Giovanni Battista nel registro principale, l'Annunciazione riprodotta nei due tondi, il Padre Eterno nella lunetta e l'Apostolato nella predella di Giovanni Filippo Criscuolo e bottega del 1550, dipinto commissionato da monsignor Ottaviano Preconio per la chiesa della Santissima Annunziata dell'Ordine dei frati minori conventuali, fu qui trasferito nel 1872 per essere collocato nel braccio sinistro del transetto del duomo di Santa Maria Assunta nell'anno 2000.\nSolo con l'apertura del Museo Civico nei locali dell'ex Oratorio dei Padri Filippini, consente di adibire la chiesa di Santa Maria degli Angeli a Pinacoteca permettendo l'esposizione di numerose opere. Dal 20 agosto 2005 l'edificio \u00e8 sede del Museo Parrocchiale degli Arredi Sacri.\nItinerario espositivo.\nL'esposizione non segue la metodologia basata sulla lettura cronologica dei manufatti, ma si esprime attraverso la divulgazione del pensiero teologico comunicato con l'opera sacra, pertanto le opere sono suddivise in quattro sezioni:\nSono altres\u00ec presenti:\nIl mistero dell'Incarnazione.\nNel primo espositore a sinistra sono ben visibili i segni dedicati alla Madonna: \nNel secondo espositore i segni devozionali alla Vergine da parte della comunit\u00e0 databili dal seicento all'Ottocento:"}
{"id": "5438243", "revid": "371529", "url": "https://it.wikipedia.org/wiki?curid=5438243", "title": "Johnny 99", "text": "Johnny 99 \u00e8 il 69\u00b0 album discografico del cantante country statunitense Johnny Cash, pubblicato nel 1983."}
{"id": "5438245", "revid": "371529", "url": "https://it.wikipedia.org/wiki?curid=5438245", "title": "Rainbow (Johnny Cash)", "text": "Rainbow \u00e8 il 70\u00b0 album discografico del cantante country statunitense Johnny Cash, pubblicato nel 1985."}
{"id": "5438256", "revid": "371529", "url": "https://it.wikipedia.org/wiki?curid=5438256", "title": "Water from the Wells of Home", "text": "Water from the Wells of Home \u00e8 il 75\u00b0 album discografico del cantante country statunitense Johnny Cash, pubblicato nel 1988 a nome Johnny Cash with friends."}
{"id": "5438258", "revid": "15756", "url": "https://it.wikipedia.org/wiki?curid=5438258", "title": "Federico Melis", "text": "Biografia.\nFederico Melis nacque a Bosa il 22 maggio del 1891 ma, ancora giovinetto, in seguito alla morte di entrambi i genitori, si trasfer\u00ec a Cagliari dove comp\u00ec gli studi all'Istituto Tecnico e fu allievo di Francesco Ciusa, il maggior scultore isolano.\nDopo le nozze con Isa Casano, nel 1919, si trasfer\u00ec nel paese di Assemini, nelle vicinanze di Cagliari, centro di produzione di ceramica popolare e l\u00ec diede vita ad una intensa attivit\u00e0 di sperimentazione per la conquista dei procedimenti tecnici necessari per ottenere ceramiche smaltate a caldo.\nAll'epoca lui lavorava alle Saline e la moglie era maestra elementare. A fronte di tutta quell'attivit\u00e0 preliminare, nei suoi ricordi \u00e8 rimasta evidenza solo di questa statuina del 1925, di cui tenne a precisare ancora nel 1963: \"\u00c8 un pezzo importante perch\u00e9 documenta la prima ceramica artistica sarda eseguita in Sardegna con argilla sarda, vernice sarda (galena di Monteponi, cotta coi forni rustici sardi.)\"\nNel 1927 fu in grado di aprire ad Assemini una Scuola-Bottega d'Arte Ceramica che poi spost\u00f2 a Cagliari nello stesso anno e dalla quale uscirono le prime ceramiche sarde, nuove per i soggetti e per la smaltatura a caldo.\nCol trasferimento a Cagliari Federico Melis e la moglie lasciarono i loro impieghi per dedicarsi completamente alla ceramica. Nel 1929 la Bottega d'Arte Ceramica si trasform\u00f2 in Sezione artistica della SCIC, Societ\u00e0 Ceramica Industriale Cagliari.\nRicevette all'epoca la medaglia d'oro della Federazione dell'Artigianato \"quale primo ceramista sardo\". Alla fine del 1931, con alcuni allievi sardi che lo seguirono anche se solo per un anno, si rec\u00f2 a Roma dove allest\u00ec un laboratorio ceramico a Centocelle. Nel 1935 si trasfer\u00ec ad Urbino per insegnare nella Scuola di ceramica annessa all'Istituto Statale d'Arte, di cui era preside il pittore sardo Mario Delitala.\nNel 1941 ebbe l'incarico di fondare e dirigere la Scuola di ceramica presso l'Istituto statale d'arte \"Mengaroni\" di Pesaro. Dal 1946 sino al 1961insegn\u00f2 di nuovo ad Urbino, citt\u00e0 che lo design\u00f2 \"Accademico di Raffaello\".\nRimase tuttavia a vivere ad Urbania, l'antica Casteldurante, dov'era giunto nel 1944. Nel 1955 ricevette a Cannes il Diploma d'Onore dell'Accademia Internazionale della Ceramica alla Prima Mostra dei Capolavori della ceramica moderna cui presero parte anche Picasso, Chagall e Matisse. Lasciato l'insegnamento pot\u00e9 dedicarsi completamente all'attivit\u00e0 ceramica nel suo studio ad Urbania, allestito nel 1959. Mor\u00ec nel 1969 ad Urbania, citt\u00e0 che l'aveva gi\u00e0 dichiarato \"cittadino benemerito\". Molte delle sue opere sono state donate da lui e dalla moglie Isa al Museo di Urbania, collocato nel Palazzo ducale e nel quale \u00e8 stata allestita una sala dedicata ai due ceramisti.\nLe Botteghe.\nLa prima Bottega d'Arte Ceramica con direttore Federico Melis, fondata sotto l'egida dell'ECES (Ente di Cultura e di Educazione della Sardegna), present\u00f2 le sue prime produzioni agli inizi del 1927 nel Padiglione sardo della Fiera di Milano.\nNel 1929, pur restando nella stessa sede, Federico Melis cre\u00f2 una \"Sezione di ceramiche artistiche sarde di folklore\" in seno alla SCIC, Societ\u00e0 Ceramica Industriale Cagliari. Organizzata in maniera industriale, con molti addetti nei vari reparti, produceva per i negozi Cau e Dessy di Cagliari, Margelli e Clemente di Sassari. Gi\u00e0 dal 1927 Federico Melis non manc\u00f2 di partecipare con pezzi creati ad hoc alle Mostre ed Esposizioni d'Arte e d'Artigianato dentro e fuori Sardegna.\nAlla fine del 1931 si trasfer\u00ec a Roma dove allest\u00ec un laboratorio che ebbe due diverse sedi, e che fu in attivit\u00e0 sino alla met\u00e0 circa del 1934.\nNel 1935, essendo impegnato nell'insegnamento nella scuola pubblica, la Bottega ceramica aperta ad Urbino fu tenuta dalla moglie Isa, diventata nel frattempo provetta ceramista. Nel 1945 cre\u00f2 con alcuni soci del luogo, tra i quali il sacerdote Corrado Leonardi appassionato studioso di ceramica locale, la \"Ceramica d'Arte Casteldurante\", con una maestranza di circa venti persone ed un laboratorio situato al primo piano del Palazzo ducale.\nNel 1951 la \"Ceramica d'Arte Casteldurante\" cess\u00f2 e venne sostituita dalla Scuola artigiana d'arte ceramica Metauro, che and\u00f2 ad occupare i locali della manifattura dell'ultimo figolo urbaniese, Ubaldo Letizia. Lasciata la direzione della Metauro nel 1959, continu\u00f2 a produrre ceramiche sino alla fine della sua vita nello \"Studio d'arte, scultura e ceramica\" da lui allestito ad Urbania.\nIl periodo sardo.\nLe ceramiche che nel 1927 scaturirono dalla fantasia e dalle mani di Federico Melis appaiono potentemente originali per concezione artistica, predisposte per la riproduzione seriale ma ciascuna decorata con alto impiego di manualit\u00e0. Si ripeteva con Federico Melis la situazione che Francesco Ciusa aveva inaugurato alla SPICA: i prodotti erano d'autore, ma le modalit\u00e0 di lavorazione e le finalit\u00e0 commerciali erano quelle dell'artigianato.\nTra la SPICA di Ciusa e la Bottega di Federico Melis, tuttavia, correva la differenza della smaltatura a caldo, cosa che permetteva alla \"Bottega\" di potersi definire prima industria sarda di ceramica artistica. Federico Melis ne era all'epoca pienamente consapevole, tanto da mandare il piatto Donna di Ollolai del 1929 a Gaetano Ballardini, direttore del Museo internazionale delle ceramiche di Faenza, che si congratul\u00f2 col ceramista sardo per l'ispirazione artistica e i risultati tecnici raggiunti col caolino sardo. Il piatto rimase in mostra nelle vetrine del Museo dedicate alla Sezione moderna italiana sino a che non scomparve con le rovine portate dalla seconda guerra mondiale.\nLe creazioni del periodo sardo rivelarono che Federico Melis, che aveva in realt\u00e0 esordito da scultore gi\u00e0 nel 1914, era dotato di abilit\u00e0 plastiche ma anche di quelle pittoriche necessarie alla produzione di ceramiche.\nParticolarmente curate nella forma, sintetica e stilizzata, e caratterizzate da sobriet\u00e0 cromatica corrispondente all'imperante gusto D\u00e9co dell'epoca, le ceramiche di Federico Melis furono presenti alle Mostre di Artigianato ma anche alle Mostre d'Arte, affiancate ai pezzi unici che il ceramista creava per le occasioni. Anche dopo la partenza dalla Sardegna furono ceramiche a soggetto sardo quelle mandate dal ceramista alla Mostra collettiva della galleria Palladino di Cagliari nel 1933. L'intento di \"nobilitare il folklore\" era predominante per lui anche stando nella capitale d'Italia.\nIl periodo marchigiano.\nUna Mostra importante delle opere di Federico Melis, che metteva insieme esemplari del periodo sardo ai quali furono affiancati quelli del periodo marchigiano gentilmente prestati dal Museo \"Federico e Isa Melis\" di Urbania, diretto da Feliciano Paoli, \u00e8 stata allestita a Cagliari nel 1997 nel Palazzo Regio.\nLa Mostra ha potuto cos\u00ec rendere evidente la sostanziale continuit\u00e0 del tema \"Sardegna\" nel periodo marchigiano ma ha mostrato anche l'apertura dell'artista a molti altri temi e immediatamente \u00e8 stato chiaro anche il mutamento del linguaggio, adeguato dal ceramista sardo alle correnti artistiche della seconda met\u00e0 del Novecento.\nSicuramente Federico Melis fu affascinato gi\u00e0 nel 1949 dalla Mostra dell'arte antica e moderna della Sardegna che a Venezia aveva rivelato all'Italia e ai Sardi stessi l'asciuttezza intrigante del linguaggio rappresentativo dell'arte nuragica. Subito accolto, quel linguaggio di segni trancianti e di forte resa drammatica, perch\u00e9 si accordava con la sua sensibilit\u00e0 attenta ai temi del contemporaneo, che aveva gi\u00e0 trovato nella rappresentazione di \"lotte ancestrali\" un modo per esorcizzare il terrore e la violenza della guerra mondiale appena conclusa.\nNuovi temi tratti dal contemporaneo (che comprendevano Ballerine e persino la Corrida) si affiancarono a quelli dell'ambiente (tra i quali prevalevano coralli, sirene e pesci nel mondo marino), a quelli di rappresentazione di animali e infine a quelli delle figure della storia durantina.\nMentre il modellato rotondo veniva talvolta ancora utilizzato nel periodo dell'immediato post-guerra, soprattutto per i soggetti di tipo religioso, poi sar\u00e0 il tratto incisivo e la linea squadrata che diventeranno sempre pi\u00f9 peculiari del suo linguaggio artistico. Cos\u00ec con la scultura Chimera del 1963 risulter\u00e0 evidente che da Picasso, che aveva personalmente conosciuto a Cannes nel 1955 alla I Mostra internazionale dei Capolavori della ceramica moderna, aveva imparato il coraggio del segno scabroso nel trattare la materia e l'utilit\u00e0 dell'astrazione nel rendere i segreti arcani della fantasia.\nGiudizio di valore.\nCon le ceramiche prodotte dal 1927 al 1931 il grande merito di Federico Melis fu quello di avere continuato, ampliato e concluso il processo di fondazione della ceramica artistica sarda che era iniziato nel 1918 con la manifattura SPICA di Francesco Ciusa.\nRispetto a quell'esperienza va perci\u00f2 riconosciuto a Federico Melis il preciso intento di arricchire la raffigurazione identitaria del popolo sardo rappresentando in ceramica usi e costumi sociali della Sardegna con le plastiche \"Il presente\", \"L'Offerente\" e \"L'Orante\", indovinato riferimento ai sentimenti di rispetto delle convenzioni e al senso di profonda religiosit\u00e0 delle donne sarde.\nE soprattutto con \"La pastorissa di Oliena\" forn\u00ec la prima suggestiva rappresentazione plastica della matriarca sarda, la donna che nelle lunghe assenze da casa del marito pastore si faceva carico della famiglia, secondo usi e costumi della societ\u00e0 barbaricina che i romanzi di Grazia Deledda cominciavano all'epoca a far conoscere, dopo il premio Nobel del 1926.\nAltra grande intuizione di Federico Melis fu l'ampliamento del repertorio iconografico col trasferimento sulle sue ceramiche di motivi desunti dal ricamo e dalla tessitura: cre\u00f2 perci\u00f2 con fini rappresentativi e ideologici il genere dei \"vasi sardeschi\", tra i quali capolavoro assoluto \"L'Anfora sardesca\", pubblicata gi\u00e0 nel 1928 da Amerigo Imeroni ed oggi conservata al Museo di Urbania. Sempre a tale scopo Federico Melis invent\u00f2 la figura della \"pavoncella sarda\", che riassumeva tutte le figure stilizzate di uccello presenti in tutte le arti manuali e che utilizz\u00f2 per i manici dei vasi sulla scia dei prestigiosi vasi moreschi dell'Alhambra.\nFederico Melis continu\u00f2 con la rappresentazione del popolo sardo in piccola plastica, impresa iniziata da Francesco Ciusa. Ma il ceramista bosano ampli\u00f2 decisamente la proposizione delle figure femminili, che per Ciusa erano solo quelle della donna nuorese e della donna desulese, aggiungendo tra le altre la sulcitana, l'olianese e soprattutto la donna di Ollolai sulla quale impront\u00f2 il suo capolavoro del periodo sardo: \"La Sposa antica\" del 1930."}
{"id": "5438259", "revid": "1782879", "url": "https://it.wikipedia.org/wiki?curid=5438259", "title": "Boom Chicka Boom", "text": "Boom Chicka Boom \u00e8 il 76\u00b0 album discografico del cantante country statunitense Johnny Cash, pubblicato nel 1990"}
{"id": "5438263", "revid": "1573940", "url": "https://it.wikipedia.org/wiki?curid=5438263", "title": "Eremo di Lanzo Torinese", "text": "L'eremo di Lanzo Torinese \u00e8 stato, nel tempo, uno degli edifici a vocazione ospedaliera presenti nella citt\u00e0 capofila delle Valli di Lanzo, nella provincia di Torino. Fu costruito su progetto dell'ingegnere Francesco Lanfranchi a partire dal 1661 tra Lanzo Torinese e Balangero dal conte Gaspare Graneri della Rocca di Ceres. Una volta terminato, assieme al terreno circostante di 175 ettari, fu donato all'ordine camaldolese. \nStoria.\nFu uno dei quattro eremi camaldolesi costruiti nel Seicento in Piemonte assieme a quelli di Torino, Busca e Cherasco, edifici in cui i monaci vivevano in \"celle\" in solitudine e preghiera. La maestosit\u00e0 dell'edificio era talmente grande che venne incluso nell'opera \"Theatrum Statuum Sabaudiae\", in cui venivano raffigurati gli edifici pi\u00f9 importanti di Casa Savoia.&lt;br&gt;\nNel 1802, in seguito alla Rivoluzione francese, l'eremo venne chiuso e riconsegnato ai camaldolesi solo nel 1815 con l'avvento della Restaurazione. Nel 1836, vista la soppressione della famiglia camaldolese, l'eremo venne dato in affidamento ai carmelitani scalzi, che gestirono l'eremo fino alla soppressione degli ordini religiosi. Passato in mano demaniale (Ente Casa ecclesiastica), nel 1918 venne convertito della Croce Rossa Italiana in sanatorio per i reduci di guerra e poi per la cura della tubercolosi femminile; negli anni '60 del Novecento venne edificato, all'interno del parco, un edificio adibito ad ospedale.\nL'ospedale \"Eremo di Lanzo\" venne riconvertito in RSA nel 1995 e venne definitivamente chiuso nel 2013. Attualmente \u00e8 in stato di completo abbandono e degrado.\nLa pianta dell'edificio.\nIl progetto lanfranchiano prevedeva la costruzione di una grande chiesa con la facciata rivolta verso Torino, grandi porticati nel retro della stessa sui quali affacciavano gli spazi di clausura, i parlatori, la foresteria, il chiostro, l'infermeria e i giardini. Le celle erano strutturate come piccole casette indipendenti con un giardino cintato disposte in file di quattro.\nVennero edificati tutti gli edifici originariamente progettati ma col tempo buona parte di essi venne abbandonato e demolito.\nAi giorni nostri restano solo, della costruzione originaria, la chiesa, il muro perimetrale e i ruderi di un'unica cella monacale. Nella chiesa restano ancora, sempre pi\u00f9 degradati, gli stucchi decorativi della stessa."}
{"id": "5438266", "revid": "108553886", "url": "https://it.wikipedia.org/wiki?curid=5438266", "title": "Kilpeck", "text": "Kilpeck \u00e8 villaggio con \"status\" di parrocchia civile dell'Inghilterra centro-occidentale, facente parte della contea dello Herefordshire e situato al confine con il Galles. Conta una popolazione di circa 200 abitanti.\nEtimologia.\nIl toponimo \"Kilpeck\" deriva forse dal termine gallese \"Kil Pedic\", che significherebbe \"cella di San Pedic\".\nGeografia fisica.\nCollocazione.\nIl villaggio di Kilpeck si trova nella parte sud-occidentale della contea di Herefordshire, tra le localit\u00e0 di Hereford e Abergavenny (rispettivamente a sud-ovest della prima e a nord est della seconda).\nStoria.\nIl villaggio \u00e8 citato gi\u00e0 nel \"Domesday Book\" (1086) come \"Chipeete\". Nel testo si dice che Guglielmo il Conquistatore cedette il villaggio a William fitz Patrick.\nMonumenti e luoghi d'interesse.\nChiesa di Santa Maria e San Davide.\nTra i principali monumenti di Kilpeck, figura la chiesa parrocchiale dedicata a Santa Maria e a San Davide, che fu eretta intorno al 1140 e che si \u00e8 conservata pressoch\u00e9 intatta.\nCastello di Kilpeck.\nAltro edificio storico di Kilpeck \u00e8 il castello, un motte e bailey, risalente probabilmente al XII secolo."}
{"id": "5438268", "revid": "371529", "url": "https://it.wikipedia.org/wiki?curid=5438268", "title": "The Mystery of Life", "text": "The Mystery of Life \u00e8 il 77\u00b0 album discografico del cantante country statunitense Johnny Cash, pubblicato nel 1991.\nTracce.\nTutte le tracce sono di Johnny Cash tranne dove indicato."}
{"id": "5438270", "revid": "287204", "url": "https://it.wikipedia.org/wiki?curid=5438270", "title": "BMW Open 2015", "text": "Il BMW Open 2015 \u00e8 stato un torneo di tennis giocato sulla terra rossa. \u00c8 stata la 42\u00aa edizione del BMW Open, facente parte dell'ATP World Tour 250 series nell'ambito dell'ATP World Tour 2015. Il torneo si \u00e8 giocato al MTTC Iphitos di Monaco di Baviera, in Germania, dal 25 aprile al 4 maggio del 2015.\nIl torneo avrebbe dovuto concludersi domenica 3 maggio ma a causa della pioggia gli incontri per l'assegnazione del titolo sono stati rinviati a luned\u00ec 4 maggio.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale: \nI seguenti giocatori sono passati dalle qualificazioni: \nCampioni.\nSingolare.\n Andy Murray ha sconfitto in finale Philipp Kohlschreiber per 7\u201364, 5\u20137, 7\u201364.\nDoppio.\n Alexander Peya / Bruno Soares hanno sconfitto in finale Alexander Zverev / Mi\u0161a Zverev per 4\u20136, 6\u20131, [10\u20135]."}
{"id": "5438271", "revid": "76963", "url": "https://it.wikipedia.org/wiki?curid=5438271", "title": "Alex Parker (produttore)", "text": "Biografia.\nDopo essersi laureato all'Universit\u00e0 di Birmingham nel 2012, debutta professionalmente come assistente del direttore musicale per la produzione del Soho Theatre di \"Soho Cinders\". Svolge la stessa funzione nel 2013 per il primo workshop della produzione di \"Merrilly We Roll Along\" diretta da Maria Friedman e per l'ultimo musical di Andrew Lloyd Webber \"Steven Ward\", incentrato sullo scandalo Profumo. Nel 2013 \u00e8 direttore d'orchestra e produttore del concerto \"Jule, Jerry &amp; Steve\", in cui si celebra l'opera dei compositori Jule Styne, Jerry Herman e Stephen Sondheim; facevano parte del cast anche Fra Fee, Janie Dee, Killian Donnelly, Alistair Brammer e Caroline Sheen.\nNell'agosto 2014 ha curato la direzione musicale della prima produzione londinese della rivista \"Marry Me a Little\". Nel gennaio 2015 produce uno speciale concerto in scena al Palace Theatre di Londra per festeggiare il quarantesimo anniversario del musical di Stephen Sondheim \"A Little Night Music\", che ha visto in scena Janie Dee, Anne Reid, Jamie Parker, Joanna Riding, Fra Fee e Nadim Naaman; oltre ad ever prodotto l'evento, Parker ne ha anche diretto l'orchestra. Dal marzo dello stesso anno, Alex Parker diventa direttore d'orchestra di \"Les Mis\u00e9rabes\" al Queen's Theatre di Londra. Nel marzo 2016 debutta \"The Music of Katie and Alex\" al St James Theatre, con la musica composta dallo stesso Parker insieme a Katie Lam e in giugno dirige l'orchestra del concerto per il sessantesimo anniversario di \"My Fair Lady\". Nel maggio 2019 ha prodotto e condotto l'orchestra di un'edizione semiscenica di \"Carousel\" alla Cadogan Hall, con Janie Dee, Joanna Riding e Hadley Fraser. Nello stesso anno cura anche la direzione musicale del musical \"Mame\" in scena a Manchester e \"The Color Purple\" in scena a Leicester."}
{"id": "5438278", "revid": "1226", "url": "https://it.wikipedia.org/wiki?curid=5438278", "title": "Esilio all'inferno", "text": ""}
{"id": "5438283", "revid": "287204", "url": "https://it.wikipedia.org/wiki?curid=5438283", "title": "Millennium Estoril Open 2015", "text": "Il Millennium Estoril Open 2015, \u00e8 stata la 26\u00aa edizione del torneo precedentemente noto come Portugal Open, facente parte dell'ATP World Tour 250 series nell'ambito dell'ATP World Tour 2015. L'evento si \u00e8 giocato sulla terra rossa del Clube de T\u00e9nis do Estoril a Cascais in Portogallo, dal 26 aprile al 3 maggio 2015.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale: \nI seguenti giocatori sono passati dalle qualificazioni:\nCampioni.\nSingolare.\n Richard Gasquet ha sconfitto in finale Nick Kyrgios per 6\u20133, 6\u20132.\nDoppio.\n Treat Huey / Scott Lipsky hanno sconfitto in finale Marc L\u00f3pez / David Marrero per 6\u20131, 6\u20134."}
{"id": "5438285", "revid": "344503", "url": "https://it.wikipedia.org/wiki?curid=5438285", "title": "Anne Reid", "text": "Nel 2003 recita nel film \"The Mother\" di Roger Michell e con Daniel Craig e per la sua interpretazione viene candidata al BAFTA alla migliore attrice protagonista. Ha recitato anche in altri film, tra cui \" Amore e morte a Long Island\" (1997), \"L'ordine naturale dei sogni\" (2010) e \"Una canzone per Marion\" (2012).\nHa anche recitato in alcuni musical, tra cui \"Into the Woods\" alla Royal Opera House nel 2007 e la produzione di Alex Parker di \"A Little Night Music\" al Palace Theatre di Londra nel 2015."}
{"id": "5438295", "revid": "715388", "url": "https://it.wikipedia.org/wiki?curid=5438295", "title": "Portugal Open", "text": ""}
{"id": "5438297", "revid": "767487", "url": "https://it.wikipedia.org/wiki?curid=5438297", "title": "Frankie J", "text": "Nato a Tijuana e cresciuto a San Diego, divenne un artista freestyle col nome d'arte di Frankie Boy verso la fine degli anni 1990. Dopo che il suo album d'esordio nel mondo del freestyle venne accantonato, si un\u00ec ai Kumbia Kings, con cui si esib\u00ec dal 1999 al 2003. A partire dal 2003 ha intrapreso la carriera da solista, pubblicando il suo primo album, \"What's a Man to Do\", a cui ne sono seguiti altri 6, tutti con brani in lingua inglese e spagnola."}
{"id": "5438299", "revid": "89146", "url": "https://it.wikipedia.org/wiki?curid=5438299", "title": "KS/Leiftur", "text": ""}
{"id": "5438300", "revid": "72597702", "url": "https://it.wikipedia.org/wiki?curid=5438300", "title": "San Giovanni da Capistrano", "text": ""}
{"id": "5438304", "revid": "767487", "url": "https://it.wikipedia.org/wiki?curid=5438304", "title": "The Fatal Opal", "text": "The Fatal Opal \u00e8 un cortometraggio muto del 1914 diretto da George Melford.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 23 dicembre 1914."}
{"id": "5438309", "revid": "767487", "url": "https://it.wikipedia.org/wiki?curid=5438309", "title": "The Winning Whiskers", "text": "The Winning Whiskers \u00e8 un cortometraggio muto del 1914 scritto, diretto e interpretato da Marshall Neilan.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitensi il 22 dicembre 1914."}
{"id": "5438310", "revid": "1846281", "url": "https://it.wikipedia.org/wiki?curid=5438310", "title": "Finale della Coppa dei Campioni 1959-1960", "text": "La Finale della Coppa dei Campioni 1959-1960 si disput\u00f2 il 18 maggio 1960 all'Hampden Park di Glasgow, davanti a un pubblico di 127.621 spettatori (record assoluto per una finale di Coppa dei Campioni o Champions League). Il match, arbitrato dallo scozzese Jack Mowatt vide scontrarsi i campioni spagnoli del , gi\u00e0 quattro volte campione su quattro tornei disputati precedentemente, e i tedeschi dell'Eintracht Francoforte. I \"blancos\" vinsero nettamente l'incontro per 7-3, grazie alla tripletta di Alfredo di St\u00e9fano e ai quattro gol di Ferenc Pusk\u00e1s, alla sua prima finale di Coppa dei Campioni.\nIl cammino verso la finale.\nIl elimin\u00f2 al primo turno i lussemburghesi della Jeunesse d'Esch con un netto 7-0 all'andata (tre gol di Pusk\u00e1s, due di Herrera e uno a testa tra Mateos e Di St\u00e9fano) e un 5-2 al ritorno. Ai quarti gli spagnoli superarono il Nizza rimontando con la gara di ritorno (4-0) la sconfitta per 3-2 all'andata. In semifinale and\u00f2 di scena un interessante derby spagnolo contro il : i \"blancos\" passarono il turno grazie a un doppio 3-1, grazie alle reti di Di St\u00e9fano (doppietta) e Pusk\u00e1s al Bernab\u00e9u e a quelle sempre dell'ungherese e di Gento al Camp Nou.\nL'Eintracht Francoforte, pur essendo sorteggiato contro i finlandesi del Kuopion Palloseura, non gioc\u00f2 il turno preliminare in quanto questi decisero di ritirarsi per motivi economici. Incontr\u00f2 dunque lo Young Boys Berna agli ottavi di finale, che superarono grazie a un 4-1 all'andata e a un pareggio per 1-1 nella gara di ritorno. Super\u00f2 poi i quarti di finale eliminando il SC Vienna (2-1; 1-1) e giunsero infine alla finale umiliando gli scozzesi del Rangers Glasgow con un 6-1 nella prima gara e un 6-3 nella seconda, in quel doppio scontro si fece molto notare Alfred Pfaff, autore di quattro gol nei due match.\nLe due squadre.\nReal Madrid.\nIl non vinse la Primera Divisi\u00f3n 1959-1960 per cui era costretto a vincere quella finale per poter partecipare alla Coppa dei Campioni successiva. In porta le \"merengues\" schieravano l'argentino Dom\u00ednguez; la linea difensiva era composta da Santamaria, che gioc\u00f2 tutte le partite del campionato, dal neoacquisto Pach\u00edn e da Marquitos. I due mediani erano Z\u00e1rraga e Vidal, anche lui arrivato nel corso di quella stagione; mentre il centrocampo era formato da Gento, Pusk\u00e1s, capace di mettere a segno ben 47 reti in 36 partite in quell'anno, del Sol e dal brasiliano Can\u00e1rio. Infine in attacco il \"blancos\" puntavano sulla classe sui gol di Alfredo di St\u00e9fano. La squadra era allenata, per la prima volta, dall'ex centrocampista Miguel Mu\u00f1oz.\nEintracht Francoforte.\nL'Eintracht Francoforte, allenato da Paul O\u00dfwald, schierava tra i pali Egon Loy, la linea difensiva era composta da Lutz, Eigenbrodt e H\u00f6fer. I due mediani erano Weilb\u00e4cher (che era il capitano) e Stinka, mentre a centrocampo giocavano Kre\u00df, Lindner, Pfaff e Meier. Unica punta era Erwin Stein. Questa squadra non era certamente irresistibile, aveva infatti vinto l'anno precedente solo il primo titolo tedesco ed era giunta in finale senza affrontare grandi squadre. Pochi, peraltro, dei giocatori che la componevano militavano nella loro nazionale.\nLa partita.\nL'Eintracht, pur nettamente sfavorito, part\u00ec nel modo migliore e dopo diciannove minuti riusc\u00ec addirittura a passare in vantaggio, grazie a una rete di Kre\u00df che anticipa Dom\u00ednguez al limite dell'area piccola girando di prima in porta un cross dal limite laterale dell'area. Al 27' per\u00f2 le \"merengues\" trovarono il pareggio grazie a Di St\u00e9fano, che mise in porta da due passi un pallone messo in mezzo da un suo compagno dopo una bella azione personale. La stessa punta spagnola trov\u00f2 il gol del vantaggio grazie a un facile tap-in: Loy non riusc\u00ec a trattenere a un tiro di Can\u00e1rio e la \"saeta rubia\" si present\u00f2 pronta all'appuntamento con la rete del 2-1. Al 45' sempre Di St\u00e9fano part\u00ec in contropiede, ma non riusc\u00ec a superare l'ultimo uomo avversario, Pusk\u00e1s raccolse il pallone vagante e dall'angolo dell'area piccola scagli\u00f2 con grande potenza il pallone sotto la traversa, segnando il gol del 3-1 con il quale si and\u00f2 al riposo.\nAl 54' Lutz trattenne un avversario in area, dopo un breve colloquio con un suo assistente, Mowatt fischi\u00f2 calcio di rigore: dal dischetto Pusk\u00e1s non sbagli\u00f2, 4-1. Qualche minuto dopo, da un calcio d'angolo battuto e gestito male da parte dei tedeschi, part\u00ec il contropiede dei \"blancos\", Gento corse sul fondo e mise la palla in mezzo all'area, dove il 10 ungherese si fece trovare pronto per il gol del 5-1. Pusk\u00e1s al 70' segn\u00f2 anche la rete del 6-1, diventando il primo e l'unico giocatore in grado di mettere a segno quattro gol in una finale di Coppa dei Campioni. L'Eintracht Francoforte trov\u00f2 subito la propria seconda rete, grazie a una bella azione personale di Stein che, ricevuto al limite dell'area il pallone da Pfaff, super\u00f2 un avversario e concluse a rete con gran potenza. Il Real rispose immediatamente: palla al centro e gran gol di Di St\u00e9fano che dopo una corsa dalla tre quarti tir\u00f2 con forza da fuori area. L'ultima rete, quella del 7-3, fu segnata ancora da Stein, che sfrutt\u00f2 con freddezza un errore nel retropassaggio di Santamaria, siglando la propria doppietta personale."}
{"id": "5438312", "revid": "712828", "url": "https://it.wikipedia.org/wiki?curid=5438312", "title": "Gi Group", "text": "Gi Group \u00e8 una multinazionale italiana che opera nel settore del mercato del lavoro con sede a Milano. \u00c8 membro del World Employment Confederation (ex CIETT), la confederazione mondiale delle agenzie di lavoro private.\nStoria.\nFondata da Stefano Colli-Lanzi nel 1998 come G\u00e9n\u00e9rale Industrielle (GI) sull'esperienza e le metodologie di lavoro di G\u00e9n\u00e9rale Industrielle France. Nel 2004 acquisisce Worknet, l'agenzia di collocamento del Gruppo Fiat. Un anno dopo entra nel settore outplacement con DBM Italia che nel 2011 diventer\u00e0 INTOO. Grazie a queste acquisizioni, Gi diventa la prima agenzia di personale in Italia con un fatturato di 360 milioni di euro e 180 filiali sparse nel paese.\nNel 2007 le prime acquisizioni in Germania e Polonia, nel 2008 nasce ufficialmente Gi Group in seguito alla fusione tra Gi e Worknet con Gi e Worknet trasformati in marchi. Viene aperta anche un'altra sede a Roma, in via Nazionale. E prosegue l'internazionalizzazione del gruppo con acquisizioni in Cina, Francia, Brasile, Spagna e India. Nel 2009 l'espansione internazionale aumenta ulteriormente: Regno Unito, Argentina e in Romania dove la societ\u00e0 rileva Barnett McCall. Il gruppo si trasforma in una multinazionale attiva nel campo della ricerca e selezione di personale, nella formazione, nell'outplacement, nell'executive search, nell'HR outsourcing.\nNel 2014 Gi Group comincia a concentrarsi sulla responsabilit\u00e0 sociale delle imprese. Quell'anno \u00e8 pubblicato il primo rapporto CSR, un paio di anni pi\u00f9 tardi organizza la sua prima iniziativa CSR globale, \"Destination Work\", con l'obiettivo di aumentare le possibilit\u00e0 di occupazione attraverso workshop gratuiti tenuti dai dipendenti del gruppo.\nNel 2015 altra importante acquisizione: la societ\u00e0 di outsourcing di processi aziendali Holomatica, con sede in Brasile. Nel 2016 viene rilevata TACK &amp; TMI, una societ\u00e0 globale di formazione e consulenza. Nel 2018 il gruppo si rafforza in Inghilterra e Irlanda acquisendo Marks Sattin. Alla fine dell'anno sono 98 le societ\u00e0 controllate."}
{"id": "5438313", "revid": "446353", "url": "https://it.wikipedia.org/wiki?curid=5438313", "title": "Armata Britannica del Reno", "text": ""}
{"id": "5438319", "revid": "1305772", "url": "https://it.wikipedia.org/wiki?curid=5438319", "title": "I'll Go Crazy", "text": ""}
{"id": "5438320", "revid": "446353", "url": "https://it.wikipedia.org/wiki?curid=5438320", "title": "Armata del Reno (Francia)", "text": ""}
{"id": "5438331", "revid": "2149408", "url": "https://it.wikipedia.org/wiki?curid=5438331", "title": "Rowland", "text": ""}
{"id": "5438333", "revid": "287204", "url": "https://it.wikipedia.org/wiki?curid=5438333", "title": "Lorand", "text": ""}
{"id": "5438334", "revid": "47767", "url": "https://it.wikipedia.org/wiki?curid=5438334", "title": "Lor\u00e1nd", "text": ""}
{"id": "5438335", "revid": "47767", "url": "https://it.wikipedia.org/wiki?curid=5438335", "title": "Rolandas", "text": ""}
{"id": "5438336", "revid": "47767", "url": "https://it.wikipedia.org/wiki?curid=5438336", "title": "Rolands", "text": ""}
{"id": "5438337", "revid": "767487", "url": "https://it.wikipedia.org/wiki?curid=5438337", "title": "The Prison Stain", "text": "The Prison Stain \u00e8 un cortometraggio muto del 1914 diretto da George Melford.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 4 novembre 1914."}
{"id": "5438340", "revid": "767487", "url": "https://it.wikipedia.org/wiki?curid=5438340", "title": "The Primitive Instinct", "text": "The Primitive Instinct \u00e8 un cortometraggio muto del 1914 diretto da George H. Melford.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 24 agosto 1914."}
{"id": "5438341", "revid": "762947", "url": "https://it.wikipedia.org/wiki?curid=5438341", "title": "Judith Ivey", "text": "Biografia.\n\u00c8 molto attiva in campo teatrale e per le sue performance in spettacoli di Broadway \u00e8 stata candidata a quattro Tony Awards, vincendone due alla miglior attrice non protagonista nel 1983 e 1985. Ha recitato sia in opere di prosa (\"The Audience\", \"Lo zoo di vetro\", \"Piaf\", \"L'ereditiera\", \"Spirito allegro\") che musical (\"Follies\", \"A Little Night Music\", \"Nick &amp; Nora\").\nHa recitato anche in diversi film, tra cui \"La signora in rosso\" (1984), \"Harry &amp; Son\" (1984) e \"Gli irriducibili\" (1988)."}
{"id": "5438342", "revid": "228587", "url": "https://it.wikipedia.org/wiki?curid=5438342", "title": "Marco Polo (Doctor Who)", "text": "Marco Polo \u00e8 il primo, in ordine cronologico, degli episodi andati perduti del serial televisivo britannico \"Doctor Who\", originariamente trasmesso in sette parti a cadenza settimanale dal 22 febbraio al 4 aprile 1964 in Gran Bretagna. La storia \u00e8 ambientata in Cina nell'anno 1289. Sebbene esistano ancora delle fotografie di scena e la traccia audio originale, l'intero episodio in tutte le sue parti \u00e8 andato perduto e non se ne conoscono copie sopravvissute.\nTrama.\nIl TARDIS si materializza sull'Himalaya nel 1289 e l'equipaggio incontra Marco Polo, in viaggio verso la corte di Kublai Khan a Pechino. Il Dottore e i suoi compagni dovranno sventare le macchinazioni del signore della guerra Tegana e riconquistare il TARDIS, preso da Polo per farne dono all'imperatore in cambio del proprio ritorno a Venezia.\nProduzione.\nScrittura.\nIl creatore di \"Doctor Who\", Sydney Newman, sugger\u00ec il nome dello sceneggiatore John Lucarotti, suo vecchio collega alla Canadian Broadcasting Corporation, alla produzione nelle prime fasi di lavorazione dello show. David Whitaker contatt\u00f2 Lucarotti per proporgli di scrivere per il programma; a Lucarotti, che aveva recentemente lavorato al serial radiofonico \"The Three Journeys of Marco Polo\" (1955), il 9 luglio 1963 venne affidato il compito di scrivere la sceneggiatura di una storia che comprendesse tra i personaggi Marco Polo, provvisoriamente intitolata \"Dr Who and a Journey to Cathay\". Mentre stava sviluppando la trama, Lucarotti incontr\u00f2 delle difficolt\u00e0 per il quarto episodio, e ricorse allora a materiale presente nel libro \"Il Milione\" dello stesso Polo, per trovare idee e proseguire la storia. Il serial avrebbe originariamente dovuto essere la terza macrostoria della serie, programmata per essere trasmessa il 18 gennaio 1964, ma venne posticipato come quarta dopo \"The Edge of Destruction\", un episodio interlocutorio in sole due parti. Waris Hussein, che lavorava allo show fin dalla prima puntata, venne scelto come regista di \"Marco Polo\"; John Crockett diresse la quarta puntata del serial in sua assenza.\nLa musica venne composta da Tristram Cary, gi\u00e0 autore delle musiche in \"The Daleks\". Cary ricorse a strumenti convenzionali quali flauto, arpe e percussioni, ma impieg\u00f2 anche voci elettroniche per la scena della tempesta di sabbia nel secondo episodio.\nRiprese.\nUna settimana di riprese si svolsero presso gli Ealing Studios dal 13 al 17 gennaio 1964, consistenti principalmente in inserti di location da montare nelle varie sequenze. Seguirono le riprese per il primo episodio dal 27 al 30 gennaio, e gli altri furono filmati con cadenza settimanale nel Lime Grove Studio D dal 31 gennaio al 13 marzo. Quando William Hartnell si ammal\u00f2 durante la prima settimana di febbraio, si rese necessaria una veloce riscrittura del secondo episodio cos\u00ec da eliminare il Dottore da molte scene. Per la tempesta di sabbia della seconda puntata, fu utilizzata una macchina del vento, ma il regista Waris Hussein non rimase soddisfatto del risultato ottenuto. Durante le riprese del sesto episodio, Mark Eden si fer\u00ec accidentalmente alla mano destra a causa di una spada impugnata da Derren Nesbitt.\nCasting.\nMark Eden fu scritturato per interpretare Marco Polo; Hussein lo aveva visto nella produzione teatrale della Royal Shakespeare Company intitolata \"A Penny for a Song\" nel 1962. Sebbene i protagonisti del serial siano indubbiamente il Dottore, Ian e Barbara; Hussein decise di raccontare la storia pi\u00f9 dal punto di vista di Marco Polo e di dargli maggiore spazio, e il copione venne riscritto. Derren Nesbitt interpret\u00f2 Tegana, avendo gi\u00e0 recitato in vari film storici negli anni cinquanta. Per la parte di Ping-Cho, Hussein cercava un'attrice orientale sconosciuta, che non fosse gi\u00e0 nota al grande pubblico; scrittur\u00f2 quindi la diciannovenne Zienia Merton, e dopo averla sottoposta a un provino privato a casa sua, le affid\u00f2 il ruolo. William Russell non fu soddisfatto delle modifiche apportate al copione in fase di lavorazione che toglievano spazio al suo personaggio, e il suo agente scrisse alla dirigenza della BBC per protestare. Il quinto episodio del serial vide la partecipazione di una scimmia non sufficientemente ammaestrata, che caus\u00f2 alcuni problemi sul set; a tal proposito Carole Ann Ford ricord\u00f2 che la scimmietta \"era una piccola cosa pelosa e cattiva che girava e saltava dappertutto mordendo chiunque le si avvicinasse\".\nStruttura.\nL'episodio venne teletrasmesso in Gran Bretagna suddiviso in 7 puntate da 25 minuti circa cos\u00ec intitolate:\nSparizione.\nAll'incirca tra il 1967 ed il 1978 fu pratica abituale della BBC la cancellazione del materiale pi\u00f9 vecchio memorizzato su nastri magnetici per un riutilizzo degli stessi. Ci\u00f2 port\u00f2 alla sparizione di numerosi vecchi episodi di serie e sceneggiati tv non considerati all'epoca di rilevanza storica. \"Marco Polo\" fu uno degli unici tre episodi (insieme a \"Mission to the Unknown\" e \"The Massacre of St Bartholomew's Eve\") di \"Doctor Who\" del quale non sia rimasto nessun fotogramma o spezzone della trasmissione televisiva originale. Solamente alcune foto di scena tratte dalle parti 1-3 e 5-7 sono state rese disponibili dal regista Waris Hussein che ne era in possesso fin dall'epoca delle riprese. La traccia audio \u00e8 invece intatta, essendo giunta fino a noi grazie a registrazioni in studio effettuate durante la trasmissione originaria. Secondo alcune fonti, i nastri master originali del serial sarebbero stati cancellati dagli archivi della BBC il 17 agosto 1967.\nL'ultima messa in onda televisiva dell'episodio della quale si abbia documentazione, ebbe luogo in Etiopia tra il 21 gennaio e il 4 marzo 1971.\nEdizioni Home video.\nNel 2003, la colonna sonora originale dell'intero episodio \u00e8 stata pubblicata su tre CD audio come parte del 40\u00ba anniversario della serie \"Doctor Who\". Nel cofanetto CD sono incluse una mappa del Catai come era all'epoca del viaggio del Dottore in Cina, ed un saggio sulle inesattezze storiche contenute nell'episodio.\nAll'interno del cofanetto DVD del 2006 \"The Beginning\", \u00e8 incluso un condensato della durata di 30 minuti dell'episodio come contenuto extra del disco \"The Edge of Destruction\". Questa versione della storia, ricostruita ed elaborata da Derek Handley, consiste in foto di scena della trasmissione originale con l'aggiunta della traccia audio. La traccia audio integrale originale dell'episodio \u00e8 stata pubblicata su tre CD nel 2010 nel cofanetto \"The Lost TV Episodes - Collection One 1964-1965\"."}
{"id": "5438347", "revid": "767487", "url": "https://it.wikipedia.org/wiki?curid=5438347", "title": "Fake You Out", "text": "Fake You Out \u00e8 un singolo del duo musicale statunitense Twenty One Pilots, pubblicato il 15 settembre 2013 solo in Europa. \u00c8 il terzo singolo estratto dal terzo album in studio del gruppo, \"Vessel\", e l'unico singolo dell'album per il quale non \u00e8 stato realizzato alcun video ufficiale.\nDopo due giorni dalla sua pubblicazione, \u00e8 stato subito scelto come \"Singolo della settimana\" sull'iTunes britannico."}
{"id": "5438348", "revid": "767487", "url": "https://it.wikipedia.org/wiki?curid=5438348", "title": "The Master Rogue", "text": "The Master Rogue \u00e8 un cortometraggio muto del 1914 diretto e interpretato da George Melford.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 4 maggio 1914."}
{"id": "5438349", "revid": "712828", "url": "https://it.wikipedia.org/wiki?curid=5438349", "title": "Jealous", "text": ""}
{"id": "5438350", "revid": "436907", "url": "https://it.wikipedia.org/wiki?curid=5438350", "title": "Never Let You Go (Rudimental)", "text": "Never Let You Go \u00e8 un singolo del gruppo musicale britannico Rudimental, pubblicato il 27 aprile 2015 come secondo estratto dal secondo album in studio \"We the Generation\".\nDescrizione.\nSeconda traccia dell'album, \"Never Let You Go\" ha visto la partecipazione vocale del cantautore britannico Foy Vance ed \u00e8 stato eseguito per la prima volta il 19 maggio 2015 presso il programma televisivo \"Later... with Jools Holland\", sponsorizzato dalla BBC.\nPubblicazione.\nIl brano \u00e8 stato annunciato per la prima volta dal gruppo attraverso Facebook il 27 aprile 2015, data nel quale ha fatto il suo debutto nelle stazioni radiofoniche.\nSebbene l'uscita del singolo sia stata annunciata per il 4 giugno 2015 nel Regno Unito, lo stesso \u00e8 stato reso disponibile per il download digitale il 28 aprile in alcuni Paesi europei.\nVideo musicale.\nIl videoclip, diretto da Nez (il quale collabor\u00f2 in precedenza con i Rudimental alla realizzazione di quello per \"Waiting All Night\") e girato tra il Regno Unito, il Marocco, l'Ucraina e Los Angeles (Stati Uniti d'America), \u00e8 stato pubblicato il 4 giugno 2015 attraverso il canale ufficiale del gruppo.\nTracce.\nTesti e musiche di Amir Amor, Kesi Dryden, Piers Aggett, Leon Rolle, Johnny MacDaid e Foy Vance."}
{"id": "5438363", "revid": "404449", "url": "https://it.wikipedia.org/wiki?curid=5438363", "title": "Vessel", "text": ""}
{"id": "5438364", "revid": "430439", "url": "https://it.wikipedia.org/wiki?curid=5438364", "title": "Le canzoni di Fo Vol. 1", "text": ""}
{"id": "5438366", "revid": "339392", "url": "https://it.wikipedia.org/wiki?curid=5438366", "title": "Institut National de Jeunes Sourds de Paris", "text": ""}
{"id": "5438367", "revid": "775372", "url": "https://it.wikipedia.org/wiki?curid=5438367", "title": "Universit\u00e0 Gallaudet", "text": ""}
{"id": "5438369", "revid": "767487", "url": "https://it.wikipedia.org/wiki?curid=5438369", "title": "The District Attorney's Duty", "text": "The District Attorney's Duty \u00e8 un cortometraggio muto del 1914 prodotto dalla Kalem. Il nome del regista non viene riportato nei credit del film.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche USA il 23 marzo 1914."}
{"id": "5438370", "revid": "1745361", "url": "https://it.wikipedia.org/wiki?curid=5438370", "title": "Yesmoke", "text": "Yesmoke \u00e8 un'azienda produttrice di sigarette fondata a Settimo Torinese nel 2007.\nStoria del gruppo.\nL'azienda \u00e8 stata creata dai fratelli Carlo e Gianpaolo Messina, gi\u00e0 ideatori di un sito dallo stesso nome per la vendita online di sigarette.\nLa fabbrica di Settimo Torinese, inaugurata nel 2007, \u00e8 una delle pochissime manifatture di sigarette presenti sul territorio italiano.\nIl marchio Yesmoke si \u00e8 caratterizzato per una battaglia per l'abolizione del prezzo minimo dei pacchetti e, pi\u00f9 in generale, di una politica commerciale aggressiva nei confronti dei grandi marchi esteri di sigarette. Significativa anche la presenza in Asia orientale; tra le varie commesse ottenute piuttosto particolare risulta quella legata ad un accordo del 2012 con il governo della Corea del Nord.\nLo stabilimento di Settimo venne posto sotto sequestro giudiziario il 27 novembre 2014 nell'ambito di un'inchiesta per contrabbando coordinata dalla procura di Torino e da quella di Francoforte sull'Oder. Il provvedimento non comport\u00f2 l'interruzione della produzione perch\u00e9 i magistrati competenti considerarono che, anche se gli addebiti verso i titolari si fossero rivelati fondati, buona parte della produzione dello stabilimento era comunque destinata a canali di vendita leciti.\nDal 2018 la propriet\u00e0 \u00e8 passata alla \"Swiss Merchant Corporation SA\" di Lugano.\nCaratteristiche delle sigarette prodotte.\nLa ditta afferma di differenziarsi dai concorrenti, oltre che per qualit\u00e0 e prezzo, anche per realizzare i propri prodotti senza l'ausilio di test su animali\nNella letteratura e nei media.\nAlle vicende della Yesmoke e dei suoi fondatori il regista Michele Fornasiero ha dedicato il docufilm \"SmoKings\", uscito nel 2014, e premiato al Festival dei Popoli dello stesso anno."}
{"id": "5438373", "revid": "110850918", "url": "https://it.wikipedia.org/wiki?curid=5438373", "title": "Societ\u00e0 Polisportiva Ars et Labor 1919-1920", "text": "Questa pagina raccoglie le informazioni riguardanti la Societ\u00e0 Polisportiva Ars et Labor nelle competizioni ufficiali della stagione 1919-1920.\nStagione.\nLa fervente attivit\u00e0 sportiva svolta dalla SPAL immediatamente dopo la ripresa post-bellica fa credere ai dirigenti ferraresi che la propria squadra vanti il diritto di prendere parte alla Prima Categoria, massima serie dell'epoca. Sono per\u00f2 tre le formazioni che reclamano l'ultimo posto rimasto vacante: la SPAL, il Gruppo Sportivo Bolognese e l'Audace Bologna. Il Comitato Regionale Emiliano decide di quindi far giocare delle gare di qualificazione ad eliminazione diretta: nel derby felsineo si impone il G.S. Bolognese, che affronter\u00e0 i biancazzurri il 5 ottobre 1919 nel match decisivo sul terreno dello Sterlino, nel capoluogo emiliano. La partita si conclude a reti bianche, tuttavia dopo il proseguimento ad oltranza la SPAL esce battuta per 1-0 su calcio di rigore, dovendosi quindi accontentare di prendere parte al girone unico di Promozione emiliana assieme a , , e l'Audace di Bologna. \nNella stagione 1919-1920 della Promozione, la SPAL si piazza in quarta posizione di classifica con 6 punti. Per allargamento dei quadri, viene comunque ammessa in Prima Categoria per la stagione successiva."}
{"id": "5438375", "revid": "1318658", "url": "https://it.wikipedia.org/wiki?curid=5438375", "title": "Suq Festival", "text": "Il Suq Festival \u00e8 uno dei principali festival interculturali italiani ed europei. Nato nel 1999 alla Loggia di Banchi, nel centro storico, dal 2004 si svolge stabilmente a giugno nel Porto Antico di Genova, capoluogo ligure, ed \u00e8 un grande teatro-mercato mediterraneo, luogo simbolico di una integrazione possibile tra genti e linguaggi realizzata attraverso il teatro, la musica, il cibo e l\u2019artigianato. Ha dato vita alla Compagnia teatrale del Suq che ha prodotto spettacoli circuitati a Genova e in tourn\u00e9e, anche all\u2019estero. Un recente e documentato articolo di Ester Fuoco sulla rivista \"Antropologia e Teatro\" parla del progetto Suq come di un \u201cteatro del mondo, che ritorna al rito\u201d, un \u201ccaleidoscopio di lingue che crea spazi, relazioni, incontri, un\u2019idea che \u201cprovoca una rivoluzione culturale locale\u201d\nStoria.\nIl Suq Festival nasce per dare vita a un luogo di narrazione contemporanea, un palcoscenico della diversit\u00e0, innovativo e accessibile, attraverso la creazione di un grande e teatrale bazar mediterraneo, ispirato nella scenografia ad un \"suq\" (mercato in arabo). Ideato da Valentina Arcuri e Carla Peirolero, che ne \u00e8 anche direttore artistico dalla fondazione, ha ricevuto numerosi riconoscimenti, tra cui, il pi\u00f9 importante, quello di \"best practice per il dialogo tra culture e la promozione della diversit\u00e0\", nel 2014, dalla Commissione europea.\nMolti i patrocini illustri, a cominciare da quello di UNESCO Commissione Italiana, dal 2011.\nDal Festival \u00e8 nata la Compagnia del Suq, che riunisce artisti di diverse provenienze, ed \u00e8 diretta come il Festival da Carla Peirolero. Del Suq Festival \u00e8 stato scritto molto, chi lo ha definito \u201cil festival con il pubblico pi\u00f9 multiculturale d\u2019Italia\u201d, chi \u201cun intervento di public art incentrato su un\u2019idea di socialit\u00e0\u201d, o ancora \u201cun teatro della percezione, multisensoriale, che parla al cuore e alla mente\u201d, un \u201cfestival nato come atto di ribellione a un teatro convenzionale, chiuso nelle sale, bianco e ingessato\u201d. Una ricerca della Pennsylvania University chiama in causa l\u2019\u2018eterotopia\u201d di Michel Foucault, individuando nel Suq un luogo \u201caltro\u201d che condensa le caratteristiche di tanti spazi insieme: teatro, mercato, agor\u00e0, arena. Il Festival ha istituito il Premio Agor\u00e0, insieme alla rete Med21, per valorizzare il lavoro di due personalit\u00e0 o istituzioni delle due sponde del Mediterraneo.\nDa sempre alla ricerca di uno spazio teatrale permanente, la Compagnia del Suq ha presentato alle istituzioni delle proposte per l'utilizzo di alcuni luoghi a Genova, tra cui quella per la Loggia di Banchi, senza per\u00f2 avere risposte.\nDescrizione.\nUna decina di giorni di teatro, danza, musica, laboratori, showcooking e iniziative sull'ambiente in una cornice scenografica, firmata da Luca Antonucci, che riproduce un suq mediterraneo con un palco centrale per gli eventi che si susseguono dalle 16 alle 24; il bazar - colorato, ricco di sapori e profumi - ospita 14 cucine etniche, 40 botteghe di artigianato dal mondo, spazi per librerie, progetti di cooperazione, associazioni umanitarie.\nSempre pi\u00f9 importanti sono le attivit\u00e0 dedicate all\u2019ambiente (EcoSuq) con buone pratiche e workshop legati alla sostenibilit\u00e0. Nelle ultime edizioni ha registrato la presenza di oltre 70.000 visitatori, con prevalenza di pubblico giovane e multiculturale. Cuore del Festival la rassegna Teatro del Dialogo, con un calendario di spettacoli quotidiani, in luoghi scenici diversi del Porto Antico e del centro storico di Genova (Chiesa di San Pietro in Banchi, Isola delle Chiatte, Auditorium Acquario, Museo Luzzati) con appuntamenti anche alla frontiera di Ventimiglia, al Museo Preistorico dei Balzi Rossi.\nGli ospiti.\nDal 1999, tanti gli ospiti del Festival, tra cui Adonis, Marco Aime, Marco Baliani, Marguerite Barankitse, Laura Boldrini, Alessandra Ballerini, Francesca Caferri, Paola Capriolo, Paola Caridi, Ascanio Celestini, Giuseppe Conte, Lella Costa, Mimmo Cuticchio, Mahmoud Darwish, Pippo Delbono, Domenico De Masi, Duccio Demetrio, Elvira Dones, Teresa De Sio, Gabriele Del Grande, Ginevra Di Marco, Marco Di Stefano e Chiara Boscaro, Goffredo Fofi, Don Andrea Gallo, Fabrizio Gatti, Joumana Haddad, Amir Issaa, Julia Kristeva, Gad Lerner, Vladimir Luxuria, C\u00e9cile Kyenge, Predrag Matvejevi\u0107, Antonio Moresco, Marino Niola, Ferzan Opzetek, Maria Pace Ottieri, Moni Ovadia, Mario Perrotta, Federico Rampini, Radiodervish, Farian Sabahi, Lunetta Savino, Andrea Segr\u00e8, Marina Senesi, Shantel, Baba Sissoko, Ambrogio Sparagna, Nomatemba Tambo, Gabriele Vacis, Vauro.\nLa Compagnia del Suq.\nSpecializzata in teatro musicale, civile e contemporaneo, realizza spettacoli ispirati alla letteratura internazionale, sul dialogo tra culture e religioni. Ha vinto il bando MigrArti \u2013 MiBAC, nel 2017 e 2018, producendo spettacoli con artisti migranti e di seconda generazione, tra cui \"La mia casa \u00e8 dove sono\", ispirato al libro di Igiaba Scego. Fa parte di quella \u201ccomunit\u00e0 teatrale combattiva che propone uno sguardo diverso sull\u2019Altro\u201d. Il suo \u00e8 un teatro all\u2019insegna dell\u2019impegno, fondendo culture diverse.Ha prodotto 18 spettacoli, alcuni in coproduzione o collaborazione con Teatro Nazionale di Genova, presentati a Genova e in tourn\u00e9e. Tra questi, di grande successo, \"Esistenza, soffio che ha fame\" con Don Andrea Gallo, \"Caf\u00e8 Jerusalem\" di Paola Caridi, con i Radiodervish, \"Madri Clandestine\" di Emilia Marasco, \"Gli stranieri portano fortuna\", di Marco Aime e Carla Peirolero, \"Mama Africa\" di Valerio Corzani e Carla Peirolero. Ultime produzioni \"Da madre a madre\" e \"Canto di Passo\" con Moni Ovadia. Gli artisti svolgono attivit\u00e0 formative presso scuole, Universit\u00e0 e laboratori teatrali per tutti."}
{"id": "5438376", "revid": "767487", "url": "https://it.wikipedia.org/wiki?curid=5438376", "title": "The Death Sign at High Noon", "text": "The Death Sign at High Noon \u00e8 un cortometraggio muto del 1914 prodotto dalla Kalem. Il nome del regista non viene riportato nei credit del film.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche USA il 23 aprile 1914."}
{"id": "5438391", "revid": "1305772", "url": "https://it.wikipedia.org/wiki?curid=5438391", "title": "Benko", "text": ""}
{"id": "5438396", "revid": "1305772", "url": "https://it.wikipedia.org/wiki?curid=5438396", "title": "Benk\u00f6", "text": ""}
{"id": "5438403", "revid": "287204", "url": "https://it.wikipedia.org/wiki?curid=5438403", "title": "September (singolo)", "text": ""}
{"id": "5438406", "revid": "110157", "url": "https://it.wikipedia.org/wiki?curid=5438406", "title": "Lyle (nome)", "text": "Origine e diffusione.\nRiprende il cognome inglese \"Lyle\", basato sul termine normanno \"l'isle\", che vuol dire \"l'isola\"; il cognome, che venne portato in Inghilterra dai Normanni, denotava in origine una persona abitante su un'isola.\nOnomastico.\nQuesto nome \u00e8 adespota, ossia non \u00e8 portato da alcun santo; l'onomastico ricorre quindi il 1\u00ba novembre, in occasione di Ognissanti."}
{"id": "5438409", "revid": "686936", "url": "https://it.wikipedia.org/wiki?curid=5438409", "title": "Jaquiski Tartt", "text": "Biografia.\nSan Francisco 49ers.\nDopo avere giocato al college a football alla Samford University, Tartt fu scelto nel corso del secondo giro (46\u00ba assoluto) del Draft NFL 2015 dai San Francisco 49ers. Debutt\u00f2 come professionista subentrando nella gara del primo turno contro i Minnesota Vikings mettendo subito a segno il suo primo sack su Teddy Bridgewater, oltre a 4 tackle. Divenne stabilmente titolare a partire dalla seconda met\u00e0 dell'anno e la sua stagione da rookie termin\u00f2 con 65 tackle, 2 sack, un intercetto e un fumble forzato in 15 presenze, 8 delle quali come partente.\nIl 2 febbraio 2020 Tartt part\u00ec come titolare nel Super Bowl LIV in cui mise a segno 5 tackle e un sack su Patrick Mahomes ma i 49ers furono sconfitti per 31-20 dai Kansas City Chiefs."}
{"id": "5438419", "revid": "205250", "url": "https://it.wikipedia.org/wiki?curid=5438419", "title": "Pierre Lucat", "text": "Biografia.\nNato a Milano e cresciuto in Valle d'Aosta (terra di origine della sua famiglia), si \u00e8 diplomato come attore al GEIQ Th\u00e9\u00e2tre di Lione. Si \u00e8 inoltre perfezionato seguendo laboratori con Giulia Lazzarini, Emma Dante, Jean-Louis Hourdin e Denis Rabaglia.\nBilingue italiano-francese, ha lavorato nei pi\u00f9 importanti teatri italiani e francesi sotto la direzione di Jean Louis Martinelli, ricci/forte, John Fulljames, Gabriel Alvarez, Chiara Guidi, Renaud Lescuyer, Dominique Lardenois, Livio Viano, Lionel Armand, Claudine Chenuil, Jean-Pierre Jouglet e altri registi ancora."}
{"id": "5438422", "revid": "486946", "url": "https://it.wikipedia.org/wiki?curid=5438422", "title": "Disney Channel Worldwide", "text": ""}
{"id": "5438423", "revid": "838137", "url": "https://it.wikipedia.org/wiki?curid=5438423", "title": "Lancheras de Cata\u00f1o 2013", "text": "Questa voce raccoglie le informazioni riguardanti le Lancheras de Cata\u00f1o nella stagione 2012.\nStagione.\nLa stagione 2013 vede le Lancheras de Cata\u00f1o confermare nel ruolo di allenatore Rafael Olazagasti, artefice della vittoria del primo titolo nella storia della franchigia. Viene confermata gran parte del sestetto vincitore del campionato precedente, col ritorno di Debora Seilhamer, Tatiana Encarnaci\u00f3n, Oneida Gonz\u00e1lez, Jessica Jones e Shannon Torregrosa. Tra le cinque giocatrici in uscita, spiccano i nomi di Angela Pressey e Courtney Thompson, oltre che quelli delle giocatrici ingaggiate in prestito per la sola Coppa del Mondo per club. In entrata si segnalano invece gli ingaggi di Stacey Gordon, Vanessa V\u00e9lez e Karla Echenique.\nLa stagione si apre il 25 gennaio con un successo al quinto set sulle Mets de Guaynabo, dopo il quale la squadra va subito in serie positiva, aggiudicandosi altre otto gare consecutive. La prima sconfitta arriva a fine febbraio, in casa delle Orientales de Humacao. Dopo la reazione ed il successo nell'incontro successivo contro le Gigantes de Carolina, le \"Lancheras\" entrano in crisi, uscendo sconfitte in ben sei gare consecutive. La conseguenza di questo periodo negativo sono gli addii di Vanessa V\u00e9lez e Karla Echenique, a cui seguono gli ingaggi di Ariana L\u00f3pez, Graciela M\u00e1rquez e Lauren Van Orden. Grazie a questi aggiustamenti in corso d'opera, le \"Lancheras\" ottengono cinque vittorie in fila e vincono la \"regular season\".\nGiunte ai \"play-off\" come testa di serie numero 1, affrontano nel \"Girone A\" Vaqueras de Bayam\u00f3n, Indias de Mayag\u00fcez e Pinkin de Corozal. Dopo il successo in \"gara 1\" sulle \"Vaqueras\", entrano immediatamente in crisi, perdendo due volte dalle \"Indias\", future campionesse, ed una dalle \"Pinkin\". Nonostante i due successi nelle ultime due gare, con un bilancio di tre vittorie e tre sconfitte, sono costrette ad una gara di spareggio contro le Pinkin de Corozal, dalla quale escono nettamente sconfitte per 3-0, chiudendo in quinta posizione il campionato.\nTra le \"Lancheras\" si distingue particolarmente Jessica Jones, inserita nello \"All-Star Team\" del campionato.\nOrganigramma societario.\nArea direttiva\nArea tecnica"}
{"id": "5438425", "revid": "767487", "url": "https://it.wikipedia.org/wiki?curid=5438425", "title": "The Quicksands (film 1914 Melford)", "text": "The Quicksands \u00e8 un cortometraggio muto del 1914 diretto da George Melford.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 10 giugno 1914."}
{"id": "5438426", "revid": "834", "url": "https://it.wikipedia.org/wiki?curid=5438426", "title": "Venice (California)", "text": ""}
{"id": "5438427", "revid": "47767", "url": "https://it.wikipedia.org/wiki?curid=5438427", "title": "XxxHOLiC (serie televisiva)", "text": ", conosciuto semplicemente come xxxHOLiC, \u00e8 un \"dorama\" trasmesso sul canale WOWOW a partire dal 24 febbraio 2013, tratto dall'omonimo manga delle CLAMP. Diretta da Keisuke Toyoshima, \u00e8 composta da 8 episodi.\nAnche se il manga \u00e8 strettamente collegato con la serie parallela \"Tsubasa RESERVoir CHRoNiCLE\", nell'adattamento televisivo non sono presenti riferimenti ad esso, infatti i due personaggi che legano le serie, le Mokona Modoki, sono assenti.\nTrama.\nKimihiro Watanuki \u00e8 uno studente in grado di vedere gli spiriti che vagano sulla terra, abilit\u00e0 che ha avuto sin da piccolo. Un giorno, sulla strada vero casa, nota uno strano negozio che non aveva mai visto prima ed attirato da una strana forza decide di entrarvi. All'interno incontra Y\u016bko, una misteriosa donna che afferma di poter esaudire i desideri altrui. Kimihiro le chiede di rimuovere la sua abilit\u00e0 di vedere gli spiriti, troppo opprimente da sopportare, e come prezzo da pagare Y\u016bko gli propone di lavorare come suo assistente nel negozio dopo scuola. Cos\u00ec il ragazzo inizia ad aiutare la donna, la cui unica occupazione \u00e8 esaudire i desideri dei clienti che entrano nel suo negozio.\nColonna sonora.\nLa sigla iniziale \u00e8 \"Aitai\" di Suga Shikao (gi\u00e0 cantante delle sigle dell'anime \"xxxHOLiC: Kei\") mentre quella finale \u00e8 \"You tell me\" di chay.\nAccoglienza.\nSecondo Richard Eisenbeis del sito Kotaku, \"anche se \"xxxHOLiC\" non \u00e8 il migliore adattamento live-action di un manga o anime che abbia mai visto, \u00e8 senza dubbio il pi\u00f9 bello. I costumi, i set e la CG qui sempre ben realizzata lo rendono piacevole da guardare. Come storia a s\u00e9 stante \u00e8 abbastanza divertente, anche se i puristi potrebbero non apprezzare i massicci tagli alla trama [del manga].\""}
{"id": "5438429", "revid": "1543377", "url": "https://it.wikipedia.org/wiki?curid=5438429", "title": "Yuremamina", "text": "La yuremamina \u00e8 un composto fitochimico alcaloide che \u00e8 stato isolato dalla corteccia della \"Mimosa tenuiflora\" nel 2005, proponendone la struttura riportata in figura 1. Nel 2015 \u00e8 stata proposta una nuova struttura del composto (figura 2). Nella nuova formulazione la yuremamina \u00e8 un indolo flavonoide.\nLa yuremamina \u00e8 un composto incolore. Salificando il gruppo amminico con acido trifluoroacetico il colore diventa rosso porpora.\nLa yuremamina \u00e8 probabilmente una delle sostanze psicoattive della bevanda \"yurema\" usata da alcuni indigeni nel nordest del Brasile."}
{"id": "5438431", "revid": "287204", "url": "https://it.wikipedia.org/wiki?curid=5438431", "title": "Cantone di Sainte-Florine", "text": "Il Cantone di Sainte-Florine \u00e8 una divisione amministrativa dell'Arrondissement di Brioude.\n\u00c8 stato costituito a seguito della riforma approvata con decreto del 17 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i seguenti 21 comuni:"}
{"id": "5438434", "revid": "834", "url": "https://it.wikipedia.org/wiki?curid=5438434", "title": "Te amo (Andrea Del Boca)", "text": ""}
{"id": "5438440", "revid": "599013", "url": "https://it.wikipedia.org/wiki?curid=5438440", "title": "Sasha Meneghetti", "text": "Carriera.\nClub.\nSasha Meneghetti \u00e8 il pi\u00f9 giovane di sette fratelli, tutti giocatori di hockey su ghiaccio: Luca, Ivan, Boris, Tito, Omar ed Igor.\nCome i fratelli \u00e8 cresciuto nell'USG Zoldo, con cui ha esordito nella serie cadetta a 15 anni nella stagione 1992-1993, ed i massima serie nella 1999-2000.\nIn seguito ha vestito le maglie di HCJ Milano Vipers (tra il 2000 ed il 2002, nel 2004-2005 e per alcuni incontri nel 2006), con cui ha vinto due scudetti, e SG Cortina (2003-2004) in massima serie, e quelle di Zoldo (2002-2003), SG Pontebba (con cui ha guadagnato la promozione in serie A nella stagione 2005-2006), HC Valpellice (2006-2008) e Real Torino HC (2008-2010) in seconda serie.\nNazionale.\nHa anche giocato nelle nazionali giovanili, disputando due edizioni del campionato europeo di hockey su ghiaccio Under-18 ed una del campionato del mondo di hockey su ghiaccio Under-20.\nTra novembre e dicembre del 2001 ha vestito la maglia della nazionale maggiore in cinque incontri amichevoli."}
{"id": "5438451", "revid": "767487", "url": "https://it.wikipedia.org/wiki?curid=5438451", "title": "Benzo di Alessandria", "text": "Biografia.\nAppartenente alla cerchia culturale del padovano Albertino Mussato, partecip\u00f2 all'attivit\u00e0 di recupero dei testi dei grandi autori latini che stava diffondendosi sul finire del XIII secolo. \nFu notaio e cancelliere degli Scaligeri, signori di Verona. Tra i suoi atti si ricorda l'investitura del castello di Vighizzolo da parte di Cangrande I della Scala all'amico Spinetta Malaspina, quando nel 1317 fu costretto ad abbandonare i suoi feudi in Lunigiana rifugiandosi a Verona.\nIn qualit\u00e0 di procuratore di Mastino II e di Alberto II della Scala, firm\u00f2 la tregua tra Roberto d'Angi\u00f2 e Giovanni I di Boemia nella Chiesa di Sant'Andrea a Sandr\u00e0."}
{"id": "5438452", "revid": "1494169", "url": "https://it.wikipedia.org/wiki?curid=5438452", "title": "The Rainbow", "text": ""}
{"id": "5438454", "revid": "767487", "url": "https://it.wikipedia.org/wiki?curid=5438454", "title": "The Tenderfoot's Troubles", "text": "The Tenderfoot's Troubles \u00e8 un cortometraggio muto del 1912 diretto da P.C. Hartigan. Il film ha come interpreti Edward Coxen, Marin Sais e Marshall Neilan, nel ruolo del \"novellino\" del titolo.\nProduzione.\nIl film, prodotto dalla Kalem Company, fu girato in California, a Santa Monica.\nDistribuzione.\nDistribuito dalla General Film Company, il film - un cortometraggio di 225 metri - usc\u00ec nelle sale cinematografiche USA il 28 febbraio 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, il documentario \"A Visit to Madeira\"."}
{"id": "5438457", "revid": "380453", "url": "https://it.wikipedia.org/wiki?curid=5438457", "title": "Qualificazioni al campionato mondiale di pallavolo maschile Under-21 2009", "text": "Le qualificazioni al campionato mondiale juniores di pallavolo maschile 2009 hanno assegnato quindici posti per la fase finale; l'India (come paese ospitante) si \u00e8 qualificato automaticamente.\nQualificazioni continentali.\nAfrica.\nLe partite valide per l'assegnazione dei posti riservati alla confederazione africana sono iniziate il 23 agosto 2008 con il campionato africano juniores 2008 e si sono concluse il 30 agosto 2008. I posti a disposizione sono stati assegnati alla prima e alla seconda classificata.\nSquadre qualificate:\nAmerica del Nord.\nLe partite valide per l'assegnazione dei posti riservati alla confederazione nordamericana, centroamericana e caraibica sono iniziate il 28 giugno 2008 con il campionato nordamericano Under-21 2008 e si sono concluse il 6 luglio 2008. I posti a disposizione sono stati assegnati alle prime tre classificate.\nSquadre qualificate:\nAmerica del Sud.\nLe partite valide per l'assegnazione dei posti riservati alla confederazione sudamericana sono iniziate l'8 ottobre 2008 con il campionato sudamericano juniores 2008 e si sono concluse il 12 ottobre 2008. I posti a disposizione sono stati assegnati alla prima e alla seconda classificata.\nSquadre qualificate:\nAsia ed Oceania.\nLe partite valide per l'assegnazione dei posti riservati alla confederazione asiatica ed oceaniana sono iniziate il 23 agosto 2008 con il campionato asiatico ed oceaniano juniores 2008 e si sono concluse il 31 agosto 2008. I posti a disposizione sono stati assegnati alla prima e alla seconda classificata.\nSquadre qualificate:\nEuropa.\nLe partite valide per l'assegnazione dei posti riservati alla confederazione europea sono iniziate il 30 agosto 2008 con il campionato europeo juniores 2008 e si sono concluse il 17 maggio 2009. I posti a disposizione sono stati assegnati alla prima classificata del campionato europeo juniores 2008 e alle prime classificate dei cinque gruppi di qualificazione.\nSquadre qualificate:"}
{"id": "5438458", "revid": "287204", "url": "https://it.wikipedia.org/wiki?curid=5438458", "title": "The Rainbow (film)", "text": ""}
{"id": "5438459", "revid": "287204", "url": "https://it.wikipedia.org/wiki?curid=5438459", "title": "Cantone di le Velay volcanique", "text": "Il Cantone di le Velay volcanique \u00e8 una divisione amministrativa dell'Arrondissement di Le Puy-en-Velay.\n\u00c8 stato costituito a seguito della riforma approvata con decreto del 17 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i seguenti 23 comuni:"}
{"id": "5438463", "revid": "287204", "url": "https://it.wikipedia.org/wiki?curid=5438463", "title": "Rainbow (film)", "text": ""}
{"id": "5438464", "revid": "287204", "url": "https://it.wikipedia.org/wiki?curid=5438464", "title": "Rainbow (album)", "text": ""}
{"id": "5438474", "revid": "767487", "url": "https://it.wikipedia.org/wiki?curid=5438474", "title": "Societ\u00e0 Polisportiva Ars et Labor 1994-1995", "text": "Questa pagina raccoglie le informazioni riguardanti la Societ\u00e0 Polisportiva Ars et Labor nelle competizioni ufficiali della stagione 1994-1995.\nStagione.\nLa stagione 1994-1995 per la SPAL \u00e8 un'altra forte batosta. Il campionato inizia con sei vittorie consecutive, undici risultati utili di fila ed il primo posto in classifica. Poi arriva la sconfitta di a cui seguono altre battute di arresto e il 22 gennaio salta la panchina all'allenatore Gian Cesare Discepoli, sostituito con Vincenzo Guerini. La SPAL si infila in una grave crisi, contrassegnata da cinque sconfitte consecutive ed una caduta progressiva che dal vertice la porter\u00e0 addirittura fuori dai play-off. \nLa stagione, oltre alla delusione sportiva, non sar\u00e0 dimenticata soprattutto per la tragica morte di Giuseppe Campione. La sera del 14 settembre 1994, un incidente stradale coinvolge l'auto su cui viaggiano lo stesso Campione ed il centravanti Antonio Soda. Per il talentuoso attaccante pugliese non c'\u00e8 scampo, mentre Soda rimane ferito e assente dal campo per molti mesi. Ai funerali di Campione, celebrati nel Duomo di Ferrara, partecipa tutta la citt\u00e0. Il giorno dopo la SPAL batte 5-1 lo in un clima di tristezza, emozione e comunione tra squadra e pubblico."}
{"id": "5438480", "revid": "729019", "url": "https://it.wikipedia.org/wiki?curid=5438480", "title": "Battaglia dei Campi di Croco", "text": "La battaglia dei Campi di Croco fu una battaglia della terza guerra sacra, combattuta tra l'esercito della Focide, comandato da Onomarco, e quelli della Lega della Tessaglia e del Regno di Macedonia comandati da Filippo II di Macedonia. Nella battaglia pi\u00f9 sanguinosa mai registrata nella storia greca, i focesi furono decisamente sconfitti dalle forze di Filippo. La vittoria di Filippo assicur\u00f2 la sua nomina a governatore della Tessaglia, segnando un passo importante nella ascesa della Macedonia nella politica dell'antica Grecia. Gli storici sono divisi sull'anno in cui si svolse la battaglia; qualcuno \u00e8 a favore del 353 a.C., mentre altri propendono per il 352 a.C.\nFonti e cronologia.\nLe fonti antiche sulla terza guerra sacra sono scarse e generalmente prive di informazioni cronologiche. La fonte principale per il periodo \u00e8 \"Bibliotheca historica\" di Diodoro Siculo, scritta nel I secolo a.C., che \u00e8 quindi una fonte secondaria. Diodoro \u00e8 spesso deriso dagli storici moderni per il suo stile e le sue inesattezze, ma conserva molti dettagli del periodo antico che non si trovano in nessuna altra fonte. Diodoro oper\u00f2 principalmente su opere di altri storici, omettendo molti dettagli che non collimavano con il suo scopo, che era quello di illustrare lezioni morali traendole dalla storia; il suo racconto della Terza guerra sacra, quindi, contiene molte lacune.\nA parte Diodoro, ulteriori dettagli della Guerra sacra si trovano nelle orazioni di statisti ateniesi, soprattutto Demostene e Eschine, che sono giunti intatti.. Dal momento che questi discorsi non furono destinati ad essere materiale storico, devono essere trattati con cautela; Demostene e Eschine sono stati descritti come \"un paio di bugiardi, dei quali nessuno si pu\u00f2 fidare che abbiano detto la verit\u00e0 in tutte quelle questioni in cui avevano interesse a mentire\". Tuttavia, le loro allusioni ad eventi contemporanei o del passato riescono a colmare alcune delle lacune presenti nel racconto di Diodoro, e aiutano a comporre la cronologia. I racconti di Diodoro, Demostene e Eschine possono essere ulteriormente integrati da frammenti di storie altrimenti perdute (come quella di Teopompo) e da fonti epigrafiche contemporanee.\nLe date indicate dagli storici moderni sono state oggetto di accesi dibattiti, e su esse non vi \u00e8 alcun chiaro consenso. Viene generalmente accettato che la guerra dur\u00f2 10 anni e si concluse nell'estate del 346 a.C. (l'unica data certa), che determina la data del 356 a.C. come inizio della guerra, con la cattura di Delfi da parte di Filomelo. Dopo la sconfitta di Filomelo alla battaglia di Neon, i tebani pensarono che sarebbe stato sicuro inviare il generale Pammene in Asia con 5 000 opliti. Una combinazione di evidenze suggerisce che Pammene si incontr\u00f2 con Filippo a Maronea in Tracia, nel 355 a.C., probabilmente durante il suo viaggio verso l'Asia. Buckler \u00e8 l'unico storico a produrre uno studio sistematico della guerra santa e pone quindi Neon prima del 355 a.C. Altri storici hanno messo Neon nel 354 a.C., dal momento che Diodoro dice che la battaglia ebbe luogo mentre Filippo assediava Metone, che Diodoro (ad un certo punto), pose nel 354 a.C. Tuttavia, la cronologia di Diodoro della guerra santa \u00e8 molto confusa; - egli narra l'inizio e la fine della guerra con un anno di ritardo, dicendo, di volta in volta che la guerra dur\u00f2 9, 10 o 11 anni, e comprende l'assedio di Metone, indicato per\u00f2 con due date differenti; - e le sue date non possono pertanto essere fatte valere.\nTrascurando le date, la maggior parte degli storici concordano sulla stessa sequenza degli eventi per questa parte della Guerra sacra. La questione principale \u00e8 quindi l'inizio della sequenza. Perci\u00f2, Buckler (cos\u00ec come Beloch e Cloche) data Neon al 355 a.C., Metone al 355-354 a.C., la prima campagna di Tessaglia di Filippo al 354 a.C. e la seconda al 353 a.C. Al contrario Cawkwell, Sealey, Hammond e altri propendono per l'anticipo di un anno e indicano pertanto Neon al 354 a.C.\nScenario.\nLa terza guerra sacra (spesso chiamata soltanto \"guerra sacra\") scoppi\u00f2 nel 356 a.C. e diede a Filippo a sua prima vera opportunit\u00e0 di espandere la sua influenza negli affari della Grecia centrale e meridionale. La guerra fu causata dal rifiuto della confederazione della Focide a pagare una multa loro inflitta nel 357 a.C. dalla lega anfizionica, un'organizzazione religiosa pan-greca che governava il luogo pi\u00f9 sacro dell'antica Grecia, il Tempio di Apollo a Delfi. Dietro l'elemento religioso, probabilmente c'era un motivo di \"realpolitik\" nel portare accuse contro i focesi, su istigazione dei tebani. In quel momento, Tebe controllava la maggioranza dei voti nel consiglio, e in occasione della riunione autunnale del 357 a.C., i tebani erano in grado di denunciare e multare sia i focesi (per la coltivazione della terra sacra) che gli spartani (per l'occupazione di Tebe 25 anni prima) Dal momento che le multe per entrambe le parti erano \"ingiustificatamente pesanti\", i tebani, probabilmente, si aspettavano che nessuna delle due parti pagasse, e, quindi, di essere in grado di dichiarare una \"guerra santa\", contro entrambi.\nIn risposta, il focesi, sotto la guida di Filomelo, presero Delfi (che si trovava entro i confini della Focide) e affermarono l'antica pretesa della Focide di avere la presidenza della lega anfizionica, intendendo cos\u00ec annullare la sanzione ricevuta. Sembra ci fosse una certa simpatia in Grecia per i focesi, dal momento che gli altri stati notarono che \"i tebani ... avevano usato l'anfizione per perseguire vendette meschine e distruttive\". I focesi erano sostenuti da Atene (nemica perenne di Tebe) e non sorprendentemente anche da Sparta, che sperava di vedere annullata la propria sanzione se i focesi avessero ottenuto la presidenza della lega. Tuttavia, Filomelo saccheggi\u00f2 il tesoro di Apollo per pagare i mercenari, approntando cos\u00ec un potente esercito, ma facendo cambiare drasticamente la disponibilit\u00e0 iniziale degli altri stati greci nei confronti della Focide. Pertanto, nell'inverno 356/355 a.C., venne dichiarata una \"guerra sacra\" contro i focesi da parte del Consiglio anfizionico, con i tebani come protagonisti. La guerra inizi\u00f2 relativamente bene per i focesi, che poi subirono una grave sconfitta alla battaglia di Neon a opera dei tebani nel 355 o 354 a.C. e Filomene cadde in battaglia. Imperterrito, Onomarco assunse il comando e assold\u00f2 nuovi mercenari per continuare la lotta.\nLa guerra sacra sembr\u00f2 rinnovare il conflitto all'interno della Tessaglia. La lega della Tessaglia era fedele sostenitrice della lega anfizionica e aveva un antico odio nei confronti dei focesi. Al contrario, la citt\u00e0-stato di Fera era alleata della Focide. Sia nel 354 che nel 353 a.C., la nobilt\u00e0 della citt\u00e0 di Larissa in Tessaglia aveva fatto appello a Filippo per aiutarla a sconfiggere Fera. Filippo quindi marci\u00f2 con l'esercito in Tessaglia, probabilmente con l'intenzione di attaccare Fera. Secondo i termini della loro alleanza, Licofrone di Fera richiese l'aiuto dei focesi, e Onormarco invi\u00f2 suo fratello, Faillo con 7 000 uomini; tuttavia, Filippo respinse questa forza prima che potesse unirsi all'esercito di Fera. Onomarco decise di abbandonare l'assedio e port\u00f2 tutto il suo esercito in Tessaglia per attaccare Filippo. I dettagli esatti della campagna successiva non sono chiari, ma sembra che Onomarco abbia inflitto due sconfitte a Filippo, con l'uccisione di molti macedoni. Dopo queste sconfitte, Filippo ritorn\u00f2 in Macedonia per trascorrere l'inverno. Si dice che avesse commentato che \"non scappavo, ma, come un ariete, mi tiravo indietro per avanzare ancora pi\u00f9 a fondo\".\nFilippo torn\u00f2 in Tessaglia nell'estate successiva (353 o 352 a.C., a seconda della cronologia seguita), avendo approntato un nuovo esercito in Macedonia. Filippo aveva chiesto formalmente ai tessali di unirsi a lui nella guerra contro il focesi. Egli aveva radunato tutti gli avversari tessali di Fera in modo tale da poter schierare, secondo Diodoro, un esercito di 20 000 fanti e 3 000 cavalieri.\nPreludio.\nSia Buckler che Cawkwell sostengono che Filippo assedi\u00f2 il porto strategico di Pagase (di fatto il porto di Fera) prima della battaglia dei Campi di Croco. Prendendo Pagase, \u00e8 probabile che Filippo avesse in mente di prevenire che giungessero eventuali aiuti via mare; Buckler suggerisce che Filippo aveva imparato la lezione dalla campagna precedente e voleva tagliar fuori Fera da ogni aiuto esterno prima di attaccarla. Nel frattempo, Onomarco torn\u00f2 in Tessaglia, per cercare di conservare la supremazia nella Focide, con circa la stessa forza dell'anno precedente. Inoltre, gli ateniesi inviarono Carete con una flotta consistente per aiutare i loro alleati focesi, vedendo la possibilit\u00e0 di sferrare un colpo decisivo contro Filippo. I focesi e gli ateniesi decisero probabilmente di incontrarsi a Pagase, dato che era l'unico porto che la flotta ateniese avrebbe potuto usare, e dal momento che Filippo era l\u00ec.\nBattaglia.\nGli eventi successivi non sono molto chiari, ma certamente venne combattuta una battaglia tra i macedoni e i focesi, probabilmente quando Filippo cerc\u00f2 di evitare che i focesi si unissero alle forze di Fera, e, soprattutto, prima che arrivassero gli ateniesi. Secondo Diodoro, i due eserciti si incontrarono su una vasta pianura vicino al mare, probabilmente nelle vicinanze di Pagase. Il \"campo di Croco\" in Tessaglia corrisponde a questa descrizione, e la battaglia \u00e8 quindi ora conosciuta come battaglia dei Campi di Croco; tuttavia, questa pianura \u00e8 cos\u00ec grande che si \u00e8 rivelato impossibile individuare il punto esatto in cui avvenne la battaglia.\nFilippo invi\u00f2 i suoi uomini in battaglia con addosso corone d'alloro, simbolo di Apollo, \"come se fosse il vendicatore ... di un sacrilego, e procedesse a combattere sotto la sua guida, del dio stesso\". Alcuni dei mercenari focesi, presumibilmente gettarono le armi, turbati dallo loro coscienza sporca. Nella battaglia che ne segu\u00ec, la pi\u00f9 sanguinosa registrata nella storia dell'antica Grecia, Filippo ottenne una vittoria decisiva contro i focesi. La battaglia sembra essere stata vinta dalla superiorit\u00e0 numerica e dal valore della cavalleria di Filippo.\nFuggendo dalla sconfitta, i focesi corsero verso il mare, dove, nel frattempo, era giunta la flotta di Carete, ma molti uomini vennero uccisi durante l'inseguimento, o annegarono mentre cercavano di raggiungere le navi. In totale vennero uccisi 6 000 soldati focesi, tra cui Onomarco, e altri 3 000 vennero fatti prigionieri. Onomarco venne impiccato o crocifisso e gli altri prigionieri fatti annegare, come da rituale punizione riservata ai ladri del tempio. Queste punizioni vennero progettate per negare agli sconfitti una onorevole sepoltura; Filippo quindi continu\u00f2 a presentarsi come il vendicatore pio del sacrilegio commesso dai focesi. Buckler afferma che: \u00abNossuno dovrebbe supporre automaticamente che un annegamento di massa ... avrebbe scosso il mondo greco. Anche l'indole mite di Isocrate ritenne che i mercenari focesi erano meglio morti che vivi ... La punizione fu davvero terribile, ma era del tutto coerente con il ruolo di Filippo come vendicatore di Apollo\".\nConseguenze.\nProbabilmente fu all'indomani della sua vittoria (se non prima) che i tessali nominarono Filippo \"arconte\" della Tessaglia. Questa fu un'investitura a vita e diede a Filippo il controllo delle entrate finanziarie della Confederazione della Tessaglia, oltre a farlo diventare capo dell'esercito confederale. I tiranni di Fera, piuttosto che subire il destino di Onomarco, raggiunsero un accordo con Filippo, e in cambio della consegna di Fera a Filippo, vennero autorizzati a raggiungere la Focide con 2 000 dei loro mercenari. Filippo trascorse qualche tempo a riorganizzare la Tessaglia, e una volta soddisfatto, marci\u00f2 a sud verso il valico delle Termopili, la porta verso la Grecia centrale. Probabilmente intendeva far seguire alla sua vittoria sui focesi, l'invasione della Focide stessa, una prospettiva che allarmo\u00f2 notevolmente gli ateniesi, dal momento che una volta approdato alle Termopili, poteva marciare direttamente su Atene. Gli ateniesi inviarono quindi una forza alle Termopili e occuparono il passo; esiste un certo dibattito sul fatto che altri contingenti potessero essersi uniti agli ateniesi alle Termopili. Anche se sarebbe stato possibile forzare il passo, Filippo non tent\u00f2 di farlo, preferendo non rischiare una sconfitta dopo i suoi grandi successi in Tessaglia.\nNel frattempo, i focesi si raggrupparono sotto il fratello di Onomarco, Fallio. Dopo le disfatte focesi a Neon e ai Campi di Croco, Fallio dovette raddoppiare la paga ai mercenari, al fine di attirarne un numero sufficiente a rifornire il suo esercito. Nonostante le sconfitte tuttavia, la maggior parte dei focesi erano ancora a favore della continuazione della guerra. Durante l'inverno di quell'anno, Fallio si impegn\u00f2 in sforzi diplomatici per raccogliere maggiore sostegno da parte degli alleati dei focesi, riuscendo ad ampliare il teatro del conflitto nella successiva campagna. Caso unico nella storia greca, i focesi furono in grado di assorbire le enormi perdite, grazie al saccheggio del tesoro del tempio di Apollo, un fattore che contribu\u00ec a far trascinare il conflitto fino al 346 a.C."}
{"id": "5438483", "revid": "1543377", "url": "https://it.wikipedia.org/wiki?curid=5438483", "title": "Cantone di Bologne", "text": "Il Cantone di Bologne \u00e8 una divisione amministrativa dell'Arrondissement di Chaumont e dell'Arrondissement di Saint-Dizier.\n\u00c8 stato costituito a seguito della riforma approvata con decreto del 17 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende 38 comuni:"}
{"id": "5438501", "revid": "599013", "url": "https://it.wikipedia.org/wiki?curid=5438501", "title": "Axwell \u039b Ingrosso", "text": ""}
{"id": "5438504", "revid": "72600147", "url": "https://it.wikipedia.org/wiki?curid=5438504", "title": "Axwell /\\ Ingrosso", "text": ""}
{"id": "5438518", "revid": "1993636", "url": "https://it.wikipedia.org/wiki?curid=5438518", "title": "Koryun", "text": "Biografia.\nSoprannominato \"Skantcheli\" (L'ammirevole), \nKoryun fu il primo storico ed il primo autore di un'opera originale in lingua armena. \nScrisse nel V secolo \"La vita di Mashtots\", ricca di dettagli sull'evangelizzazione dell'Armenia e l'invenzione dell'alfabeto armeno. Alcuni studiosi armeni ed europei, come G. Alishan, O. Torosyan, G. Fintigliyan, A. Sarukhan, G. Ter-Mkrtchyan (Miaban), S. Weber, ed altri, hanno ipotizzato che Koryun potesse essere etnicamente un georgiano (iberico) o un armeno-georgiano. Dopo aver ricevuto l'istruzione di base da Mesrop Mashtots presso il seminario di Vagharshapat, Koryun si rec\u00f2 per gli studi superiori in Siria, ad Alessandria e a Costantinopoli. Ritorn\u00f2 in Armenia con altri studenti nel 432. Fu un amico intimo di Yeznik di Koghb e di \"Ghevond\". In seguito fu nominato vescovo della Georgia. \u00c8 stato elencato tra i giovani traduttori. Il suo stile \u00e8 originale, ma talvolta oscuro a causa d'irregolarit\u00e0 grammaticali. Gli \u00e8 stata attribuita la traduzione dei primi tre libri dei Maccabei. Risale a Koryun l'affermazione secondo la quale non soltanto l'alfabeto armeno ma anche l'alfabeto georgiano e l'alfabeto dell'Albania caucasica sono creazioni di Mesrop Mashtots.\nDopo la morte di Mashtots, Koryun fu incaricato verso l'anno 443 dal catholicos \"Hovsep Hoghotsmetsi\", uno dei capi spirituali del tempo, di scrivere la biografia di Mesrop. Oggi la sua opera \u00e8 nota come \"Varq Mashtotsi\" (La vita di Mashtots). Termin\u00f2 quest'opera prima della battaglia di Avarayr del 451 e le successive evoluzioni politiche della regione. Nei tempi moderni \u00e8 stata tradotta in russo, inglese, francese e tedesco."}
{"id": "5438519", "revid": "1543377", "url": "https://it.wikipedia.org/wiki?curid=5438519", "title": "Greta Panettieri", "text": "Biografia.\nNata a Roma e cresciuta in Umbria, Greta Panettieri inizia la sua avventura musicale giovanissima a 6 anni con lo studio del violino che continua fino ai 16 anni nel Conservatorio Francesco Morlacchi di Perugia. La musica \u00e8 la sua prima passione e diventa presto una scelta di vita che la porteranno a studiare anche pianoforte e successivamente canto.\nNel 1994 inizia a studiare canto jazz con Cinzia Spata. \nNel 1998 partecipa alle clinics di Umbria Jazz come cantante, vincendo una delle borse di studio per la prestigiosa Berklee College of Music di Boston.\nNel 2000 Greta arriva a New York e invece di proseguire per Boston decide di rimanere a New York per fare esperienza nella grande mela dove Greta si immerge in un mondo di note e di Jazz, cantando in vari contesti dai pi\u00f9 tradizionali ai pi\u00f9 sperimentali esibendosi con gruppi jazz ma anche Latin, Funk, Rhythm and blues, Bossa nova. Cantare i diversi generi musicali le permette di imparare perfettamente sia l'inglese sia il portoghese/brasiliano.\nNel 2004 fonda la band Greta's Bakery con il pianista italiano Andrea Sammartino e il bassista statunitense Mike La Valle.\nNel 2005 Greta comincia a fare showcase per grandi major americane e nel 2006 diventa una Universal Recording Artist e comincia a collaborare con grandi compositori tra i quali Phil Galdston autore di brani come \"The Last to Know\" di C\u00e9line Dion e \"Save the Best for Last\" di Vanessa L. Williams.\nNel 2007 firma un importante contratto con la Decca Records Universal Music Group e sino al 2008 si dedica alla realizzazione del disco con il produttore statunitense Stewart Lerman (produttore musicale del film \"The Aviator\").\nNel 2009 arriva la prima tourn\u00e9e europea come opening act di Joe Jackson.\nNel 2010 esce negli Stati Uniti d'America \"The Edge of Everything\" il primo album dei Greta's Bakery per la Decca Records UMG, al quale partecipano grandi nomi tra i quali Diane Warren che scrive per la band \"Useless\". Lo stesso anno Greta partecipa a un progetto internazionale come ospite e co-autrice nell'album di Patricia Romania \"Sou Brasileira\" edito da Pony Canyon in Giappone e che la porta a collaborare con artisti come Terri Lynn Carrington (batterista di Herbie Hancock), Robert Irving III (pianista di Miles Davis), Paolinho Braga (batterista di Ant\u00f4nio Carlos Jobim)\nNel frattempo Greta decide di tornare ad essere un artista indipendente e registra un album dal vivo a \"ZincBar\" un rinomato jazz club newyorkese nel cuore del famoso quartiere West Village con il pianista brasiliano Cidinho Teixeira, il bassista brasiliano Itaiguara Brand\u00e3o, il batterista brasiliano Mauricio Zottarelli il disco uscir\u00e0 nel 2011 con il titolo \"Brazilian Nights\" (Greta's Bakery Music 2011)\nIl 2011 \u00e8 l'anno in cui Greta torna in Italia esibendosi in varie manifestazioni tra cui una serie di concerti ad Umbria Jazz. Il ritorno in Italia porta all'incontro con Geg\u00e8 Telesforo, con il quale Greta inizia una stretta collaborazione che la porter\u00e0 a co-firmare molti brani nel disco di Telesforo 'Nu Joy' edito da Columbia Records e Sony Music 2012 e in una tourn\u00e9e nel con la Nu Joy Band in tutti i pi\u00f9 importanti eventi e festival Jazz in Italia per oltre un anno.\nNel 2013 con la supervisione del musicista e produttore Larry Williams (produttore e musicista di Al Jarreau, George Benson, Michael Jackson) esce l'album \"Under Control\" distribuito world wide su tutte le piattaforme digitali dalla fine del 2013 e in uscita fisica come allegato ad un Graphic Novel 'Viaggio in Jazz' ispirato alla vita di Greta pubblicato da Edizioni Corsare a dicembre 2014.\nNel 2014 esce \"Non Gioco Pi\u00f9\" disco che rilegge in chiave jazz i grandi successi di Mina nel decennio d\u2019oro degli anni sessanta, tra gli ospiti anche Fabrizio Bosso. Questo nuovo lavoro, nonostante il dichiarato omaggio a Mina rileggendo i suoi grandi successi degli anni \u201960 (da \"Brava!\" a \"Conversazione\" a \"Se telefonando\"), ha un sound totalmente nuovo e originale, \u00e8 il \u201cluogo\u201d dove Greta esprime il suo grande talento unendo l\u2019innato virtuosismo della sua voce alla sua raffinata e poliedrica concezione musicale. Le atmosfere di questo lavoro trattengono due sentimenti senza tempo: da un lato il mondo notturno, soffuso e dorato del jazz; dall'altro, il mood della canzone d'autore italiana tra i '60 e '70.\nSempre nel 2014 Greta \u00e8 a fianco di Sergio Cammariere in tre brani dell'ultimo disco del cantautore dal titolo \"Mano nella mano\".\nNel 2015 Greta partecipa per quattro puntate a \"Radio 2 Social Club\" come \"ragazza club\" accanto a Luca Barbarossa. A luglio 2015 \u00e8 uscito il singolo \u201cC\u2019est irr\u00e9parable\u201d, versione originale di \"Un anno d'amore\" scritta dall\u2019autore italo-francese Nino Ferrer e resa celebre in Francia da Dalida, figura forte e, per molti versi, analoga a quella di Mina. Greta Panettieri la interpreta nella lingua originale, il francese, che svela nuovi significati rispetto alla versione italiana presente nel suo album \"Non gioco pi\u00f9\". Il singolo \u00e8 stato presentato in prima assoluta live sul palco del Blue Note Milano il 5 luglio. Insieme al singolo \u00e8 uscito anche il videoclip, scritto e interpretato insieme all'autore e attore Massimo Salari, che ne ha curato la regia.\nNel 2016 LA7 la chiama per pi\u00f9 di venti puntate come ospite musicale fissa nel programma \"L'aria che tira\" condotto da Myrta Merlino. Nello stesso anno \u00e8 autrice insieme a Geg\u00e8 Telesforo e Ben Sidran del singolo \"Let The Children\" dall'album \"Fun Slow Ride\" che diventer\u00e0 testimonial UNICEF.\nAd ottobre 2016 esce l'album \"Shattered/Sgretolata\" questo nuovo lavoro, composto quasi interamente da brani originali, \u00e8 un ritratto a 360\u00b0 della sfaccettata personalita di Greta \u0300 e del suo virtuoso percorso artistico, che da sempre va oltre la definizione di genere e di stile. Una dichiarata apertura a infinite possibilit\u00e0 interpretative: dalla ballad voce e chitarra, al brazilian contemporaneo, alla dedica a Bowie con una personalissima versione di \"Life on Mars\" nata durante uno dei suoi live negli studi di LA7, all'improvvisazione free e psichedelica di \"Don't Know\", allo swing di \"Oppure no\" e \"Non ci giurerei\", al jazz moderno della titletrack di ispirazione shorteriana. Quest'album viene reso unico e incalzante dalla grande variet\u00e0 di musicisti che, tra Italia e Stati Uniti, hanno collaborato alla sua realizzazione: dai tre testi scritti rispettivamente da Claudio \"Greg\" Gregori, Piji Siciliani e Jennie Booth, ai brasiliani Itaiguara Brandao e Mauricio Zottarelli che hanno a lungo collaborato con Greta durante il suo periodo newyorkese, a Francesco Diodati coinvolto in un duo voce e chitarra, all'impronta jazz dei sassofonisti Max Ionata, Alfondo Deidda e Cristiano Arcelli. Un album che cavalca la strada del jazz con tratti swing e funk che si intrecciano sapientemente e che generano immagini policromatiche, fumose come quelle di un club illuminato da luci soffuse.\nIl 2017 e il 2018 vedono Greta protagonista di vari tour sia nazionali che internazionali tra cui Russia, Cina e Spagna, dove Greta, oltre a presentare in vari teatri e club il suo album \"Shattered/Sgretolata, partecipa al tour del famoso cantante chitarrista Toquinho."}
{"id": "5438528", "revid": "62748", "url": "https://it.wikipedia.org/wiki?curid=5438528", "title": "Battaglia di Campo di Croco", "text": ""}
{"id": "5438532", "revid": "819238", "url": "https://it.wikipedia.org/wiki?curid=5438532", "title": "Raccordo ferroviario per Castellammare Marittima", "text": ""}
{"id": "5438552", "revid": "1494169", "url": "https://it.wikipedia.org/wiki?curid=5438552", "title": "Cadillacs and Dinosaurs", "text": ""}
{"id": "5438554", "revid": "38120", "url": "https://it.wikipedia.org/wiki?curid=5438554", "title": "Cadillacs &amp; Dinosaurs", "text": ""}
{"id": "5438555", "revid": "38120", "url": "https://it.wikipedia.org/wiki?curid=5438555", "title": "Cadillac e dinosauri", "text": ""}
{"id": "5438556", "revid": "640277", "url": "https://it.wikipedia.org/wiki?curid=5438556", "title": "Michael Hickenbottom", "text": ""}
{"id": "5438559", "revid": "1005847", "url": "https://it.wikipedia.org/wiki?curid=5438559", "title": "Elezioni regionali in Veneto del 2015", "text": "Le elezioni regionali italiane del 2015 in Veneto si sono tenute il 31 maggio, contestualmente alle altre 6 regioni chiamate al voto: Liguria, Toscana, Umbria, Marche, Campania e Puglia.\nCandidati alla presidenza.\nI candidati alla presidenza, con le rispettive liste a sostegno - cos\u00ec come depositate in Corte d'Appello alla scadenza di legge delle ore 12 del 2 maggio sono (in ordine alfabetico):\nLegge elettorale.\nIl nuovo sistema elettorale del Veneto \u00e8 regolato dalle legge regionale 5/2012.\nL'assemblea \u00e8 composta da 50 consiglieri (tra cui il candidato presidente giunto secondo) pi\u00f9 il presidente proclamato eletto.\nDopo l'eliminazione del listino del presidente, la ripartizione dei seggi resta proporzionale (col Metodo d'Hont), ma con un premio di maggioranza variabile: alla coalizione vincente vengono assegnati 29 seggi se riesce a superare il 50% delle preferenze; 28 se ottiene tra il 40% e il 50% dei voti; solo 27 qualora dovesse rimanere sotto al 40%.\n\u00c8 inoltre fissata una soglia di sbarramento del 3% per le liste singole e alle coalizioni che non superino il 5% dei voti.\nAffluenza.\nIl corpo elettorale per le elezioni del 31 maggio 2015 risultava composto da 4.018.497 elettori, registrati nei 4.742 seggi elettorali dei 563 comuni del Veneto. Alla chiusura dei seggi l'affluenza definitiva si \u00e8 attestata al 57,16%, per un totale di 2.296.862 voti."}
{"id": "5438560", "revid": "111433", "url": "https://it.wikipedia.org/wiki?curid=5438560", "title": "Religioni baltiche", "text": ""}
{"id": "5438566", "revid": "450700", "url": "https://it.wikipedia.org/wiki?curid=5438566", "title": "Equilibrio elettrolitico", "text": ""}
{"id": "5438567", "revid": "62004", "url": "https://it.wikipedia.org/wiki?curid=5438567", "title": "Maxime Daniel", "text": ""}
{"id": "5438575", "revid": "831312", "url": "https://it.wikipedia.org/wiki?curid=5438575", "title": "Alexis Gougeard", "text": ""}
{"id": "5438578", "revid": "669954", "url": "https://it.wikipedia.org/wiki?curid=5438578", "title": "WATCH Disney Channel", "text": ""}
{"id": "5438580", "revid": "416175", "url": "https://it.wikipedia.org/wiki?curid=5438580", "title": "Belladonna (Marvel Comics)", "text": "Belladonna \u00e8 un personaggio dei fumetti pubblicati dalla Marvel Comics, \u00e8 una criminale, nemica dell'Uomo Ragno.\nBiografia.\nAlla sua prima apparizione, Belladonna invia i suoi tre scagnozzi a rubare un paio di bidoni di neo-atropina nei laboratori dell'Empire State University, in seguito, usa il gas contro lo stilista Roderick Kingsley, accusandolo di rubare le proprie idee ad altri colleghi, la sua vendetta \u00e8 impedita dall'intervento dell'Uomo Ragno, tuttavia, la criminale riesce a fuggire, stordendo l'eroe con il suo gas. Successivamente, boicotta la sfilata di moda di Kingsley, sostituendo le sue creazioni con dei sacchi di iuta, sul pi\u00f9 bello Spidey interviene nuovamente ma Belladonna fugge ancora, accecando temporaneamente l'Arrampicamuri.\nTempo dopo, la donna assolda il nuovo Prowler, la cui maschera cela il criminale noto come il Gatto Ladro, per tendere una trappola al suo ragnesco nemico; sacrificando senza scrupoli il suo alleato, Belladonna riesce a chiudere la sua nemesi in una mortale camera a gas. Fuggito dalla letale trappola, Spidey lascia Prowler, ferito durante la fuga, al pronto soccorso e si dirige all'atelier di Desiree Vaughn-Pope che sospetta essere la criminale mascherata, l\u00ec trova la sorella, Narda Ravanna, che gli racconta i loro trascorsi burrascosi con Kingsley e conferma i suoi dubbi; mentre l'Uomo Ragno corre dallo stilista, Narda, che \u00e8 in realt\u00e0 Belladonna, chiama Roderick, minacciandolo e spingendolo ad attaccare il Tessiragnatele al suo arrivo; attraverso i microfoni che ha nascosto la donna assiste alla morte dell'eroe, tuttavia, non fa in tempo a gioirne che viene attaccata dal Gatto Ladro, fuggito dall'ospedale e deciso a vendicarsi, il tempestivo intervento di un redivivo Arrampicamuri le salva la vita, condannandola per\u00f2 alla galera per i suoi crimini.\nPoteri e abilit\u00e0.\nBelladonna fa uso di una grande variet\u00e0 di gas e profumi, principalmente a base di neo-atropina, sostanza estratta dalla pianta a cui deve il suo nome. Il gas provoca numerosi effetti: sonnolenza; perdita di coscienza; midriasi e relativa ipersensibilit\u00e0 alla luce; inoltre, era in grado di dissolvere la tela dell'Uomo Ragno, prima che egli ne modificasse la formula; Narda lo veicola attraverso una pistola o dei tubi nascosti nelle maniche del suo cappotto."}
{"id": "5438595", "revid": "481666", "url": "https://it.wikipedia.org/wiki?curid=5438595", "title": "Pat J. Hartigan", "text": ""}
{"id": "5438598", "revid": "380654", "url": "https://it.wikipedia.org/wiki?curid=5438598", "title": "Blackthorn - Sin destino", "text": ""}
{"id": "5438599", "revid": "182193", "url": "https://it.wikipedia.org/wiki?curid=5438599", "title": "Velodromo Ottavio Bottecchia", "text": ""}
{"id": "5438600", "revid": "182193", "url": "https://it.wikipedia.org/wiki?curid=5438600", "title": "Velodromo Rino Mercante", "text": ""}
{"id": "5438602", "revid": "1924342", "url": "https://it.wikipedia.org/wiki?curid=5438602", "title": "Meanwhile in Burbank...", "text": "Meanwhile in Burbank... \u00e8 il primo EP del gruppo musicale statunitense Stone Sour, pubblicato il 18 aprile 2015 dalla Roadrunner Records.\nIl disco.\nPubblicato in concomitanza con l'annuale Record Store Day, si tratta di un EP costituito da cinque reinterpretazioni di brani originariamente realizzati da artisti appartenenti alla scena heavy metal degli anni settanta e ottanta, quali Judas Priest, Kiss e Metallica.\n\"Meanwhile in Burbank...\" segna inoltre la prima pubblicazione degli Stone Sour con il chitarrista Christian Martucci e il bassista Johny Chow in qualit\u00e0 di componenti stabili, dopo essere stati membri temporanei rispettivamente dal 2012 e dal 2014."}
{"id": "5438603", "revid": "116064814", "url": "https://it.wikipedia.org/wiki?curid=5438603", "title": "Raphael Sealey", "text": "Biografia.\nRaphael Sealey studi\u00f2 allo University College (Oxford) di Oxford in Inghilterra sotto la guida di George Cawkwell, ricevendo un M.A. dall'Universit\u00e0 di Oxford nel 1951.\nSi trasfer\u00ec quindi negli Stati Uniti dove fu professore di storia greca alla University of California in California, al 1967 al 2000, specializzandosi in storia del diritto dell'antica Grecia. Dopo essere andato in pensione, divenne professore emerito della stessa universit\u00e0. Prima di approdare a Berkeley, aveva insegnato all'University College del Galles del Nord, al Queen Mary College, all'University of London e alla State University of New York a Buffalo.\nSelezione di opere.\nTra i libri scritti da Sealey si ricordano:"}
{"id": "5438605", "revid": "1543377", "url": "https://it.wikipedia.org/wiki?curid=5438605", "title": "Absidia", "text": "Absidia \u00e8 un genere di funghi della famiglia Cunninghamellaceae. La specie pi\u00f9 nota \u00e8 \"Absidia corymbifera\", che causa zigomicosi, in particolare sotto forma di aborto spontaneo nelle mucche. Negli esseri umani pu\u00f2 causare anche mucormicosi. Pu\u00f2 causare micosi in individui con bassa immunit\u00e0. Di solito infetta polmoni, naso, cervello, vista e pelle. Sono onnipresenti nella maggior parte degli ambienti, in particolare li si possono ritrovare nel compost."}
{"id": "5438606", "revid": "481666", "url": "https://it.wikipedia.org/wiki?curid=5438606", "title": "Patrick Hartigan", "text": ""}
{"id": "5438610", "revid": "533647", "url": "https://it.wikipedia.org/wiki?curid=5438610", "title": "Charlotte di Cambridge", "text": "\u00c8 quarta nella linea di successione alla sua bisnonna, la regina Elisabetta II, dopo suo nonno paterno, suo padre e suo fratello maggiore. \nHa due fratelli, uno di due anni maggiore, George, ed uno di tre anni minore, Louis.\nIl secondo nome, Elizabeth, \u00e8 in onore della bisnonna e della trisnonna, mentre il terzo nome, Diana, \u00e8 in memoria della defunta nonna Lady Diana Spencer.\nBiografia.\nAnnuncio e nascita.\nL'8 settembre 2014 Clarence House annunci\u00f2 che il duca e duchessa di Cambridge erano in attesa del loro secondogenito. In ottobre, Kensington Palace annunci\u00f2 che la nascita era prevista per l'aprile 2015.\nIl 2 maggio 2015, alle 08:34 BST, la duchessa ha partorito una bambina del peso di 3,71\u00a0kg al St Mary's Hospital di Londra. Il duca di Cambridge era presente alla nascita. L'\u00e9quipe medica che ha assistito la Duchessa nel parto \u00e8 stata guidata da Guy Thorpe-Beeston, un esperto in gravidanze ad alto rischio e chirurgo ginecologo della casata reale, con l'aiuto di Alan Farthing, chirurgo-ginecologo della regina Elisabetta II; entrambi erano presenti anche alla nascita del principe George, nel 2013. La neonata \u00e8 stata mostrata al pubblico per la prima volta fuori dall'ospedale con i suoi genitori, meno di 10 ore dopo la sua nascita.\nLa sera del giorno successivo, luoghi di interesse come il Tower Bridge, la London Eye, e le fontane di Trafalgar Square a Londra e la Peace Tower a Ottawa, sono stati illuminati di rosa per celebrare la nascita della principessa. Il 4 maggio, sono stati sparati 21 colpi di cannone da Hyde Park e dalla Torre di Londra. Pi\u00f9 tardi, in quello stesso giorno \u00e8 stato annunciato il nome della piccola: Charlotte Elizabeth Diana. Il terzo nome \u00e8 un omaggio alla nonna paterna, la principessa Diana.\nIl 5 luglio 2015 la principessa Charlotte \u00e8 stata battezzata nella St. Mary Magdalene Church a Sandringham da Justin Welby, arcivescovo di Canterbury; i padrini, nessuno dei quali appartenente alla famiglia reale, sono stati: Laura Fellowes, cugina materna di William, Adam Middleton, cugino paterno di Kate, Thomas van Straubenzee e James Meade, amici di William e Sophie Carter, amica di Kate.\nTitoli e posizione costituzionale.\nLa principessa Charlotte \u00e8, per nascita, una principessa del Regno Unito con il diritto al trattamento di \"altezza reale\" tramite lettere patenti emanate dalla regina Elisabetta II il 31 dicembre 2012, che conferiva titoli e trattamento a tutti i figli del figlio maggiore del principe di Galles. Il suo titolo e trattamento ufficiale \u00e8 \"sua altezza reale\" principessa Charlotte di Cambridge.\nLa principessa \u00e8 quarta nella linea di successione dopo suo nonno, suo padre e suo fratello maggiore. Grazie alle modifiche alla legge di successione effettuate nel 2015, non potr\u00e0 essere scavalcata da eventuali fratelli minori maschi."}
{"id": "5438618", "revid": "110157", "url": "https://it.wikipedia.org/wiki?curid=5438618", "title": "Avrecourt", "text": "Avrecourt \u00e8 un comune francese di 137 abitanti situato nel dipartimento dell'Alta Marna nella regione del Grand Est.\nDopo essere stato fuso con altri otto comuni nel 1972 per costituire il comune di Val-de-Meuse, il 1\u00ba gennaio 2012 ne \u00e8 stato nuovamente scorporato."}
{"id": "5438620", "revid": "154326", "url": "https://it.wikipedia.org/wiki?curid=5438620", "title": "Federico Augusto, duca di York e Albany", "text": ""}
{"id": "5438623", "revid": "154326", "url": "https://it.wikipedia.org/wiki?curid=5438623", "title": "Carlotta del Galles", "text": ""}
{"id": "5438631", "revid": "154326", "url": "https://it.wikipedia.org/wiki?curid=5438631", "title": "Edoardo, duca di Kent e Strathearn", "text": ""}
{"id": "5438643", "revid": "72602698", "url": "https://it.wikipedia.org/wiki?curid=5438643", "title": "Succussione ippocratica", "text": ""}
{"id": "5438646", "revid": "115234823", "url": "https://it.wikipedia.org/wiki?curid=5438646", "title": "Club Italia 2014-2015 (pallavolo femminile)", "text": "Questa voce raccoglie le informazioni riguardanti il Club Italia nelle competizioni ufficiali della stagione 2014-2015.\nStagione.\nLa stagione 2014-15 \u00e8 per il Club Italia la seconda in Serie A2: la squadra del progetto federale partecipa al campionato cadetto dopo essere stata ripescata dalla Serie B1. In panchina ritorna Marco Mencarelli, mentre la rosa \u00e8 come sempre costituita da giovani ragazze italiane: alcune sono confermate come Paola Egonu, Sofia D'Odorico, Noura Mabilo e Alexandra Botezat, mentre tra le nuove arrivate Ilaria Spirito, Anastasia Guerra, Anna Danesi e Vittoria Prandi, ceduta a stagione in corso e sostituita da Ofelia Malinov. Tra le cessioni quelle di Sara Bonifacio, Anna Nicoletti, Elena Cappelli e Michela Rossi.\nIl campionato inizia con due sconfitte consecutive: la prima vittoria arriva alla terza giornata contro la Pallavolo Piacentina. Dopo altre due sconfitte, il Club Italia inanella cinque successi di fila, per chiudere poi il girone di andata con uno stop e una vittoria, attestandosi al settimo posto e qualificandosi per la Coppa Italia di Serie A2. Il girone di ritorno comincia con due insuccessi e poi due vittorie: dopo un periodo di risultati altalenanti la squadra chiude la \"regular season\" con cinque sconfitte consecutive, confermando il settimo posto in classifica ed accendo ai \"play-off\" promozione. Nei quarti di finale vince sia la gara di andata che quella di ritorno con due ennesimi 3-2, dopo che nel corso della \"regular season\" ne ha collezionati tredici, di cui sette consecutivi, ai danni della Trentino Rosa; nelle semifinali la sfida \u00e8 contro la : dopo aver perso gara 1, il Club Italia vince gara 2, per poi essere definitivamente eliminato con la disfatta in gara 3.\nLa partecipazione alla Coppa Italia di Serie A2 \u00e8 possibile grazie al settimo posto al termine del girone di andata di campionato; il Club Italia incontra nei quarti di finale la squadra di Monza: dopo aver perso la gara di andata di andata per 3-1 vince quella di ritorno per 3-2, ma viene eliminata dalla competizione per un peggior quoziente set.\nOrganigramma societario.\nArea direttiva\nArea direttiva\nArea tecnica\nArea sanitaria"}
{"id": "5438648", "revid": "1543377", "url": "https://it.wikipedia.org/wiki?curid=5438648", "title": "Episodi di The Paradise (prima stagione)", "text": "La prima stagione della serie televisiva The Paradise \u00e8 andata in onda sul canale britannico BBC One dal 25 settembre al 13 novembre 2012.\nIn Italia \u00e8 stata trasmessa in prima visione dal 24 maggio al 21 giugno 2014 su Mya, canale a pagamento della piattaforma televisiva Mediaset Premium, mentre in chiaro \u00e8 andata in onda su laeffe dal 14 settembre al 5 ottobre 2014.\nEpisodio 1.\nTrama.\nLa giovane campagnola Denise Lovett arriva in citt\u00e0 convinta di poter trovare lavoro presso la bottega di suo zio Edmund, che non \u00e8 per\u00f2 in grado di aiutarla. Cerca quindi un'occupazione come commessa presso il vicino negozio \"The Paradise\", una raffinata attivit\u00e0 commerciale che mira ad attirare una clientela composta non solamente da ricchi. Il suo proprietario, il signor Moray, mira ad ingrandire il suo giro d'affari e cerca sostegno nel banchiere Lord Glendenning, con la cui figlia Katherine intrattiene una relazione. La donna, che non vede l'ora di sposarsi, spinge per un matrimonio e sostiene il compagno nei confronti del padre. Dovendo dare prova delle pontenzialit\u00e0 del suo negozio, Moray organizza una grande svendita, che se non andasse a buon fine potrebbe mettere a repentaglio le sorti del Paradise. Alla sua rischiosa decisione si oppone Dudley, il suo primo collaboratore, che ostacola i suoi piani. Intanto a Denise viene accordato un periodo di prova agli ordini della severa Miss Audrey, che fin dall'inizio non la vede di buon occhio, nonostante la ragazza si metta subito in luce.\nEpisodio 2.\nTrama.\nKatherine porta al negozio la sua triste amica Jocelin Brookmire, che resta estasiata dall'ambiente e colpita dalle attenzioni di Sam. La nobildonna invita il commesso a casa dei Glendenning - dove \u00e8 ospite - per ringraziarlo, ma un suo slancio emotivo mette a repentaglio l'occupazione di Sam e la reputazione del Paradise.\nEpisodio 3.\nTrama.\nUn neonato viene abbandonato all'interno del Paradise e Moray non si lascia sfuggire l'occasione per fare pubblicit\u00e0 al negozio. Denise suggerisce brillanti idee al proprio datore di lavoro, provocando l'astio di Miss Audrey. Tra le varie iniziative, Moray stringe un accordo con Peter Adler, il proprietario di un orfanotrofio con cui Katherine entra subito in simpatia. Adler porta al Paradise un gruppo di bambine, la cui presenza genera in Clara emozioni contrastanti.\nEpisodio 4.\nTrama.\nMiss Audrey cade vittima di una misteriosa malattia e Moray, contrariamente ad ogni logica di anzianit\u00e0 lavorativa, sceglie di affidare il reparto a Denise per sfruttare il suo talento con un importante cliente. La decisione genera il risentimento di Clara e aumenta le preoccupazioni di Miss Audrey. Katherine intanto porta avanti la sua relazione con Adler.\nEpisodio 5.\nTrama.\nL'espansione del Paradise trova un intoppo nell'ambizioso barbiere Bradley Burroughs, che pretende un ruolo da socio a fianco di Moray per cedere i suoi spazi. Denise suggerisce a Miss Audrey un evento riservato agli uomini per offrire loro lingerie da regalare alle loro signore, mentre Clara cerca informazioni per screditarla. Dopo aver lasciato Adler, Katherine prova a stuzzicare Moray facendo acquisti dai suoi concorrenti, compreso Edmund.\nEpisodio 6.\nTrama.\nLord Glendenning avvisa Moray delle mosse di uno speculatore che vorrebbe acquistare tutti gli edifici della zona per diventare il suo nuovo locatore. Il banchiere gli offre un corposo prestito per batterlo sul tempo e lo incoraggia a sposare Katherine. Miss Audrey si accorge che Denise \u00e8 in preda alle pene d'amore per il suo datore di lavoro. L'apertura di un nuovo bancone dedicato agli uccelli \u00e8 per Pauline l'occasione per provare a mettersi in luce, mentre Arthur \u00e8 terrorizzato da Jonas dopo aver capito cosa potrebbe aver fatto a Burroughs. Il fedele dipendente di Moray vede in Edmund una minaccia ed ordisce un piano per rovinarlo.\nEpisodio 7.\nTrama.\nNel suo nuovo lavoro alla bottega di suo zio Edmund, Denise propone nuove idee per associare i piccoli artigiani della strada, ma il suo entusiasmo si deve scontrare con la fiera indipendenza e la scarsa fiducia dei commercianti. Nel frattempo Katherine sfrutta l'imminente matrimonio per fare pubblicit\u00e0 al Paradise, che considera ormai cosa sua.\nEpisodio 8.\nTrama.\nLa benedizione di suo zio cancella le ultime remore di Denise, che chiede a Miss Audrey e a Dudley di poter tornare al loro servizio. Nonostante i suoi sforzi per\u00f2 i sentimenti per Moray non si sono spenti. Il cadavere di Bradley Burroughs viene ripescato dal fiume, rappresentando una minaccia per il Paradise. Alla vigilia del matrimonio con Katherine, Moray scopre inoltre che Lord Glendenning non \u00e8 stato esattamente di parola riguardo ai loro accordi finanziari."}
{"id": "5438649", "revid": "106456", "url": "https://it.wikipedia.org/wiki?curid=5438649", "title": "Succussione", "text": "Succussione (dal latino \"succussio -onis\", der. di succussus, part. pass. di succut\u0115re, \u00abscuotere, agitare\u00bb, comp. di sub- e quat\u0115re \u00abscuotere\u00bb) \u00e8 un termine dotto con cui \u00e8 talora indicata un'operazione di scuotimento.\nNella semeiotica medica, indica una manovra (ed in tal caso assume anche il nome di \"succussione ippocratica\") consistente in un brusco scuotimento del torace, rivolta a ricercare la presenza di idro-pneumotorace o di pio-pneumotorace. Infatti, in presenza di tali patologie si pu\u00f2 percepire un rumore prodotto dall'urto, contro le pareti della cavit\u00e0, del liquido libero di muoversi per la contemporanea presenza di aria.\nQuesto termine \u00e8 anche utilizzato per indicare lo scuotimento di varie sostanze come, ad esempio, durante la preparazione di prodotti omeopatici."}
{"id": "5438651", "revid": "633110", "url": "https://it.wikipedia.org/wiki?curid=5438651", "title": "155 mm C Mle 1881", "text": "L'Obusier de 155 Court Mod\u00e8le 1881 era un obice pesante francese ad affusto rigido, progettato dal capitano Charles Ragon de Bange ed impiegato dall'esercito francese durante la prima guerra mondiale.\nStoria.\nL'obice fu sviluppato da de Bange presso il \"D\u00e9p\u00f4t Central\" dell'Arma di artiglieria di Parigi come versione accorciata del suo cannone 155 mm L Mle. 1877. Il pezzo era montato su un affusto definito \"de siege et de place\", ovvero da assedio e da fortezza, e venne assegnato ai reggimenti di artiglieria da fortezza (\"r\u00e9giments d'artillerie \u00e0 pied\").\nCome arma d'assedio, il \"155 C\" rimpiazz\u00f2 il predecessore 155 L in tutte le circostanze in cui era necessario un tiro a distanze minori ma con traiettoria parabolica ad alto angolo. Come artiglieria da fortezza invece il pezzo venne schierato, su piazzola di tiro o in casamatta a tiro indiretto, principalmente nelle piazze di prima categoria, quelle destinate a subire l'urto principale dell'attacco avversario. Nel 1914, al momento della mobilitazione per la Grande Guerra, l'esercito francese schierava 237 di questi obici. Con la stabilizzazione del fronte occidentale, il pezzo, da arma da assedio e da difesa, venne riconvertito al ruolo di obice campale pesante.\nTecnica.\nLa canna, in acciaio, era una versione accorciata di quella del 155 mm L Mle. 1877, con rigatura progressiva sinistrorsa a 48 rilievi ed otturatore a vite interrotta tipo de Bange. Era lunga 2,4 m e pesava 1.130\u00a0kg, compresi 68\u00a0kg dell'otturatore.\nL'affusto rigido \"de siege et de place\" aveva la particolare forma detta a collo di cigno, che rendeva possibili grandi elevazioni ed offriva un'ottima resistenza; esso era costituito da due aloni in lamiera scatolata e rivettata, che portavano superiormente le orecchioniere ed anteriormente l'assale per le ruote; nella coda veniva inserito un timone removibile per il collegamento all'avantreno e per il puntamento. Le due grandi ruote a razze in legno venivano utilizzate per gli spostamenti su strada; quando il pezzo veniva messo in batteria, queste venivano rimosse e l'affusto poggiava interamente sulla piattaforma di tiro. La piattaforma di tiro Mle 1882, in legno, era lunga 5,3 m, pesante 4.514\u00a0kg e richiedeva 2,5 ore per essere approntata. Il pezzo venne successivamente utilizzato con la piattaforma Mle 1891 e con una pi\u00f9 leggera piattaforma di circostanza, costituita da 6 travi poggianti su due travi trasversali, utilizzabile per il tiro a carica ridotta. L'energia del rinculo era assorbita dall'attrito tra affusto e piattaforma; dopo ogni colpo, il pezzo doveva essere riportato in avanti: questa operazione era facilitata da due rulli posti ai lati della testata d'affusto, collegati all'assale tramite due bracci, che toccavano la piattaforma quando si alzava manualmente la coda, agendo sul timone.\nPer il trasporto, l'affusto, sulle ruote da strada, veniva agganciato tramite il timone ad un avantreno. Il complesso, pesante in totale 3.044\u00a0kg, veniva trainato da un tiro a tre pariglie di cavalli.\nVarianti e derivati.\nTourelle de 155 C type Montlu\u00e7on.\nLa bocca da fuoco da 155 mm C venne utilizzata come armamento della cupola corazzata girevole \"type Montlu\u00e7on\". Questa venne sperimentata nel 1888 e, dal 1890, venne installata nella batteria corazzata in calcestruzzo di Lucey.\nAff\u00fbt-truck Peign\u00e9 Canet Mle 1897.\nL Aff\u00fbt-truck Peign\u00e9 Canet Mle 1897, sviluppato dal tenente colonnello Peign\u00e9 e dall'ingegnere Canet negli ultimi anni del secolo, era uno dei primi esempi di cannone ferroviario moderno. Furono realizzati 32 affusti Mle 1897 per le quattro piazzeforti del Sistema S\u00e9r\u00e9 de Rivi\u00e8res di Verdun, Toul, \u00c9pinal e Belfort. Questi pezzi servivano a rinforzare rapidamente i vari settori della piazza, spostandosi su un sistema di ferrovie Decauville. Allo stabilizzarsi del fronte durante la Grande Guerra, questi cannoni furono utilizzati prima dell'ingresso in servizio dei cannoni ferroviario pesanti, rivelandosi particolarmente utili sul fronte dei Vosgi. Furono ritirati dal servizio il 14 agosto 1919.\nL'affusto ferroviario era bivalente, potendo essere armato a seconda delle circostanze con la bocca da fuoco da 155 mm C o con quella da 120 mm L Mle. 1878. La bocca da fuoco era incavalcata su un affustino a lisce laterali con due freni di sparo; le lisce erano incernierate anteriormente al sottoaffusto a candeliere e posteriormente poggiavano su due cilindri a compressione, che contribuivano con i freni di sparo ad assorbire il rinculo. Il sottoaffusto a candeliere era inchiavardato ad un pianale ferroviario, sul quale brandeggiava a 360\u00b0; il pianale, con sponde laterali apribili per ampliare la piattaforma di tiro, era dotato di quattro bracci che venivano aperti lateralmente, dotati di martinetti per la stabilizzazione durante la messa in batteria. Il pianale viaggiava su due carrelli a due assi modello P\u00e9chot, con scartamento ridotto a 60\u00a0cm.\n155 mm C Mle 1881/12 Filloux.\nLo schieramento del Mle 1881, come i pezzi pesanti coevi, era vincolato all'utilizzo di pesanti e poco mobili piattaforme di tiro. A partire dal 1907 Louis Filloux inizi\u00f2 a studiare una soluzione per migliorare lo schieramento campale del 155 mm C. Il progetto, denominato \"155\u00a0mm C Mod\u00e8le 1881 Modifi\u00e9e 1912\", venne accettato e 108 cannoni vennero convertiti nel 1912. La soluzione consisteva nell'introduzione di un sottoaffusto: i montanti laterali di questo telaio fungevano da guida per la coda dell'affusto a collo di cigno; nella parte anteriore era munito di due lisce inclinate in acciaio: allo sparo, il pezzo rinculava salendo sulle lisce tramite i due rulli laterali, per poi tornare automaticamente in batteria per gravit\u00e0, grazie all'inclinazione delle lisce di scorrimento. L'affusto era inoltre frenato da un freno di sparo che collegava l'affusto al perno centrale della piattaforma di tiro, intorno al quale il complesso affusto-sottoaffusto poteva brandeggiare di 24\u00b0.\nTutti questi accorgimenti consentivano un pi\u00f9 facile puntamento ed un pi\u00f9 alto rateo di fuoco (fino a 2 colpi al minuto) grazie al pi\u00f9 rapido riposizionamento del pezzo dopo ogni colpo.\n155 mm C Mle 1890.\nIl giovane progettista Louis Henry Auguste Baquet svilupp\u00f2 per il suo 120 mm C Mle 1890 un primitivo freno di sparo, progenitore del leggendario 75 mm Mle. 1897, sviluppato pochi anni dopo. Le soluzioni impiegate su questo nuovo affusto elastico campale (\"plate form Baquet\") vennero adattate anche alla pi\u00f9 potente bocca da fuoco da \"155 mm C Mle 1881\", ottenendo il 155 mm C Mle 1890 Baquet.\nMunizionamento.\nIl pezzo utilizzava un munizionamento a cartoccio a sacchetto. La polvere della carica propulsiva era contenuta in sacchetti di seta o in tessuto di amianto. Le cariche progressive andavano da una minima da 0,6\u00a0kg ad una massima di 2,8\u00a0kg di polvere C1. "}
{"id": "5438652", "revid": "767487", "url": "https://it.wikipedia.org/wiki?curid=5438652", "title": "Vi canto una storia assai vera", "text": "Vi canto una storia assai vera \u00e8 un album di Maria Carta, pubblicato nel 1976 dalla RCA Italiana. \u00c8 una raccola di Canti della Resistenza, canti anarchici e di canzoni popolari di varie parti del mondo."}
{"id": "5438658", "revid": "729019", "url": "https://it.wikipedia.org/wiki?curid=5438658", "title": "Progress M-27M", "text": "Progress M-27M (russo: \u041f\u0440\u043e\u0433\u0440\u0435\u0441\u0441 \u041c-27\u041c), identificato dalla NASA come Progress 59 o 59P, era una capsula spaziale senza equipaggio della linea Progress, che \u00e8 stata persa durante il lancio nel 2015, all'inizio di una missione di rifornimento, con rendezvous in 6 ore, della Stazione Spaziale Internazionale. Prodotta da RKK Energia, la sonda sarebbe dovuta essere gestita dall'Agenzia Spaziale Russa.\nDurante il lancio la capsula spaziale ha raggiunto l'orbita bassa terrestre, ma un malfunzionamento occorso durante il distacco del terzo stadio ha provocato una rotazione incontrollata della Progress e la successiva perdita della capsula.\nLancio.\nIl lancio \u00e8 stato effettuato il 28 aprile 2015 alle 07:09 UTC dal cosmodromo di Bajkonur.\nAttracco.\nLa navetta non \u00e8 attraccata alla Stazione Spaziale Internazionale, causando la perdita totale del carico.\nCarico.\nIl carico utile trasportato di 2357\u00a0kg, che includeva beni di prima necessit\u00e0 come cibo, carburante, rifornimenti, ossigeno, aria e acqua, pezzi di ricambio e materiale scientifico per l'equipaggio della missione Expedition 43, \u00e8 andato completamente perduto.\nRientro.\nIl rientro della navetta \u00e8 avvenuto l'8 maggio 2015 alle 4:20 ore italiane con rientro distruttivo incontrollato nell'atmosfera."}
{"id": "5438671", "revid": "432055", "url": "https://it.wikipedia.org/wiki?curid=5438671", "title": "Robert Lange", "text": ""}
{"id": "5438680", "revid": "834", "url": "https://it.wikipedia.org/wiki?curid=5438680", "title": "Genoa Open Challenger 2014", "text": ""}
{"id": "5438693", "revid": "583609", "url": "https://it.wikipedia.org/wiki?curid=5438693", "title": "Menier Chocolate Factory", "text": "La Menier Chocolate Factory \u00e8 un teatro di 180 posti situato nell'Off-West End di Londra.\nL'edificio era una ex-fabbrica della Menier Chocolate Company, riadattato per diventare un teatro con tanto di bar, ristorante e sale prove nel 2004. In essa sono andati in scena musical, one man shows ed opere di prosa, sia nuove che riproposte. Numerose delle produzioni debuttate alla Menier Chocolate Factory sono state successivamente trasferite con successo nel West End londinese e a Broadway, tra cui \"Sunday in the Park With George\", \"La Cage Aux Folles\" e \"A Little Night Music\"."}
{"id": "5438695", "revid": "3791", "url": "https://it.wikipedia.org/wiki?curid=5438695", "title": "Pammene", "text": "Biografia.\n\u00c8 stato un generale tebano di notevole celebrit\u00e0 nel corso del IV secolo a.C., legato ad Epaminonda da vincoli politici ed amichevoli. Quando Filippo, il futuro re di Macedonia, fu inviato come ostaggio a Tebe, fu posto sotto la tutela di Pammene. Nel 371 a.C., quando venne fondata Megalopoli, appreso che gli spartani volevana attaccare il nuovo insediamento, Epaminonda invi\u00f2 Pammene a capo di 1 000 uomini per difendere la citt\u00e0. Nel 352 a.C., un gruppo avversario ai megalopolitani decise di sciogliere la nuova comunit\u00e0 per tornare ai paesi di origine, chiamando in suo aiuto i mantineani e i cittadini di altre citt\u00e0-stato del Peloponneso. I megalopolitani, che si opponevano a questa dissoluzione dello stato, chiesero aiuto ai tebani, che inviarono Pammene con 3 000 fanti e 300 cavalieri. Con questa forza Pammene super\u00f2 ogni resistenza, e costrinse chi aveva gi\u00e0 lasciato Megalopoli a tornare sui propri passi.\nQuando Artabazo si ribell\u00f2, nel 356 a.C., contro Artaserse III, re di Persia, Pammene guid\u00f2 un contingente di 5 000 tebani e batt\u00e9 le forze del re in due grandi battaglie. Ma Artabazo, sospettando che stesse brigando con i suoi nemici, lo fece arrestare e lo consegn\u00f2 ai suoi fratelli, Ossitra e Dibitto.\nSi dice che praticasse la pederastia anche se \u00e8 difficile dire quale grado di credito si sarebbe dovuto dare alla storia, ma mentre Filippo era sotto la tutela di Pammene, quest'ultimo mantenne un rapporto omosessuale con il giovane principe."}
{"id": "5438698", "revid": "1305772", "url": "https://it.wikipedia.org/wiki?curid=5438698", "title": "Ride (videogioco)", "text": "Ride \u00e8 un videogioco di motociclismo sviluppato da Milestone.\n\u00c8 dotato di tutte le moto in mercato fino a met\u00e0 del 2014. Dispone anche di alcune moto storiche che comprendono un arco di tempo a partire dalla met\u00e0 degli anni '80 fino ai primi anni 2000.\nProduttori come Aprilia, BMW, Triumph, Ducati, Kawasaki, KTM, MV Agusta, Yamaha, Honda, Suzuki e Bimota sono presenti nel gioco.\nI giocatori iniziano la campagna tour mondiale con una naked di classe leggera; oltre alla campagna principale c'\u00e8 anche una opzione di Gara veloce e trofei Elite."}
{"id": "5438701", "revid": "767487", "url": "https://it.wikipedia.org/wiki?curid=5438701", "title": "The Enchanted Island", "text": ""}
{"id": "5438718", "revid": "610572", "url": "https://it.wikipedia.org/wiki?curid=5438718", "title": "Associazione Sportiva Cosenza 1937-1938", "text": "Questa voce raccoglie le informazioni riguardanti l'Associazione Sportiva Cosenza nelle competizioni ufficiali della stagione 1937-1938."}
{"id": "5438719", "revid": "767487", "url": "https://it.wikipedia.org/wiki?curid=5438719", "title": "The Mine Swindler", "text": "The Mine Swindler \u00e8 un cortometraggio muto del 1912 prodotto dalla Kalem e diretto da Pat Hartigan. Il nome del regista appare anche tra quello degli attori, a fianco degli altri interpreti: Edward Coxen, Marin Sais e James Robert Chandler.\nLa storia, ambientata nei campi minerari del West, racconta le disavventure di un giovanotto che arriva dall'Est per trovare oro e fortuna, ma che verr\u00e0 disilluso nelle sue aspettative.\nProduzione.\nIl film, che venne girato a Santa Monica, fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 5 agosto 1912."}
{"id": "5438726", "revid": "716642", "url": "https://it.wikipedia.org/wiki?curid=5438726", "title": "Unione Sportiva Foggia 1937-1938", "text": "Questa voce raccoglie le informazioni riguardanti l'Unione Sportiva Foggia nelle competizioni ufficiali della stagione 1937-1938."}
{"id": "5438728", "revid": "729019", "url": "https://it.wikipedia.org/wiki?curid=5438728", "title": "Marcello Serrazanetti", "text": "Come soldato prese parte alla prima e alla seconda guerra mondiale. Esponente di primo piano del fascismo bolognese, fu un severo critico del sistema coloniale italiano e un fervente antischiavista.\nBiografia.\nNacque a Sant'Agata Bolognese il 31 ottobre 1888 da facoltosa famiglia monarchica, divenne agricoltore per indirizzo familiare e scolastico. Alla fine degli studi collabor\u00f2 col padre Gaspare nella conduzione di una grossa tenuta dei conti di Montpensier divenendo un appassionato allevatore di cavalli e cani. A margine di quest'ultima attivit\u00e0 scrisse e fece stampare un \"Manuale per l'addestramento del cane poliziotto\". Partecip\u00f2 quindi a numerosi concorsi ippici, sia in Italia che all'estero.\nUno dei primi aviatori.\nManifest\u00f2 sin da ragazzo grande curiosit\u00e0 per le innovazioni tecniche e spirito avventuroso, lasciandosi ben presto sedurre dal fascino del volo. Tra la fine del 1909 e il 1910, Serrazanetti fu tra i primi istruttori, con Bianchi e Cagno, sul neonato Campo Volo di Cameri. Effettu\u00f2 il suo primo volo su un apparecchio AVIS, costruito da una piccola azienda di Brescia, fondata dall'ingegnere francese Clovis Thouvenot, che realizzava biplani su licenza della francese Voisin, dotandoli di motore Isotta Fraschini. Serrazanetti acquist\u00f2 uno di questi velivoli alla I Esposizione italiana di Aviazione tenutasi a Milano il 15 novembre 1909 equipaggiandolo con un propulsore da 50 CV.\nDecollato dal campo di Cameri il 1\u00ba maggio 1910 si avventur\u00f2 con il suo aereo tra i reparti del 17\u00ba Reggimento di artiglieria campale che stavano compiendo un'esercitazione appena fuori dal terreno di volo. Il propulsore dell'aereo si spense improvvisamente e il velivolo precipit\u00f2 al suolo finendo contro un albero e distruggendosi quasi completamente, ma Serrazanetti rimase solo leggermente ferito.\nA Prateria di Cortile di Carpi, Serrazanetti costru\u00ec un hangar per ricoverare e riparare il proprio apparecchio AVIS, precedentemente danneggiato, cos\u00ec fondando il \"Campo di volo di Cortile\"; il terzo in Italia, dopo quelli di Centocelle e di Cameri. Il 31 luglio 1911 effettu\u00f2 un secondo volo, ricoprendo una distanza di circa 500 metri. Il 24 agosto dello stesso anno, si ciment\u00f2 in un terzo volo di 6\u00a0km da Prateria di Cortile di Carpi a Rolo, dove fece salire l'amico Guido Corni; ritorn\u00f2 quindi per circa 3\u00a0km.\nIl 26 giugno 1912, con tre suoi amici, Nico Piccoli, Umberto Sanguinetti e Alberico Camporesi, part\u00ec da Verona sul pallone aerostatico \"Libia\". Bench\u00e9 l'intenzione fosse quella di raggiungere Budapest, i quattro dovettero accontentarsi di approdare nella cittadina ungherese di Buek, sul confine con l'Austria, a causa della stanchezza fisica causata dall'altezza elevata e dalla bassa temperatura.\nIl 12 febbraio 1914 si spos\u00f2 con Adelaide Bonaghi, giovane fanciulla dell\u2019alta borghesia bolognese, la quale gli avrebbe dato, in seguito, due figli.\nLa prima guerra mondiale.\nInterventista convinto, Serrazanetti si arruol\u00f2 come volontario di un anno nel 12\u00ba Reggimento Cavalleggeri di Saluzzo. Divenuto sergente maggiore d'artiglieria, venne ferito sul Monte Calvario durante la terza battaglia dell'Isonzo e fu insignito della Medaglia d'argento al Valor Militare, venendo in seguito decorato della Croce al Merito di Guerra.\nL'esperienza nel fascismo e l'avventura in Colonia.\nFascista della prima ora, qualche mese dopo lo scioglimento del primo fascio di combattimento di Bologna, nel luglio 1919 ne fond\u00f2 il secondo, insieme all'amico sansepolcrista Leandro Arpinati e a Gino Baroncini. Squadrista nella citt\u00e0 felsinea durante gli anni del Biennio Rosso, partecip\u00f2 alla Marcia su Roma. Dopo le dimissioni del consiglio comunale socialista di Sant'Agata Bolognese, avvenute il 2 maggio 1921 in seguito ai durissimi scontri dell'aprile tra socialisti e fascisti nell'area bolognese, con vari morti e feriti da entrambe le parti, il Comune fu gestito da un Commissario inviato dalla Prefettura e nelle successive elezioni del 7 maggio 1923 Serrazanetti fu eletto sindaco della sua cittadina natale. Divenne poi vice segretario federale di Bologna dal 1925 al 1928.\nTrasferitosi in Africa (terra verso la quale era da sempre stato attratto) sul finire del 1928, divenne ispettore agrario in Somalia, iniziandovi una coltura di bachi da seta su larga scala.\nNel 1928 Serrazanetti venne nominato segretario federale di Mogadiscio, nel 1929 Segretario del PNF in Somalia, e nel luglio 1930 fu nominato dal Re Ufficiale dell'Ordine della Corona d'Italia. Nel 1934 dovette tuttavia rinunciare all'incarico di federale a causa di due pubblicazioni (1930 e 1933) in cui aveva denunciato le colpe dell'amministrazione italiana, paragonandola alla politica coloniale degli altri paesi.\nLa politica coloniale italiana in effetti, aveva istituito e imponeva ai somali (con criteri spesso drastici e rudi) il lavoro forzato che poi, nei rapporti e nelle relazioni dei governatori e nei discorsi dei ministri, veniva presentato come \"contratto di lavoro\". Egli denunciava inoltre il comportamento di governatori al pari di De Vecchi, che a suo dire si erano creati vere \"greppie d'oro\". In questo modo Serrazanetti si espresse al riguardo in uno dei suoi vari rapporti inviati a Mussolini tra il 1931 e il 1933:\nA causa delle numerose denunce pubbliche a personaggi politici influenti del regime e anche a causa della sua fedelt\u00e0 ad Arpinati (ormai in disgrazia), Serrazanetti si inimic\u00f2 ben presto l'allora segretario del PNF Achille Starace, che contribu\u00ec a metterlo nelle condizioni di dover rimpatriare quanto prima possibile.\nTornato a Bologna fu vice segretario della locale federazione fascista, a fianco di Mario Ghinelli.\nNel luglio del 1934 Arpinati fu espulso dal partito. Giunta la notizia sul Resto del Carlino numerosi suoi amici tra cui Serrazanetti e Bonacorsi si recarono nella sua abitazione in segno di solidariet\u00e0. Nel luglio 1934 una apposita commissione condann\u00f2 Arpinati a cinque anni di confino. Pochi giorni dopo furono vagliate anche le posizioni degli amici di Arpinati e tra questi Serrazanetti, Marcello Reggiani, Antonio Bedogni, Enrico Gelati e Giuseppe Vittorio Venturi che furono condannati a cinque anni di confino in Sardegna, quattro anni ad Alessandro Emiliani in quanto \"dava la propria solidariet\u00e0, ostentando atteggiamenti in netto contrasto con lo spirito tradizionalmente fascista ad un tesserato eliminato dai ranghi, perch\u00e9 postosi, notoriamente, contro le direttive del PNF\"\nSembra che, in risposta alla condanna Serrazanetti abbia replicato: \"Comprer\u00f2 un asino, e gli metter\u00f2 nome Achille\" (riferendosi ad Achille Starace). Grazie ad un provvedimento di Mussolini comunque, dopo pochi mesi tutti condannati, tranne Arpinati, poterono fare ritorno alle proprie case. Serrazanetti rientr\u00f2 a Bologna gi\u00e0 nell'ottobre dello stesso anno.\nAccortosi di non poter pi\u00f9 operare politicamente a Bologna, per il clima instaurato dal gruppo di Starace, nel 1938 decise di trasferirsi di nuovo in Somalia.\nLa seconda guerra mondiale.\nNel giugno 1940, a guerra appena iniziata, decise di arruolarsi nel Regio Corpo Truppe Coloniali prendendo parte il mese successivo alla conquista di Cassala (Sudan). Gi\u00e0 nel marzo del 1941, l'Impero italiano era per\u00f2 ormai sul punto di cadere. Il 3 di aprile venne abbandonata Addis Abeba; il vicer\u00e9, Duca d'Aosta, pot\u00e9 resistere ancora per poco, sull'Amba Alagi. Rimasero solo poche \"basi\", nelle quali la popolazione italiana cercava di riunirsi per sfuggire alle vendette degli irregolari etiopi e arrendersi all'esercito di Hail\u00e9 Selassi\u00e9.\nIl 3 aprile il comando vicereale, mentre abbandonava Addis Abeba, decise di trasferire a Gimma alcuni documenti, ritenuti importanti e Serrazanetti si offr\u00ec per la missione, giudicata pericolosa. Il 4 aprile part\u00ec a capo di un gruppo di sei soldati italiani. A circa 80\u00a0km da Addis Abeba per\u00f2, Serrazanetti ed i soldati vennero sorpresi da un gruppo di nativi: egli si rese conto che passare, senza trattenerli almeno da un lato, sarebbe stato impossibile.\nSerrazanetti si preoccup\u00f2 solo di far pervenire a destinazione i documenti in suo possesso, quindi decise di consegnarli ai suoi soldati, ordinando loro di proseguire. Egli si ferm\u00f2 su un'altura, riparandosi dietro un masso. Aveva con s\u00e9 un moschetto, un fucile da caccia grossa ed alcune bombe a mano..\nQuando, due giorni dopo, due autocarri italiani passarono di l\u00ec, trovarono il suo corpo e intorno a lui, alcune lance conficcate a terra a guisa di siepe, come un omaggio delle trib\u00f9 indigene alla salma di un nemico valoroso. Gli altri sei uomini riuscirono a raggiungere Gimma.\nMarcello Serrazanetti venne proposto per la concessione della Medaglia d'oro al valor militare alla memoria; tuttavia, la proposta and\u00f2 per le lunghe per la difficolt\u00e0 delle indagini, e dopo il 1943, venne archiviata poich\u00e9 egli era stato, in precedenza, ufficiale della MVSN."}
{"id": "5438731", "revid": "83531", "url": "https://it.wikipedia.org/wiki?curid=5438731", "title": "Associazione Sportiva Forl\u00ec 1937-1938", "text": "Questa voce raccoglie le informazioni riguardanti l'Associazione Sportiva Forl\u00ec nelle competizioni ufficiali della stagione 1937-1938."}
{"id": "5438751", "revid": "1478699", "url": "https://it.wikipedia.org/wiki?curid=5438751", "title": "Cantone di Gravona-Prunelli", "text": "Il Cantone di Gravona-Prunelli \u00e8 una divisione amministrativa del dipartimento della Corsica del Sud, compreso nell'Arrondissement di Ajaccio.\n\u00c8 stato creato a seguito della riforma approvata con decreto del 24 febbraio 2014, che ha avuto attuazione dopo le elezioni dipartimentali del 2015, e comprende 15 comuni:"}
{"id": "5438755", "revid": "287204", "url": "https://it.wikipedia.org/wiki?curid=5438755", "title": "Societ\u00e0 Ginnastica Gallaratese 1937-1938", "text": "Questa voce raccoglie le informazioni riguardanti la Societ\u00e0 Ginnastica Gallaratese nelle competizioni ufficiali della stagione 1937-1938."}
{"id": "5438757", "revid": "624525", "url": "https://it.wikipedia.org/wiki?curid=5438757", "title": "Orologio Calcolatore", "text": ""}
{"id": "5438761", "revid": "83531", "url": "https://it.wikipedia.org/wiki?curid=5438761", "title": "Unione Sportiva Grosseto 1937-1938", "text": "Questa pagina raccoglie le informazioni riguardanti l'Unione Sportiva Grosseto nelle competizioni ufficiali della stagione 1937-1938."}
{"id": "5438763", "revid": "256896", "url": "https://it.wikipedia.org/wiki?curid=5438763", "title": "Tomba di Campu Luntanu", "text": ""}
{"id": "5438767", "revid": "767487", "url": "https://it.wikipedia.org/wiki?curid=5438767", "title": "Rhymefest", "text": "Biografia.\nOriginario di Chicago, deve il suo nome a Che Guevara.\nNei primi anni 2000 ha collaborato alla scrittura del brano \"Jesus Walks\" registrato da Kanye West. \nIl suo primo album, coprodotto da diversi artisti tra cui Kanye West, Just Blaze, Mark Ronson, Cool &amp; Dre, \u00e8 uscito nel luglio 2006 e contiene i featuring di Mario, Malik Yusef e altri.\nIl suo secondo album \"El Che\" \u00e8 uscito nel giugno 2010.\nNel 2014 \u00e8 coautore del brano \"Glory\", cantato da Common e John Legend, canzone vincitrice dell'Oscar alla migliore canzone e inserita nel film \"Selma - La strada per la libert\u00e0\"."}
{"id": "5438769", "revid": "36426", "url": "https://it.wikipedia.org/wiki?curid=5438769", "title": "Santa Lucia alla Castellina", "text": ""}
{"id": "5438771", "revid": "767487", "url": "https://it.wikipedia.org/wiki?curid=5438771", "title": "Societ\u00e0 Polisportiva Ars et Labor 1995-1996", "text": "Questa pagina raccoglie le informazioni riguardanti la Societ\u00e0 Polisportiva Ars et Labor nelle competizioni ufficiali della stagione 1995-1996.\nStagione.\nPer la SPAL nella stagione 1995-1996 vi \u00e8 l'ennesimo tentativo di risalita e l'ennesimo fallimento dell'impresa. Resta l'allenatore Vincenzo Guerini e la squadra viene profondamente rinnovata. Partono Davide Olivares, Michele Paramatti, Girolamo Bizzarri, Rodolfo Vanoli, Gianmario Consonni e Giorgio Zamuner, ci si affida a delle giovani promesse guidate dai veterani Giuseppe Brescia, Sergio Lancini, Andrea Bruniera e Fabio Calcaterra. \nDopo sole tre giornate di campionato viene esonerato Guerini, lo rileva il siciliano Salvatore Bianchetti che imposta un 4-3-3 con due ali di ruolo. \u00c8 una SPAL veloce e offensiva, che gioca un bel calcio. La vittoria con la capolista all'inizio del girone di ritorno ed una buona serie di risultati fanno sperare nel primo posto che vorrebbe dire promozione diretta, ma qualche frenata di troppo regala solo il secondo posto con 62 punti ed i play-off, che ancora una volta si riveleranno amari. Al termine della pesante sconfitta 3-6 contro il degli ex Consonni e Zamuner nella semifinale di ritorno dei play-off, il presidente Donigaglia viene duramente contestato."}
{"id": "5438786", "revid": "1266208", "url": "https://it.wikipedia.org/wiki?curid=5438786", "title": "Associazione Calcio Lecco 1937-1938", "text": "Questa voce raccoglie le informazioni riguardanti l'Associazione Calcio Lecco nelle competizioni ufficiali della stagione 1937-1938.\nStagione.\nNella stagione 1937-1938 il Lecco ha disputato il girone B del campionato di Serie C. Con 34 punti si \u00e8 piazzato in sesta posizione di classifica."}
{"id": "5438787", "revid": "124657154", "url": "https://it.wikipedia.org/wiki?curid=5438787", "title": "Battaglia di Megalopoli", "text": "La battaglia di Megalopoli venne combattuta nel 331 a.C. tra l'esercito spartano e quello macedone. Il reggente di Alessandro, generale Antipatro guid\u00f2 l'esercito macedone alla vittoria sull'esercito di re Agide III.\nScenario.\nNell'autunno del 333 a.C., il re spartano Agide III aveva incontrato i generali persiani Farnabazo e Autofradate, da qualche parte nel Mar Egeo e rivel\u00f2 loro i suoi piani per una guerra contro Alessandro Magno in Grecia stessa. I Persiani accettarono di supportare Agide; tuttavia, potevano solo fornirgli 30 talenti e 10 navi. Agide reclut\u00f2 i mercenari greci che avevano combattuto nell'esercito persiano ed erano sopravvissuti alla Battaglia di Isso: una forza di 8.000 veterani. Nell'estate del 331 a.C., Agide sconfisse Corrago, il generale macedone al comando del Peloponneso e della guarnigione di Corinto.\nNel frattempo Antipatro, reggente di Alessandro di Macedonia, era impegnato in Tracia dove il generale macedone Memnone era stato coinvolto in una rivolta. Dopo aver risolto la questione, Antipatro marci\u00f2 contro il re Agide. Antipatro aveva reclutato un grande esercito, composto da 40 000 uomini, con un nucleo di truppe macedoni e un numero considerevole di barbari provenienti dai margini settentrionali dell'impero, rinforzato dalle truppe dei suoi alleati greci.\nBattaglia.\nLa battaglia finale, combattuta nei pressi Megalopoli in Arcadia, si concluse con una sconfitta degli spartani. All'inizio della battaglia le linee di Antipatro vennero infrante dagli spartani, ma alla fine il peso dei numeri fu determinante nel portare alla vittoria i macedoni. Le fonti parlano di 5 300 morti dal lato spartano e 3 500 dalla parte macedone. Per gli spartani significava un numero di vittime di oltre il 25 per cento dei loro effettivi. Re Agide, ferito e incapace di stare in piedi, ordin\u00f2 ai suoi uomini di lasciarlo nelle retrovie per affrontare l'esercito macedone che avanzava in modo da dare ai suoi uomini il tempo di ritirarsi. In ginocchio, il re spartano uccise molti soldati nemici prima di essere ucciso da un giavellotto."}
{"id": "5438788", "revid": "767487", "url": "https://it.wikipedia.org/wiki?curid=5438788", "title": "The Knight of Cyclone Gulch", "text": "The Knight of Cyclone Gulch \u00e8 un cortometraggio muto del 1913 prodotto dalla Kalem e diretto da Pat Hartigan.\nTrama.\nTrama in di \"Moving Picture World\" su IMDb\nProduzione.\nIl film, prodotto dalla Kalem Company, fu girato in California, a Santa Monica.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche USA il 25 giugno 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, la commedia \"Curing Her Extravagance\"."}
{"id": "5438790", "revid": "2032913", "url": "https://it.wikipedia.org/wiki?curid=5438790", "title": "Maria Salvador", "text": "Maria Salvador \u00e8 un singolo del rapper italiano J-Ax, pubblicato il 24 aprile 2015 come terzo estratto dal quinto album in studio \"Il bello d'esser brutti\".\nDescrizione.\nQuindicesima traccia di \"Il bello d'esser brutti\", \"Maria Salvador\" \u00e8 stata prodotta dal duo Wlady &amp; DS e ha visto la partecipazione del cantautore italiano Il Cile. L'uscita della canzone segue di circa vent'anni quella di \"Ohi Maria\" degli Articolo 31 ed \u00e8 stato notato come J-Ax, anche dopo lo scioglimento di quel gruppo musicale, sia rimasto un fautore di quelle che alcuni considerano le propriet\u00e0 benefiche della marijuana. Il testo fa infatti riferimenti pi\u00f9 o meno espliciti ad alcune droghe ed in particolare alla marijuana. Nel ritornello, cantato da Il Cile, con il termine tetraidro viene evocato il tetraidrocannabinolo, il principale principio attivo della cannabis indica.\nIl 5 agosto \u00e8 stato pubblicato per il download digitale un remix del brano curato da Molella e dal sopracitato Wlady.\nVideo musicale.\nIl videoclip, prodotto da Gabriele Miradoli e diretto dagli The Astronauts, \u00e8 stato pubblicato il 28 aprile 2015 attraverso il canale YouTube del rapper e girato a Milano. La versione radiofonica del brano, ascoltabile nel video, differisce da quella originale per alcune strofe. Le immagini, oltre a mettere in scena gli argomenti trattati nel testo, mettono in evidenza anche altri temi, come i social network e le nuove tecnologie.\nSecondo i dati diffusi da YouTube, il video musicale di \"Maria Salvador\" \u00e8 stato quello pi\u00f9 visto in Italia nel 2015, seguito da \"Roma-Bangkok\" di Baby K.\nAccoglienza.\nDurante il 2015 il brano \u00e8 divenuto un tormentone estivo, grazie a una buona sintesi tra rap e ritmo latino.\nStando al \"Secolo d'Italia\", che ha preso atto della grande diffusione del brano con amarezza, il testo di \"Maria Salvador\" \u00e8 \u00abun inno alla droga\u00bb e avrebbe fornito un \u00abassist prefetto alla maggioranza renziana e al PD\u00bb per i loro progetti di liberalizzazione delle droghe leggere."}
{"id": "5438791", "revid": "76963", "url": "https://it.wikipedia.org/wiki?curid=5438791", "title": "Melissa Errico", "text": "Biografia.\nNata a New York, Melissa Errico ha studiato storia dell'arte e filosofia a Yale, dopo aver temporaneamente interrotto gli studi nel 1989 per interpretare Cosette nella prima tour statunitense del musical \"Les Mis\u00e9rables\".\nDebutta a Broadway nel 1992 con un musical tratto da \"Anna Karenina\" e l'anno successivo interpreta la protagonista Eliza Doolittle in \"My Fair Lady\" con Richard Chamberlain. Da allora ha ricoperto numerosi ruoli di rilievo in diverse produzioni di drammi e musical a Broadway e in tour statunitensi, tra cui Clara in \"Passion\", Dot in Sunday in the park with George, Ginevra in \"Camelot\", Nancy in \"Oliver!\" e Polly nell\"'Opera da tre soldi\". Per le sue performance a teatro \u00e8 stata candidata al Tony Award alla miglior attrice protagonista in un musical nel 2003 e a cinque Drama Desk Awards tra il 1994 ed il 2013.\n\u00c8 sposata con l'ex-tennista Patrick McEnroe dal 1998 e la coppia ha avuto tre figlie."}
{"id": "5438793", "revid": "729019", "url": "https://it.wikipedia.org/wiki?curid=5438793", "title": "Isola di Fossacaprara", "text": "L'isola di Fossacaprara o isolone (\"Isol\u00f3n\" in dialetto parmigiano) \u00e8 un'isola fluviale sul fiume Po, tra le province italiane di Parma e Cremona, a nord-est del punto di confluenza del torrente Parma. L'isola un tempo era situata tra due rami del Po, la costruzione nel dopoguerra di una massicciata (\"pennello\") sulla riva dell'alveo principale, ha progressivamente insabbiato il braccio di fiume che la separava dalla riva cremonese trasformandolo in una Lanca cosicch\u00e9 oggi l'isola \u00e8 raccordata alla sponda lombarda. Pur trovandosi in territorio pienamente golenale, nel territorio del comune di Sorbolo Mezzani, \u00e8 presente una casa colonica abitata fino ai primi anni del secondo dopoguerra.\nStoria.\nNei pressi dell'isola tra il 15 e il 16 luglio 1448 ebbe luogo la Battaglia fluviale di Casalmaggiore, combattuta sul Po tra le flotte della Repubblica Ambrosiana e della Repubblica di Venezia. Lo scontro vide i milanesi prevalere sui veneziani.\nUn altro evento bellico \u00e8 legato alla storia dell'isola di Fossacaprara. Nel corso della Seconda Guerra Mondiale su di essa avrebbe dovuto essere paracadutato un carico di armi, denaro e documenti falsi da utilizzare in un'azione partigiana. Il lancio per\u00f2 non ebbe luogo poich\u00e9 il gruppo che avrebbe dovuto compiere l'azione fu scoperto e arrestato prima del tempo\nEcologia.\nLa flora e la fauna sono quelle tipiche dell'area golenale padana.\nTra il 1998 e il 2011 sul territorio di pertinenza lombarda \u00e8 stato realizzata un'opera di rinaturalizzazione attraverso l'impianto di diverse specie arboree (Pioppo, Acero campestre, Frassino, Ontano, Farnia, Olmo, Salice, Ciliegio) e arbustive (Corniolo, Nocciolo, Biancospino, Prugnolo, Rosa canina, Sambuco, Viburno).\nUna seconda fase del progetto in cui si vorrebbe interessare anche la porzione dell'isola che ricade nel comune di Mezzani prevede di realizzare piste ciclabili, di riaprire i vecchi canali fluviali insabbiati per realizzarvi approdi e bacini per le imbarcazioni private. Buona parte del costo delle operazioni dovrebbe essere autofinanziato tramite la vendita dei materiali inerti estratti con le escavazioni."}
{"id": "5438794", "revid": "765341", "url": "https://it.wikipedia.org/wiki?curid=5438794", "title": "Giuseppe Berini", "text": "Biografia.\nGiuseppe Berini nasce a Ronchi di Monfalcone (ora Ronchi dei Legionari) nel 1746. Compie gli studi ad Udine e all'Ateneo di Padova.\nDiventato sacerdote viene spesso chiamato col titolo di Abate, secondo l'usanza del tempo, anche se non \u00e8 titolare di un'abbazia.\nSi dedica alla botanica, alla geologia, all'archeologia e all'epigrafia. L'area delle sue ricerche \u00e8 compresa tra Aquileia ed il Carso, tra il Timavo ed il Natisone.\nIn ambito botanico collabora con Leonardo Brumati, Giovanni Brignoli e de Suffren.\nNegli stessi anni invia descrizioni, campioni e semi anche a Wulfen, Bartling e Bertoloni.\nCon l'amico Brumati si dedica anche allo studio delle epigrafi di San Giovanni di Duino. Indaga anche sul ponte romano sull'Isonzo e sulla tomba degli Eusebi.\nIl suo interesse per la geologia verte soprattutto sul problema della provenienza delle acque del Timavo che pubblica in \"Indagine sullo stato del Timavo\" opera che \u00e8 un sunto delle sue conoscenze sul territorio. La teoria di Berini \u00e8 che un tempo le acque dell'Isonzo formassero un lago nella zona dell'attuale confluenza con il Vipacco. Il lago, senza emissari, sfociava, attraverso un percorso sotterraneo, nel Timavo. Il crollo delle volte port\u00f2 ad una riduzione della portata e di conseguenza alla tracimazione del lago dando origine all'attuale percorso di superficie dell'Isonzo fino al mare. Quindi il Timavo \u00e8 ancora alimentato dalle acque dell'Isonzo. La \"prova\" di questa teoria \u00e8 un muschio (la \"Fontinalis capillacea\") caratteristica, secondo Berini, delle rive dell'Isonzo e rinvenuta anche nelle foci del Timavo.\nNella stessa opera, in una nota a pi\u00e8 di pagina, c'\u00e8 la prima segnalazione di un proteo (\"Proteus anguinus\") nel carso Isontino\nSi dedica, dal 1801 alla traduzione della \"Naturalis historia\" di Plinio che si ferma per\u00f2 a due libri pubblicando tre opere sull'argomento.\nMuore a Ronchi il 30 aprile 1831."}
{"id": "5438796", "revid": "1543377", "url": "https://it.wikipedia.org/wiki?curid=5438796", "title": "Glory (Common e John Legend)", "text": "Glory \u00e8 un brano musicale interpretato da John Legend e Common e pubblicato nel 2014.\nLa canzone \u00e8 stata diffusa come tema principale del film \"Selma - La strada per la libert\u00e0\", diretto da Ava DuVernay, che parla delle marce da Selma a Montgomery del 1965. Essa \u00e8 stata scritta dagli stessi cantanti John Stephens e Lonnie Lynn con Che Smith.\nVideo.\nIl videoclip del brano \u00e8 stato realizzato dalla Paramount Pictures e diffuso il 12 gennaio 2015.\nPremi.\nIl brano ha vinto diversi premi, a partire dall'Oscar alla migliore canzone nell'ambito dei Premi Oscar 2015. Si \u00e8 inoltre aggiudicata il Golden Globe per la migliore canzone originale ai Golden Globe 2015, il premio come miglior canzone ai Critics' Choice Movie Awards 2015, il premio come miglior canzone ai Black Reel Awards 2015 e altri riconoscimenti."}
{"id": "5438797", "revid": "301156", "url": "https://it.wikipedia.org/wiki?curid=5438797", "title": "Dopolavoro Aziendale Marzotto 1937-1938", "text": "Questa voce raccoglie le informazioni riguardanti il Dopolavoro Aziendale Marzotto nelle competizioni ufficiali della stagione 1937-1938."}
{"id": "5438800", "revid": "111672700", "url": "https://it.wikipedia.org/wiki?curid=5438800", "title": "Centurions Alessandria", "text": "I Centurions Alessandria sono stati una squadra di football americano e flag football di Alessandria. Sono stati fondati nel 2001 e hanno chiuso nel 2013. Hanno partecipato al primo livello del campionato italiano di football americano nel 2008."}
{"id": "5438801", "revid": "729019", "url": "https://it.wikipedia.org/wiki?curid=5438801", "title": "Coney Island (Irlanda)", "text": "L'isola di Coney o Inishmulclohy, \u00e8 un'isola dell'Oceano Atlantico situata al largo della costa Irlandese. Fa parte della contea di Sligo (Repubblica d'Irlanda).\nToponimo.\nIl nome dell'isola in gaelico irlandese significa \"isola dei conigli\".\nDa esso deriv\u00f2 il nome dell'omonimo quartiere di New York, perch\u00e9 il capitano del mercantile \"Arethusa\", che faceva regolarmente servizio tra Sligo e New York, osservando la quantit\u00e0 di conigli presente nella zona dove sarebbe sorto il quartiere decise appunto di battezzarla \"Coney Island\".\nDescrizione.\nL'isola di Coney \u00e8 collocata nella Baia di Sligo tra Rosses Point (a nord-est) e la punta sulla quale sorge in villaggio di Strandhill (a sud-ovest). Separa lo \"Sligo Harbour\" del resto della Baia di Sligo.\nStoria.\nL'isola aveva nel 1862 una popolazione di 124 persone, delle quali 45 bambini che frequentavano la scuola locale. Oggi vi risiede in permanenza una sola famiglia, presente sul posto almeno dal 1750. L'isola invece ospita molti residenti temporanei, in particolare durante i mesi estivi. Su Coney Island l'elettricit\u00e0 \u00e8 stata disponibile a partire dal 1999, grazie alla posa di un cavo sotterraneo.\nDemografia.\nLa popolazione residente, che nel 1841 era di 124 persone, verso la fine del XX secolo \u00e8 scesa sotto le 10 unit\u00e0.\nLa tabella che segue riporta dati sulla popolazione dell'isola tratti dal libro \"Discover the Islands of Ireland\" (Alex Ritsema, Collins Press, 1999) e dai censimenti irlandesi. I dati censuari in Irlanda prima del 1841 non sono considerati completi e/o sufficientemente affidabili."}
{"id": "5438803", "revid": "998540", "url": "https://it.wikipedia.org/wiki?curid=5438803", "title": "L'amore che non sai", "text": "L'amore che non sai \u00e8 un singolo di Gianluca Grignani pubblicato il 28 novembre 2014.\nIl video.\nIl video \u00e8 stato pubblicato il 13 dicembre 2014."}
{"id": "5438804", "revid": "287204", "url": "https://it.wikipedia.org/wiki?curid=5438804", "title": "Berini", "text": ""}
{"id": "5438806", "revid": "123654023", "url": "https://it.wikipedia.org/wiki?curid=5438806", "title": "Leanne Cope", "text": "Biografia.\nDopo aver studiato danza alla Royal Ballet School, Leanne Cope si \u00e8 unita immediatamente al Royal Ballet, dove ha collaborato con il coreografo Liam Scarlett per i balletti \"Asphodel Meadows\" (2010) e \"Metamorphosis: Titian\" (2012). Nel 2014 interpreta Lise Dassin nell'adattamento teatrale del film musical \"Un americano a Parigi\" al Th\u00e9\u00e2tre du Ch\u00e2telet e nel 2015 riprende questa performance a Broadway e viene candidata al Tony Award alla miglior attrice protagonista in un musical, oltre che al Drama Desk Award, Drama League Award for Distinguished Performance e all'Outer Critics Circle Award. Nel 2017 riprende la sua performance come Lisa a Londra.\n\u00c8 sposata con il ballerino Paul Kay, che le chiese di diventare sua moglie durante una rappresentazione dello \"Schiaccianoci\"."}
{"id": "5438807", "revid": "767487", "url": "https://it.wikipedia.org/wiki?curid=5438807", "title": "An Indian Maid's Warning", "text": "An Indian Maid's Warning \u00e8 un cortometraggio muto del 1913 prodotto dalla Kalem. Il nome del regista non viene riportato nei credit del film.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche USA il 14 marzo 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, la commedia \"Jones' Jonah Day\"."}
{"id": "5438808", "revid": "443474", "url": "https://it.wikipedia.org/wiki?curid=5438808", "title": "Banco dei pugni", "text": ""}
{"id": "5438809", "revid": "287204", "url": "https://it.wikipedia.org/wiki?curid=5438809", "title": "The Naked Soul of Sweet Jones", "text": "The Naked Soul of Sweet Jones \u00e8 un album in studio postumo del rapper statunitense Pimp C, pubblicato nel 2010."}
{"id": "5438814", "revid": "767487", "url": "https://it.wikipedia.org/wiki?curid=5438814", "title": "Mary Bridget Davies", "text": "Per aver interpretato Janis Joplin nel musical di Broadway \"A Night with Janis Joplin\" \u00e8 stata candidata al Tony Award alla miglior attrice protagonista in un musical nel 2014."}
{"id": "5438828", "revid": "2048534", "url": "https://it.wikipedia.org/wiki?curid=5438828", "title": "A volte esagero (singolo)", "text": "A volte esagero \u00e8 un singolo di Gianluca Grignani, pubblicato il 26 settembre 2014. \u00c8 il secondo estratto dall'omonimo album.\nIl singolo.\nIl singolo \"A volte esagero\" \u00e8 stato pubblicato il 26 settembre 2014.\nIl video.\nIl video \u00e8 stato pubblicato l'8 ottobre 2014 sul canale VEVO e su YouTube."}
{"id": "5438829", "revid": "767487", "url": "https://it.wikipedia.org/wiki?curid=5438829", "title": "G\u00e9za G\u00e1rdonyi", "text": "Fu membro onorario dell'Accademia ungherese delle scienze.\nTra le sue opere si ricordano: \"Le stelle di Eger\", romanzo storico ambientato nel secolo XVI; \"Sotto la tenda di Attila\" (\"A l\u00e1thatatlan ember)\", ispirato al periodo delle gesta del re degli Unni Attila; \"Gli schiavi di Dio\", che riprende un vasto periodo dell'Ungheria medievale all'epoca di Santa Margherita d'Ungheria.\nBibliografia in italiano.\nPatricia Nagy, Stelle di Eger, P\u00e9cs, Metam\u00e9dia S.a.S, 2013, ISBN 9789630873116"}
{"id": "5438830", "revid": "767487", "url": "https://it.wikipedia.org/wiki?curid=5438830", "title": "Caonia", "text": "Caonia (greco antico \u03a7\u03b1\u03bf\u03bd\u03af\u03b1) era il nome della parte a nord-ovest dell'Epiro, patria della trib\u00f9 dei Caoni. La sua citt\u00e0 principale era Fenice. Secondo Virgilio, Caone era l'eponimo antenato dei Caoni.\nGeografia.\nStrabone nella sua \"Geografia\", pone la Caonia tra i monti Acrocerauni a nord e il fiume Thiamis a sud. Lo storico romano, Appiano di Alessandria, menziona la Caonia come confine meridionale nella sua descrizione geografica dell'Illiria.\nFra le citt\u00e0 importanti della Caonia c'erano Chimera (oggi Himara), Butrinto, Fenice, Panormo, Onchesmo (oggi Saranda) e Antigonia."}
{"id": "5438834", "revid": "767487", "url": "https://it.wikipedia.org/wiki?curid=5438834", "title": "Rapsodia newyorkese", "text": "Rapsodia newyorkese (\"Rhapsody in Rivets\") \u00e8 un film del 1941 diretto da Friz Freleng. \u00c8 un cortometraggio d'animazione della serie \"Merrie Melodies\", prodotto dalla Leon Schlesinger Productions e uscito negli Stati Uniti il 6 dicembre 1941, distribuito dalla Warner Bros. \u00c8 il primo cartone animato Warner a utilizzare la celebre Rapsodia ungherese n. 2 di Franz Liszt. Fu candidato per l'Oscar al miglior cortometraggio d'animazione ai premi Oscar 1942, perdendo a favore del film Disney \"Porgimi la zampa\". Il corto fu rieditato con l'insegna \"Blue Ribbon\" il 16 agosto 1947 e l'11 settembre 1954 (attualmente circola quest'ultima versione).\nTrama.\nIn un cantiere urbano, una folla di curiosi guarda il caposquadra utilizzare i piani di costruzione di un edificio come spartito e dirigere gli operai nella Rapsodia ungherese n. 2, una sinfonia di rivettatori, martelli, seghe e altro ancora. I personaggi sono animali antropomorfi in abiti umani. Ascensori, picconi e pale sono strumenti per fare musica e costruire. Quando l'orologio si avvicina alle cinque, la squadra lavora furiosamente alzando l'edificio verso le nuvole. Con la bandiera piantata sulla cima e il lavoro completato, il caposquadra si inchina. Ma uno dei lavoratori esce per ultimo dall'edificio (battezzato \"Umpire State\") e, chiudendosi la porta alle spalle, lo fa crollare.\nDistribuzione.\nEdizione italiana.\nBench\u00e9 il corto non presenti alcun dialogo, alla fine degli anni novanta ne fu eseguita un'edizione italiana dalla Time Out Cin.ca per la trasmissione televisiva, inserendo una voce fuori campo (di Paolo Buglioni) che traduce il titolo e le scritte.\nEdizioni home video.\nIl cortometraggio \u00e8 incluso nel disco 2 della raccolta DVD \"Warner Bros. Home Entertainment: Collezione Oscar d'animazione\"."}
{"id": "5438836", "revid": "785863", "url": "https://it.wikipedia.org/wiki?curid=5438836", "title": "Rhapsody in Rivets", "text": ""}
{"id": "5438838", "revid": "1714743", "url": "https://it.wikipedia.org/wiki?curid=5438838", "title": "Petronilla di Lorena", "text": "Origine.\nEra la figlia secondogenita di Teodorico II, duca dell'Alta Lorena e della prima moglie, Edvige di Formbach, che era vedova di Gerardo di Supplimburgo. Infatti il capitolo n\u00b0 49a della \"Chronologia Johannes de Beke\", che la cita col nome di Petronilla, specifica che era la sorellastra uterina del futuro Rex Romanorum e poi Imperatore, Lotario II di Supplimburgo (\"Petronillam Lotharii cesaris sororem\").Secondo il \"Notiti\u00e6 Fundationis Monasterii Bosonis-Vill\u00e6 I\", Teodorico II di Lorena era figlio del Conte di Metz e Chatenois e duca dell'Alta Lorena, Gerardo e di Edvige di Namur (o delle Fiandre), come riporta la \"Genealogica ex Stirpe Sancti Arnulfi descendentium Mettensis\".Edvige di Formbach era l'unica figlia di Federico, conte di Formbach e della moglie, Gertrude di Haldensleben.\nBiografia.\nAnche le \"Not\u00e6 Genealogic\u00e6 Bavaric\u00e6 II\" ci confermano che Edvige di Formbach, oltre che essere la madre di Gertrude era anche la madre di Lotario II di Supplimburgo, quindi Gertrude di Lorena era la sorellastra dell'imperatore.Gertrude di Lorena, non si sa in che data, ma, a quanto pare, mut\u00f2 il suo nome in Petronilla (che deriva da Pietro), in riconoscimento della sua fedelt\u00e0 alla Santa Sede.\nComunque, intorno al 1113, Gertrude o Petronilla di Lorena spos\u00f2 il Conte d'Olanda, Fiorenzo II, detto il Grosso, che era il figlio primogenito dell'ottavo Conte d'Olanda, Teodorico V e della moglie, Otelinda (ca. 1054- ca. 1125), che era originaria della Sassonia, per la precisione la cita come figlia del prepotente duca di Sassonia (\"Otihildim filiam prepotentis ducis Saxonie\").\nAncora gli \"Annales Egmundani\" citano poi Petronilla come vedova di Fiorenzo II il Grosso (\"Petronilla vero relicta eius - Florentius crassus comes filius Theoderici -\").\nFiorenzo viene citato ancora una volta nel documento n\u00b0 109 dell'\"Oorkondenboek Holland\", non datato, dove assieme alla moglie fa una donazione all'abbazia di Egmond (non consultato).\nFiorenzo mor\u00ec il 2 marzo 1121 e fu inumato nell'abbazia di Egmond.\nA Fiorenzo II, succedette il figlio primogenito, Teodorico, con la reggenza della madre, Petronilla (Gertrude).\nPetronilla (Gertrude) viene citata ancora una volta nel documento n\u00b0 109 dell'\"Oorkondenboek Holland\", non datato, dove fa una donazione all'abbazia di Egmond, a favore dell'anima del defunto marito (non consultato).\nDurante i suoi primi anni di reggenza, fu in contrasto con la politica dell'Imperatore, Enrico V di Franconia e nel 1123, si ribell\u00f2 apertamente all'autorit\u00e0 imperiale .\nNel 1125, Enrico V mor\u00ec, come viene riportato dal \"The Historical Works of Gervase of Canterbury, Vol. I\", dagli \"Annales Sancti Disibodi\" e dall'\"Ex Annalibus Winchecumbensibus\".Adalberto I, arcivescovo di Magonza, si fece consegnare le insegne reali dalla vedova, Matilde ed ebbe un peso determinante nell'elezione, in quello stesso anno, a nuovo re dei Romani, come ci racconta il monaco e cronista inglese, Orderico Vitale, di Lotario III, il fratellastro di Petronilla, che si trov\u00f2 cos\u00ec rafforzata, assieme al figlio, nella contea d'Olanda. Infatti, nella \"Beka's Egmondsch Necrologium, in Oppermann, O. (1933) Fontes Egmundenses\" a pagina 108, viene riportato che, durante il periodo di reggenza di Petronilla, nel 1126, il fratellastro Lotario III tolse le contee di Ostergon e Westergon al vescovo di Utrecht e le assegn\u00f2 alla contea d'Olanda (non consultata).\nNel 1127, dopo che il conte delle Fiandre, Carlo I il Buono, senza eredi legittimi, era stato assassinato a Bruges, nella lotta per la successione, non potendo perorare la causa del proprio secondogenito, Fiorenzo, ancora minorenne, appoggio il candidato imperiale, il fratellastro di Petronilla, Teodorico di Alsazia, figlio primogenito del duca dell'Alta Lorena Teodorico II e della sua seconda moglie, Gertrude delle Fiandre, che alla fine ebbe la meglio e divenne conte delle Fiandre.\nDopo che il figlio Teodorico VI raggiunse la maggior et\u00e0, Petronilla continu\u00f2 ad affiancarlo nella conduzione della contea, ma, nel 1133, dopo che il suo secondogenito, Fiorenzo aveva cercato di sollevare la Frisia contro il fratello maggiore, Teodorico VI, molto probabilmente si ritiro a vita privata (secondo gli \"Annales Egmundani\", Fiorenzo godeva dei favori della madre, Petronilla, che governava la contea, trascurando il fratello). In quello stesso anno, fond\u00f2 l'abbazia di Rijnsburg, che secondo il capitolo n\u00b0 51 della \"Chronologia Johannes de Beke\", dopo la morte del marito, aveva fatto costruire come monastero femminile dell'ordine di San Benedetto, dedicato alla \"beata Maria sempre vergine\", dove, sempre secondo il capitolo n\u00b0 51 della \"Chronologia Johannes de Beke\", fu sepolta con sontuose esequie, dopo la morte avvenuta il 23 maggio (\"x kalendas iunii\"); Petronilla mor\u00ec nel 1144, come testimoniano gli \"Annales Egmundani\", che confermano anche che fu sepolta a Rijnsburgref.\nPare che Petronilla fu sepolta nel coro della cappella ed i suoi resti sono stati trovati nel 1949 durante lo scavo della cappella effettuato dal professore Willem Glasbergen, archeologo olandese. Dall'esame dei resti pare che la contessa sia stata una donna grande e robusta.\nDiscendenza.\nPetronilla (Gertrude) a Fiorenzo II diede quattro:"}
{"id": "5438839", "revid": "76963", "url": "https://it.wikipedia.org/wiki?curid=5438839", "title": "Valisia LeKae", "text": "Dopo essersi laureata in psicologia all'Universit\u00e0 del Tennessee, Valisia debutta a Broadway nel 2007 con il musical \"110 in the Shade\", a cui segue \"Ragtime\" (2009), \"Oklahoma!\" (2010) e \"The Book of Mormon\" (2011).\nNel 2013 interpreta Diana Ross nel musical \"Motown: The Musical\" a Broadway e per la sua performance viene candidata al Grammy Award e al Tony Award alla miglior attrice protagonista in un musical."}
{"id": "5438840", "revid": "1632387", "url": "https://it.wikipedia.org/wiki?curid=5438840", "title": "Seeing Eye Dog", "text": "Seeing Eye Dog \u00e8 il settimo album in studio del gruppo musicale alternative metal statunitense Helmet, pubblicato nel 2010."}
{"id": "5438842", "revid": "376939", "url": "https://it.wikipedia.org/wiki?curid=5438842", "title": "Italicum", "text": ""}
{"id": "5438845", "revid": "767487", "url": "https://it.wikipedia.org/wiki?curid=5438845", "title": "Memphis (musical)", "text": "Memphis \u00e8 un musical con musiche e testi di David Bryan e libretto e testi di Joe DiPietro. Vagamente basato sulla figura del disc jockey di Memphis Dewey Phillips, uno dei primi dj bianchi che hanno suonato black music negli Anni Cinquanta, ha esordito a Broadway dal 19 ottobre 2009 al 5 agosto 2012. Questa produzione ha vinto quattro Tony Awards nell'edizione del 2010, tra cui quello di Miglior Musical. Lo spettacolo era gi\u00e0 stato messo in scena presso il North Shore Music Theatre a Beverly (Massachusetts) e TheatreWorks a Mountain View, in California, durante la stagione 2003-2004, cos\u00ec come al Fifth Avenue Theatre a Seattle durante la stagione 2008-2009.\nProduzioni.\nOff-Broadway.\nLa storia per \"Memphis\" venne sviluppata dal produttore teatrale George W. George. Dopo produzioni al North Shore Music Theatre a Beverly, in Massachusetts e al TheatreWorks a Mountain View, in California durante la stagione 2003-2004, il musical and\u00f2 in scena con la compagnia La Jolla Playhouse a San Diego dal 19 agosto al 28 settembre 2008 e al Fifth Avenue Theatre di Seattle dal 27 gennaio al 15 febbraio 2009.\nBroadway.\nDiretto da Christopher Ashley e con le coreografie di Sergio Trujillo, la produzione di Broadway ha avuto un'anteprima al Teatro Schubert il 23 settembre 2009 per poi iniziare regolarmente il 19 ottobre. Il cast comprendeva molti di coloro che avevano recitato nei precedenti allestimenti, tra cui Chad Kimball come Huey Calhoun e Montego Glover come Felicia Farrell. Nella produzione erano presenti il costumista Paul Tazewell e lo scenografo David Gallo. Questa produzione ha vinto come miglior musical nella divisione Live Theatre un Golden Icon Awards, e quattro Tony Award tra cui Miglior Musical, e quattro Drama Desk Award.\nLo show ha chiuso il 5 agosto del 2012, dopo 30 anteprime e 1.165 spettacoli.\nLa produzione allestita a Broadway \u00e8 stato filmata durante le rappresentazioni dal 18 al 21 gennaio 2011 in alta definizione: il prodotto finale, diretto da Don Roy King e con Matt Kaplowitz come produttore, \u00e8 stato proiettato a livello nazionale dal 28 aprile al 3 maggio 2011.\nTour statunitense.\nIn contemporanea con Broadway \u00e8 partito tour nazionale iniziato presso il teatro Orpheum a Memphis, in Tennessee, nell'ottobre 2011. Bryan Fenkart interpretava il ruolo di Huey Calhoun, e Felicia Boswell quello di Felicia Farrell. Altri membri del cast erano Quentin Earl Darrington, Rhett George, Will Mann, Julie Johnson e William Parry.\nWest End.\nIl 21 febbraio 2014 \u00e8 stato confermato che dal 23 ottobre lo show sarebbe andato in scena presso lo Shaftesbury Theatre del West End, dopo un'anteprima il 9 ottobre 2014. Il cast include Beverley Knight nel ruolo di Felicia, e Killian Donnelly nel ruolo di Huey. Dopo essere stato candidato in otto diverse categorie nel prestigioso premio Laurence Olivier Awards ne ha vinte due come miglior coreografia e migliore sound design. Rachel John ha interpretato Felicia nelle ultime settimane di repliche nel West End.\nGiappone.\nCon la regia di Ed Sylvanus Iskandar e la coreografia di Jeffrey Page, ha esordito all'Akasaka ACT Theater a Tokyo il 30 gennaio 2015. Nel cast Koji Yamamoto impersona Huey Calhoun, e Megumi Hamada Felicia Farrell.\nItalia.\nViene portato in scena, per la prima volta in Italia, al Teatro Comunale di Cesenatico dal 23 al 26 febbraio 2017 dalla compagnia N.D.O. New Dance Organization."}
{"id": "5438847", "revid": "1075114", "url": "https://it.wikipedia.org/wiki?curid=5438847", "title": "Arnaldo de Vilanova", "text": ""}
{"id": "5438852", "revid": "1305772", "url": "https://it.wikipedia.org/wiki?curid=5438852", "title": "Caspar Bartholin", "text": ""}
{"id": "5438853", "revid": "1075114", "url": "https://it.wikipedia.org/wiki?curid=5438853", "title": "Giulio Carlo dei Toschi Fagnano, conte di", "text": ""}
{"id": "5438854", "revid": "1075114", "url": "https://it.wikipedia.org/wiki?curid=5438854", "title": "Niels Steensen", "text": ""}
{"id": "5438855", "revid": "76963", "url": "https://it.wikipedia.org/wiki?curid=5438855", "title": "Christiane Noll", "text": "Ha recitato in numerosi musical a Broadway e in altre citt\u00e0 statunitensi, tra cui: \"Jekyll &amp; Hyde\" (1997), \"It Ain't Nothin' but the Blues\" (1999), \"Student Prince\" (2000), \"The New Moon\" (2003), \"Urinetown\" (2004), \"Ragtime\" (2010, candidata al Tony Award alla miglior attrice protagonista in un musical), \"Chaplin\" (2013).\nHa dato le voci alle parti cantante del personaggio di Anna Leonowens nel film d'animazione \"Il re ed io.\""}
{"id": "5438856", "revid": "1075114", "url": "https://it.wikipedia.org/wiki?curid=5438856", "title": "Serapion", "text": ""}
{"id": "5438868", "revid": "76963", "url": "https://it.wikipedia.org/wiki?curid=5438868", "title": "Montego Glover", "text": "Biografia.\nDopo aver interpretato Lorrell in un allestimento concertistico di \"Dreamgirls\", Montego Glover ha debuttato a Broadway nel 2005 con il musical \"The Color Purple\", in cui era prima sostituta per i ruoli principali di Celie e Nettie. Nel 2006 ha interpretato Aida nel musical di Elton John a Sacramento e nel 2008 \u00e8 stata Chiffon nella produzione del New Jersey della \"Piccola Bottega degli orrori\".\nNel 2009 \u00e8 tornata a Broadway nei panni di Felicia, la protagonista del musical \"Memphis\" e per la sua interpretazione Glover ha ricevuto una candidatura al Tony Award alla miglior attrice protagonista in un musical e ha vinto il Drama Desk Award e l'Outer Critics Circle Award. Nel 2015 fu di nuovo a Broadway con \"It Shoulda Have Been You\", con Tyne Daly, Sierra Boggess e David Burtka e in \"Les Mis\u00e9rables\" con Alfie Boe, Earl Carpenter e Chris McCarrell. Dal 2017 al 2019 ha interpretato Angelica Schuyler nel musical Premio Pulitzer \"Hamilton\" in scena a Chicago."}
{"id": "5438869", "revid": "767487", "url": "https://it.wikipedia.org/wiki?curid=5438869", "title": "Eric Rowe", "text": "Biografia.\nPhiladelphia Eagles.\nDopo avere giocato al college a football all'Universit\u00e0 dello Utah, Rowe fu scelto nel corso del secondo giro (47\u00ba assoluto) del Draft NFL 2015 dai Philadelphia Eagles. Debutt\u00f2 come professionista subentrando nella gara del primo turno contro gli Atlanta Falcons. Il primo intercetto in carriera lo mise a segno nel terzo turno su Ryan Fitzpatrick dei New York Jets. La sua stagione da rookie si concluse con 31 tackle disputando tutte le 16 partite, di cui cinque come titolare.\nNew England Patriots.\nIl 6 settembre 2016, Rowe fu ceduto ai New England Patriots in cambio di Josh Kline.\nIl 5 febbraio 2017 vince il suo primo Super Bowl, il LI, disputato dai Patriots contro gli Atlanta Falcons e vinto dai primi, ai tempi supplementari (prima volta nella storia del Super Bowl), con il punteggio di 34-28.\nAlla fine della stagione 2018 Rowe vinse il Super Bowl LIII battendo i Los Angeles Rams per 13-3, conquistando il suo secondo anello."}
{"id": "5438876", "revid": "287204", "url": "https://it.wikipedia.org/wiki?curid=5438876", "title": "Archibald Pitcairne", "text": "Biografia.\nSi laure\u00f2 in medicina a Rheims nel 1680. A Edimburgo esercit\u00f2 e poi nel 1685 divent\u00f2 professore.\nNel 1692 divent\u00f2 professore di medicina a Leida. Richard Mead e George Cheyne furono suoi allievi.\nNel 1693 torn\u00f2 a Edimburgo per sposare la figlia del medico Archibald Stevenson e pose le basi della scuola di medicina della citt\u00e0."}
{"id": "5438883", "revid": "339392", "url": "https://it.wikipedia.org/wiki?curid=5438883", "title": "Philotheus Elianus Montalto", "text": ""}
{"id": "5438884", "revid": "767487", "url": "https://it.wikipedia.org/wiki?curid=5438884", "title": "Lago Sevier", "text": "Il lago Sevier (in inglese \"Sevier Lake\", ) \u00e8 un lago intermittente ed endoreico degli Stati Uniti d'America, che giace nella parte pi\u00f9 bassa del Deserto Sevier, Contea di Millard (Utah). Come il Gran Lago Salato e il lago Utah, \u00e8 un relitto del lago Bonneville del Pleistocene. Il lago Sevier \u00e8 alimentato principalmente dai fiumi Beaver e Sevier, e l'afflusso addizionale proviene dal bacino idrografico dei laghi che fa parte della sottoregione idrologica di Escalante-Sevier. Il lago \u00e8 stato perlopi\u00f9 asciutto durante tutta la storia registrata ed \u00e8 una fonte di polvere soffiata dal vento nelle tempeste di sabbia che frequentemente spazzano il Wasatch Front.\nStoria.\nLa prima osservazione documentata del lago Sevier fu nel 1872, che affermava che l'area della superficie del lago era di 490 m\u00b2, la salinit\u00e0 misurata era di 86 parti per migliaio, due volte e mezza quella dell'oceano, e la profondit\u00e0 massima era di 4,6 m. Nel gennaio 1880 il lago era quasi asciutto, ed era cos\u00ec dagli ultimi uno o due anni. Il fiume Sevier che un tempo scorreva verso il lago \u00e8 ora in gran parte deviato per l'irrigazione. Nel 1987, tuttavia, il lago era di nuovo simile alla descrizione registrata del 1872.\nLa spedizione Dominguez-Escalante lo chiam\u00f2 \"Laguna de Miera\" dal nome di un cartografo nella loro spedizione del 1776. Nel 1825, i cacciatori di pelli che lavoravano per William Henry Ashley percorsero la regione per piazzare trappole per animali, e Jedediah Smith lo chiam\u00f2 lago Ashley, dal nome del loro datore di lavoro. Su alcune mappe, prese il nome di Joseph Nicollet a met\u00e0 del XIX secolo. Il lago prende attualmente il nome dal fiume, che deriva da \"R\u00edo Severo\" (che nello spagnolo dell'Ottocento significava \"fiume selvaggio\"), un nome locale dato al fiume dai primi esploratori spagnoli per la pericolosit\u00e0 delle sue acque.\nAcqua.\nDurante la fine del 2011, a causa di un anno insolitamente umido, molti bacini artificiali nella Contea di Millard cominciarono a scaricare l'acqua in eccesso attraverso il fiume Sevier sul fondo del lago Sevier. Acqua stagnante esisteva sulla spiaggia per la prima volta dal 1984 e si estendeva gi\u00f9 oltre Needle Point, che \u00e8 il punto di riferimento che si vede sul bordo ovest del lago. Nei punti pi\u00f9 profondi i livelli dell'acqua erano profondi quasi un metro. A causa dell'elevato contenuto di salinit\u00e0, di oltre il 20% in residuo fisso, l'acqua non si congel\u00f2 mai completamente per effetto delle temperature invernali ben al di sotto del congelamento, tranne che vicino all'imbocco del fiume Sevier.\nMiniera di potassio.\nAttualmente \u00e8 in corso sul lago Sevier un progetto di estrazione mineraria di solfato di potassio allo stadio esplorativo. Il progetto \u00e8 guidato dalla Emerald Peak Minerals (EPM). Un'estesa perforazione esplorativa \u00e8 stata completata sull'intera spiaggia e in 2013 l'EPM annunci\u00f2 una stima di risorse di 31,486 milioni di tonnellate di solfato di potassio."}
{"id": "5438885", "revid": "1075114", "url": "https://it.wikipedia.org/wiki?curid=5438885", "title": "Elijah Montalto", "text": ""}
{"id": "5438886", "revid": "125078550", "url": "https://it.wikipedia.org/wiki?curid=5438886", "title": "Greatest Hits (The Moody Blues)", "text": "Greatest Hits \u00e8 una raccolta di brani dei The Moody Blues del 1989."}
{"id": "5438887", "revid": "1573940", "url": "https://it.wikipedia.org/wiki?curid=5438887", "title": "Yahya ibn al-Qasim", "text": "Biografia.\nEra figlio di al-Q\u0101sim ibn Idr\u012bs, quindi nipote di Idr\u012bs II.&lt;br&gt;\nEra governatore di Tangeri quando venne chiamato dalla popolazione del quartiere al-Qarawiyy\u012bn di Fez per scacciare il ribelle sufrita \u02bfAbd al-Razz\u0101q, che aveva sconfitto e costretto alla fuga il sultano \u02bfAl\u012b II. Ya\u1e25y\u0101 III arriv\u00f2 a Fez, occupando la citt\u00e0 e costrinse alla fuga il ribelle, venendo proclamato sultano idriside.\nDopo la salita al trono, dovette combattere i ribelli kharigiti sufriti. In seguito dovette fronteggiare la ribellione di Ya\u1e25y\u0101 ibn Idr\u012bs ibn \u02bfUmar, un nipote di \u02bfAl\u012b II. Rab\u012b\u02bf ibn Sulaym\u0101n, un generale al servizio di Ya\u1e25y\u0101 ibn Idr\u012bs, sconfisse e uccise Ya\u1e25y\u0101 III nel 904, permettendo l'ascesa al trono di Ya\u1e25y\u0101 ibn Idr\u012bs."}
{"id": "5438889", "revid": "767487", "url": "https://it.wikipedia.org/wiki?curid=5438889", "title": "Pat the Soothsayer", "text": "Pat the Soothsayer \u00e8 un cortometraggio muto del 1912 prodotto dalla Kalem e diretto da Pat Hartigan.\nProduzione.\nIl film, prodotto dalla Kalem Company, fu girato a Santa Monica.\nDistribuzione.\nDistribuito dalla General Film Company, il film - un cortometraggio di 225 metri - usc\u00ec nelle sale cinematografiche USA il 1\u00ba novembre 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, il documentario \"The American Rhine\"."}
{"id": "5438891", "revid": "1784492", "url": "https://it.wikipedia.org/wiki?curid=5438891", "title": "Petros Matheus dos Santos Ara\u00fajo", "text": "Caratteristiche tecniche.\nGioca come trequartista o ala."}
{"id": "5438904", "revid": "686936", "url": "https://it.wikipedia.org/wiki?curid=5438904", "title": "Denzel Perryman", "text": "Carriera.\nSan Diego/Los Angeles Chargers.\nDopo avere giocato al college a football a Miami, Perryman fu scelto nel corso del secondo giro (48\u00ba assoluto) del Draft NFL 2015 dai San Diego Chargers. Debutt\u00f2 come professionista subentrando nella gara del primo turno contro i Detroit Lions mettendo a segno un tackle. Nella settimana 5 disput\u00f2 la prima gara come titolare contro i Green Bay Packers e nella settimana 11 mise a segno il primo sack in carriera su Alex Smith dei Chiefs. La sua stagione da rookie si concluse con 73 tackle, 2 sack e un fumble forzato in 14 presenze, di cui 9 come titolare.\nCarolina Panthers.\nIl 17 marzo 2021 Perryman firm\u00f2 con i Carolina Panthers un contratto biennale.\nLas Vegas Raiders.\nIl 25 agosto 2021 Perryman fu scambiato con i Las Vegas Raiders, assieme a una scelta del settimo giro del Draft 2022, per una scelta del sesto giro del Draft 2022. A fine stagione fu convocato per il suo primo Pro Bowl."}
{"id": "5438905", "revid": "767487", "url": "https://it.wikipedia.org/wiki?curid=5438905", "title": "Matteo Corti", "text": "Biografia.\nSi laure\u00f2 in medicina a Pavia nel 1497 diventandovi subito professore. Insegn\u00f2 a Pisa dal 1515 al 1524 e poi allo Studio di Padova per sette anni. Nel 1530 inizi\u00f2 le lezioni sull'Anatomia di Mondino de' Liuzzi e nel 1531 divent\u00f2 medico personale del papa.\nDopo la morte del papa, si spost\u00f2 a Pavia e dal 1538 a Bologna. Nel 1544 divent\u00f2 medico personale di Cosimo de' Medici e professore di medicina teorica all'universit\u00e0 di Pisa."}
{"id": "5438906", "revid": "1305772", "url": "https://it.wikipedia.org/wiki?curid=5438906", "title": "Time of Our Lives", "text": "Time of Our Lives \u00e8 un singolo del rapper statunitense Pitbull con la partecipazione del cantante Ne-Yo, estratto come quinto singolo dall'album \"Globalization\" di Pitbull e come terzo dall'album \"Non-Fiction\" di Ne-Yo. Il singolo \u00e8 il secondo che vede una collaborazione tra i due artisti, dopo \"Give Me Everything\".\nDescrizione.\nIl brano \u00e8 stato scritto da Ne-Yo e da Pitbull, e prodotto da Dr. Luke. Il testo raffigura la situazione di un ragazzo che fatica ad arrivare alla fine del mese e decide di spendere quel poco che ha e che gli serve dedicandolo al tempo prezioso della sua vita.\nVideo musicale.\nIl video musicale \u00e8 ambientato nel capodanno del 1999 ed inizia con una scena dove una famiglia discute se riuscir\u00e0 a saldare i debiti entro la fine dell'anno. Successivamente si vedono i due cantanti fare una festa in casa loro fino alla fine dell'anno."}
{"id": "5438907", "revid": "767487", "url": "https://it.wikipedia.org/wiki?curid=5438907", "title": "The Pony Express Girl", "text": "The Pony Express Girl \u00e8 un cortometraggio muto del 1912 diretto da Pat Hartigan.\nProduzione.\nIl film, prodotto dalla Kalem Company, fu girato a Santa Monica.\nDistribuzione.\nDistribuito dalla General Film Company, il film - un cortometraggio di 150 metri- usc\u00ec nelle sale cinematografiche degli Stati Uniti l'8 novembre 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, il drammatico \"Stenographer Wanted\"."}
{"id": "5438911", "revid": "767487", "url": "https://it.wikipedia.org/wiki?curid=5438911", "title": "Johann Christoph Bohl", "text": "Biografia.\nStudi\u00f2 dal 1719 all'universit\u00e0 di K\u00f6nigsberg, poi all'universit\u00e0 di Lipsia e dal Il 20 settembre 1725 all'universit\u00e0 di Leida dove fu allievo di Herman Boerhaave e collega di Albrecht von Haller. Ottenne il dottorato il 26 luglio 1726 e rimase quattro anni ad Amsterdam presso Frederik Ruysch, per poi tornare a K\u00f6nigsberg il 15 agosto 1730, esercitandovi quindi la professione.\nDal 23 settembre 1741 fu professore ordinario di medicina della locale universit\u00e0 e poi medico di corte. Dopo la morte di Melchior Philipp Hartmann, nel 1766 lo sostitu\u00ec nella sua cattedra. Ricopr\u00ec diverse volte l'ufficio di rettore."}
{"id": "5438914", "revid": "1776051", "url": "https://it.wikipedia.org/wiki?curid=5438914", "title": "Transform", "text": "Transform \u00e8 il quarto album in studio del gruppo musicale alternative metal statunitense Powerman 5000, pubblicato nel 2003."}
{"id": "5438917", "revid": "1776051", "url": "https://it.wikipedia.org/wiki?curid=5438917", "title": "Destroy What You Enjoy", "text": "Destroy What You Enjoy \u00e8 il quinto album in studio del gruppo musicale alternative metal statunitense Powerman 5000, pubblicato nel 2006."}
{"id": "5438921", "revid": "1776051", "url": "https://it.wikipedia.org/wiki?curid=5438921", "title": "Somewhere on the Other Side of Nowhere", "text": "Somewhere on the Other Side of Nowhere \u00e8 il sesto album in studio del gruppo musicale alternative metal statunitense Powerman 5000, pubblicato nel 2009."}
{"id": "5438922", "revid": "767487", "url": "https://it.wikipedia.org/wiki?curid=5438922", "title": "The 'Revenue' and the Girl", "text": "The 'Revenue' and the Girl \u00e8 un cortometraggio muto del 1911 prodotto dalla Kalem e diretto da Pat Hartigan.\nTrama.\nTrama in di \"Moving Picture World\" su IMDb\nProduzione.\nIl film, prodotto dalla Kalem Company, fu girato in California, a Santa Monica.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 25 dicembre 1911-"}
{"id": "5438925", "revid": "1958640", "url": "https://it.wikipedia.org/wiki?curid=5438925", "title": "Giuseppe Del Papa", "text": "Biografia.\nEra figlio di Marco Del Papa ed Elisabetta Canneri. Studi\u00f2 giurisprudenza all'universit\u00e0 di Pisa passando poi a medicina, i cui docenti seguivano l'ispirazione galileiana e del Cimento, in particolare Alessandro Marchetti, L. Bellini, D. Rossetti e F. Redi.\nSi laure\u00f2 circa nel 1670 e nel 1671 ottenne la lettura di logica e nel 1675 la lettura straordinaria di filosofia. Studi\u00f2 la cometa del 1680."}
{"id": "5438926", "revid": "1075114", "url": "https://it.wikipedia.org/wiki?curid=5438926", "title": "Cimento", "text": ""}
{"id": "5438927", "revid": "709829", "url": "https://it.wikipedia.org/wiki?curid=5438927", "title": "Martina Caregaro", "text": "In carriera ha vinto 9 titoli nel singolare e 9 titoli nel doppio nel circuito ITF.\nCarriera.\nFa il suo debutto in un torneo WTA nel 2010 a Palermo dove, da 489 del mondo supera tre turni di qualificazione ma viene sconfitta al primo turno dalla numero 73 del mondo Julia Goerges per 2-6, 3-6. Nello stesso anno conquista i primi tornei ITF in singolare nel 2010 arrivando a sette titoli (su undici finali) in singolare e otto titoli in doppio (di cui cinque con Anna Floris) tra il 2010 e il 2014.\nIl 27 gennaio 2016 \u00e8 stata convocata dal capitano Corrado Barazzutti in Fed Cup con la Francia, valido per il primo turno. Fa il suo esordio ufficiale nella nazionale italiana il 7 febbraio in occasione del doppio giocato insieme a Sara Errani contro la coppia Garcia/Mladenovic. Nello stesso mese raggiunge il suo best ranking alla posizione 253 del ranking WTA.\nL'estate 2019 ha segnato un nuovo inizio per la 27enne valdostana: in primavera il trasferimento da Roma a Milano, a luglio il ritorno al successo nel torneo ITF di Padova e poi una doppia finale in quello da 25.000 dollari di Bagnatica, in provincia di Bergamo."}
{"id": "5438928", "revid": "729019", "url": "https://it.wikipedia.org/wiki?curid=5438928", "title": "Urbani (famiglia)", "text": "Gli Urbani sono un'importante famiglia aristocratica italiana le cui origini risalgono alla dinastia imperiale tedesca degli Ottoni.\nL'imperatore Ottone I di Sassonia pose al governo dei territori umbri uno dei nipoti, che sar\u00e0 il fondatore della famiglia.\nDal ramo principale di Spello degli Acuti Urbani, discenderanno il ramo toscano e quello marchigiano degli Urbani di Monte San Martino.\nLa famiglia Urbani, nelle sue terre di residenza, lascer\u00e0 alla storia splendidi monumenti come la principesca villa Urbani a Spello ed il palazzo Acuti Urbani situato nel centro storico. A Monte San Martino, la famiglia edific\u00f2 un palazzo divenuto principale monumento del paese.\nGli Urbani di Monte San Martino si imparenteranno con la storica famiglia fermana dei Maggiori tramite il matrimonio tra la contessa Costanza Urbani (1826-1882) con il conte Annibale Maggiori Guerrieri (1810-1885)\nNella celebre Villa Fidelia a Spello che il re Vittorio Emanuele III d'Italia considerava una delle pi\u00f9 belle dimore principesche italiane fu celebrato il fastoso ricevimento nuziale del matrimonio tra la principessa Giovanna di Savoia e lo zar Boris III di Bulgaria."}
{"id": "5438942", "revid": "486946", "url": "https://it.wikipedia.org/wiki?curid=5438942", "title": "Teresa di Ges\u00f9", "text": ""}
{"id": "5438959", "revid": "640277", "url": "https://it.wikipedia.org/wiki?curid=5438959", "title": "Vulcan (lanciatore)", "text": "Il Vulcan \u00e8 un futuro vettore da lancio spaziale progettato e costruito dalla United Launch Alliance, la joint venture tra Lockheed Martin e Boeing, in partnership con Blue Origin.\nSviluppo.\nFin dalla sua fondazione, avvenuta nel 2006, la ULA ha cercato di sviluppare e costruire un vettore tutto suo. Infatti gli attuali vettori gestiti dalla United Launch Alliance sono gli ex-lanciatori della Boeing Delta II e Delta IV e l'ex-Lockheed Martin Atlas V. Vennero fatte molte proposte, ma nessuna di questa venne finanziata per i costi di sviluppo troppo alti. Infine la ULA ha deciso di tirare avanti con gli Atlas e i Delta fino a che non avrebbe ricevuto fondi sufficienti a progettare il nuovo veicolo.\nIl 13 maggio 2014 il ministro russo Dmitry Rogozin annunci\u00f2 che la Russia proibir\u00e0 agli Stati Uniti di usare motori russi a scopo militare \u2013 un frequente carico sul lanciatore Atlas V dell'ULA il quale utilizza un singolo RD-180 che viene perso dopo ogni volo. In risposta, la US Air Force ha chiesto alla Aerospace Corporation di cominciare a valutare alternative per alimentare il razzo Atlas V con motori non russi. Le prime stime indicano che per sostituire l'RD-180 sull'Atlas V ci vorranno 5 o pi\u00f9 anni. La United Launch Alliance cominci\u00f2 la progettazione di un nuovo vettore da lancio spaziale derivato direttamente dall'Atlas V. Infine, il 13 aprile 2015, ha svelato il suo nuovo vettore, il Vulcan.\nIl Vulcan, nella sua prima fase di sviluppo, sar\u00e0 identico all'Atlas V, fatta eccezione del motore del primo stadio. Infatti, non user\u00e0 pi\u00f9 un motore russo, ma uno americano di nuova concezione alimentato da ossigeno liquido (LOX) e metano liquido (CH4). I motori utilizzati saranno 2 Blue Origin BE-4, i quali attualmente sono sotto sviluppo. Inizialmente la Blue Origin intendeva tenersi per s\u00e9 i propri motori, ma a causa di problemi finanziari \u00e8 stata costretta ad entrare in partnership con la ULA. La Aerojet inoltre ha proposto il proprio AR-1 ad idrocarburi come motore principale del Vulcan, dicendo che ogni motore costerebbe solo 24 milioni di dollari. La ULA ha dichiarato che la proposta di Aerojet sarebbe stata presa in considerazione se il BE-4 avesse incontrato problemi nello sviluppo. La fase 2 dello sviluppo del lanciatore inizier\u00e0 nel 2019 e finir\u00e0 nel 2022. In questo periodo la ULA sceglier\u00e0 il propulsore principale del secondo stadio ACES (Advanced Cryogenic Evolved Stage, Stadio avanzato criogenico evoluto). Attualmente i 3 concorrenti per aggiudicarsi il titolo di propulsore principale dello stadio sono in ordine di preferenza l'RL-10 (4 RL-10A-4-2, attualmente usato sullo stadio Centaur, della Aerojet), il BE-3 (della Blue Origin; ha fatto il suo primo volo il 30 aprile 2015 sul veicolo di lancio New Shepard) e l'AR-1 di Aerojet. Nella fase 3 verr\u00e0 sviluppato un innovativo sistema di recupero dei motori formato da uno scudo termico gonfiabile fabbricato in aeroshell, il quale protegger\u00e0 i 2 BE-4 del primo stadio che si staccheranno dal veicolo di lancio ed effettueranno un rientro atmosferico, per poi essere riutilizzati per il volo successivo. La carenatura del lanciatore sar\u00e0 quella da 5 metri di diametro attualmente usata sull'Atlas V.\nIl primo lancio \u00e8 previsto nel 2022. Il lanciatore sostituir\u00e0 i Delta IV Medium e l'Atlas V (il Delta II sar\u00e0 stato dismesso nel 2018). Il Delta IV Heavy invece verr\u00e0 prodotto fino al 2022 a causa di sonde e satelliti attualmente in fase di sviluppo avanzato i quali non saranno compatibili con il Vulcan.\nDesign.\nPrimo stadio.\nIl primo stadio del lanciatore sar\u00e0 formato da serbatoi in composito ed alimentato da 2 motori BE-4 a LOX/metano liquido (CH4).\nSecondo stadio.\nIl secondo stadio del lanciatore sar\u00e0 in un primo momento il Centaur, tuttavia gi\u00e0 da adesso si sta pianificando che a partire dal 2023 verr\u00e0 sostituito dallo stadio ACES (Advanced Cryogenic Evolved Stage, Stadio avanzato criogenico evoluto) propulso da 4 motori Aerojet Rocketdyne RL-10A-4-2, 1 Aerojet AR-1 oppure da un BE-4 di Blue Origin. Attualmente il motore pi\u00f9 accreditato \u00e8 l'RL-10 a causa della provata affidabilit\u00e0. Infatti questo motore dalla sua creazione avvenuta nel 1964 \u00e8 ancora utilizzato su numerosi lanciatori americani. Lo stadio ACES \u00e8 innovativo sotto molti punti di vista. Infatti esso sar\u00e0 rifornibile in orbita di propellente e quindi potrebbe essere riutilizzato innumerevoli volte e rimanere in orbita per un periodo indefinito. Lo stadio ad ossigeno ed idrogeno liquidi ricicler\u00e0 il carburante che andrebbe in ebollizione e lo user\u00e0 per il controllo di assetto e per la produzione di energia elettrica. In questo modo si eliminer\u00e0 la necessit\u00e0 di portare a bordo idrazina ed elio liquido. La possibilit\u00e0 di restare a lungo in orbita con accensioni multiple dovrebbe creare, secondo ULA, un nuovo tipo di missione, chiamato \u201clanci distribuiti\u201d, e basato sul rendez-vous orbitale di molteplici stadi ACES con diversi carichi paganti. Inoltre, grazie ad ACES, la capacit\u00e0 di carico di questo vettore diverr\u00e0 del 30% superiore rispetto all'attuale Delta IV Heavy.\nOperazione di pulizia dei detriti spaziali.\nUna delle applicazioni attualmente pi\u00f9 accreditate per l'ACES \u00e8 quella di effettuare un'operazione di pulizia completa dello spazio intorno alla Terra, in modo da facilitare il lancio di satelliti in orbita geostazionaria o di sonde in un'orbita di fuga. Attualmente ci sono nello spazio pi\u00f9 di 2000 detriti spaziali, di cui molti sono vecchi stadi di lanciatori ormai non pi\u00f9 funzionanti e satelliti militari e commerciali ormai dismessi o esplosi (come l'ultimo meteorologico americano esploso a fine 2014). La missione consisterebbe nel riutilizzare un ACES precedentemente usato per lanciare un satellite o una sonda facendolo avvicinare ed agganciare ad un detrito spaziale e, con una breve accensione dei motori, mandarlo in un'orbita di rientro atmosferico.\nCarenatura.\nIl Vulcan presenter\u00e0 due dimensioni per la carenatura del carico utili. La classica carenatura da quattro metri, utilizzata fin dall'Atlas II, sar\u00e0 usata in formato standard o leggermente ridotto; inoltre Lockheed Martin ha introdotto una versione di carenatura da 5 metri (4,57 come porzione utilizzabile), sviluppata e costruita da RUAG in Svizzera. Questa carenatura \u00e8 un progetto composito che si basa su componenti gi\u00e0 testati in volo. Tre configurazioni saranno prodotte per supportare il Vulcan. La carenatura classica ricopre solo il carico utile, lasciando quindi lo stadio Centaur oppure ACES esposto all'aria aperta. Al contrario, la carenatura Contraves racchiude sia lo stadio superiore che il carico utile.\nSistema di recupero dei motori.\nNel lanciatore verr\u00e0 inserito un sistema di recupero dei motori del primo stadio decisamente innovativo. Essi verranno sganciati dal serbatoio dopo lo spegnimento, rientrando nell'atmosfera protetti da uno scudo termico gonfiabile che rallenter\u00e0 la velocit\u00e0 di discesa. Entreranno poi in funzione dei paracadute direzionali per ridurre ulteriormente la velocit\u00e0 e consentire ad un elicottero da trasporto di agganciarli a mezz'aria. Il riutilizzo dei motori consentir\u00e0 un risparmio di oltre il 60% sul costo di ogni razzo. I recuperi dovrebbero iniziare entro il 2024. La tecnologia \u00e8 stata denominata SMART (Sensible Modular Autonomous Return Technology)."}
{"id": "5438978", "revid": "767487", "url": "https://it.wikipedia.org/wiki?curid=5438978", "title": "Desert Moon", "text": "Desert Moon (\"Mojave Moon\") \u00e8 un \"road movie\" del 1996.\nTrama.\nAl McCord esce per andare al suo ristorante preferito, quando incontra una giovane donna attraente (Ellie) che sta cercando un passaggio per il Mojave Desert, dove vive sua madre. I fatti porteranno Ellie ad innamorarsi di Al, mentre quest'ultimo si innamorer\u00e0 di sua madre Julie, nonostante l'ingombrante presenza del suo compagno."}
{"id": "5438981", "revid": "1687355", "url": "https://it.wikipedia.org/wiki?curid=5438981", "title": "Elise Mertens", "text": "In singolare, ha vinto 6 tornei WTA, tra cui il trofeo di categoria Premier di Doha nel 2019 e il WTA 500 Gippsland Trophy 2021. Inoltre, vanta una semifinale Slam raggiunta agli Australian Open 2018. Sempre nello stesso anno, a fine novembre, si spinge fino alla dodicesima posizione del ranking, suo miglior piazzamento.\nOttima doppista, ha vinto 13 titoli in tale specialit\u00e0 (pi\u00f9 un altro titolo a livello WTA 125). I pi\u00f9 importanti tra questi sono lo US Open 2019 e l'Australian Open 2021, vinti in coppia con Aryna Sabalenka e Wimbledon 2021, dove ha trionfato con Hsieh Su-wei. Con Sabalenka, nel 2019, ha vinto anche a Indian Wells e Miami: sono la quarta coppia femminile in assoluto ad aggiudicarsi il cosiddetto Sunshine Double nell'Era Open. In tale disciplina \u00e8 diventata numero 1 mondiale il 10 maggio 2021.\nBiografia.\nElise Mertens \u00e8 nata a Lovanio, seconda figlia di Liliane Barbe, insegnante, e di Guido Mertens, che costruisce arredamenti per chiese. Non \u00e8 mai andata a scuola, avendo optato per l'istruzione domiciliare. Ha impugnato la prima racchetta a 4 anni, su consiglio della sorella maggiore Lauren, che \u00e8 poi diventata pilota di linea per la KLM..\nCarriera.\nJuniores.\nElise ha vinto 11 titoli nel singolare e 14 titoli nel doppio nel circuito ITF in carriera. La sua migliore posizione nel ranking juniores in singolare \u00e8 stata la numero 7.\n2015-2016: primo titolo WTA in doppio.\nHa fatto il suo debutto nel tabellone di un torneo Wta alla Copa Colsanitas 2015 nel doppio, in coppia con Nastja Kolar. Nel novembre dello stesso anno raggiunge la finale del WTA 125k Series di Taipei in coppia con la russa Mel'nikova.\nNel 2016 conquista, sempre in doppio, il primo titolo in carriera del circuito maggiore WTA: ad Auckland, in coppia con la connazionale An-Sophie Mestach batte infatti in finale la coppia Kovini\u0107 - Str\u00fdcov\u00e1. Debutta anche nei tornei Slam: a Wimbledon, superate le qualificazioni, \u00e8 iscritta per la prima volta nel doppio insieme a An-Sophie Mestach e cogliendo anche un successo al primo turno contro le americane Falconi e Gibbs; in seguito, sempre passando dalle qualificazioni, partecipa in singolare agli Us Open, perdendo al debutto nel tabellone principale contro la testa di serie numero tre del torneo, la spagnola Muguruza, alla quale riesce a strappare il primo set per 6-2 prima di cedere 0-6, 3-6.\n2017: un torneo WTA in singolare e due in doppio, terzo turno a Wimbledon in doppio.\nIl 14 gennaio 2017 vince il suo primo titolo WTA in singolare all'Hobart International dopo essere passata dalle qualificazioni e superando in finale Monica Niculescu col punteggio di 6-3, 6-1. Di rilievo i quarti di finale raggiunti nella prima edizione del torneo di Biel, dove \u00e8 stata eliminata in tre set dalla Kontaveit.\nAd aprile ha raggiunto la seconda finale in carriera nel WTA International di Istanbul, dove, per\u00f2, \u00e8 stata battuta dall'ucraina Elina Svitolina, con lo score di 2-6 4-6; nello stesso torneo ha raggiunto la finale anche in doppio in coppia con la statunitense Nicole Melichar ma anche in questo caso non \u00e8 riuscita a conquistare il titolo: la coppia \u00e8 infatti stata sconfitta da Jakupovi\u0107 - Ki\u010denok.\nAl Roland Garros conquista le prime vittorie in uno Slam: al primo turno elimina la testa di serie numero 24 Gavrilova, mentre al secondo turno ha la meglio sulla qualificata Hogenkamp per 6-3, 6-4. Viene poi battuta con un netto 6-3, 6-1 al terzo turno da Venus Williams. L'esperta campionessa americana, poi finalista, la estromette anche al primo turno di Wimbledon dove per\u00f2 Elise, in coppia con Demi Schuurs, si spinge per la prima volta fino al terzo turno nel torneo di doppio.\nSempre con l'olandese torna di nuovo a disputare una finale di doppio a Bucarest perdendo per\u00f2 con le atlete di casa Begu-Olaru che si impongono con un doppio 6-3. Sulla terra battuta di Bastad batte al secondo turno la testa di serie numero 5 Su\u00e1rez Navarro in un combattuto match chiuso 7-5 al terzo set; battuta poi la Kruni\u0107, perde in semifinale contro la numero uno del torneo (e sette del mondo) Wozkiacki per 5-7, 6-4, 2-6. Raggiunge la semifinale anche a New Haven dove, superate le semifinali, batte in sequenza Bertens e Kasatkina, gode del forfait della Zhang prima di perdere con la numero due del tabellone Cibulkov\u00e1 per 1-6, 3-6; anche in doppio si spinge fino al penultimo turno in coppia con Krist\u00fdna Pl\u00ed\u0161kov\u00e1.\nNei tornei asiatici raggiunge ancora risultati significativi: se a Tokyo raggiunge i quarti in singolare (perdendo contro la McHale) e la semifinale in doppio (con la turca Soylu), la settimana successiva a Guangzhou si aggiudica il trofeo di doppio insieme a Demi Schuurs, battendo in finale le australiane Adamczak e Sanders.\n2018: due titoli WTA, semifinale a Melbourne e best ranking in singolare; due titoli WTA in doppio.\nLa belga inizia la nuova stagione nel migliore dei modi. A Hobart \u00e8 seconda testa di serie e non delude le aspettative: sconfigge in finale Mihaela Buz\u0103rnescu per 6-1 4-6 6-3, vincendo cos\u00ec il suo secondo torneo WTA. Prima dell'atto finale batte in ordine: Kurumi Nara per 6-0 6-4; Beatriz Haddad Maia per 6-4 6-4; Monica Niculescu, la quale si ritira senza scendere in campo; e Heather Watson per 6-4 1-6 6-2. In doppio, come in singolare, vince il torneo, suo quarto in carriera, in coppia con Demi Schuurs. Sconfiggono in ordine: Linette/Barthel per 6-2 6-4; Friedsam/Van Uytvanck per 64-7 6-2 10-8; Sabalenka/Kudermetova per 6-0 5-7 10-7; Ki\u010denok/Ninomiya, teste di serie n\u00b04, per 6-2 6-2. Agli Australian Open continua la serie di match vinti. Qui supera senza molti problemi: Vikt\u00f3ria Ku\u017emov\u00e1 (6-2 6-1); Dar'ja Gavrilova, testa di serie n\u00b0 23, (7-5 6-3); Aliz\u00e9 Cornet (7-5 6-4); Petra Marti\u0107 (7-65 7-5); Elina Svitolina, testa di serie n\u00b0 4, (6-4 6-0); per poi perdere contro la n\u00b0 2 del mondo e futura campionessa, Caroline Wozniacki, per 3-6 62-7. In doppio, sempre in coppia con la Schuurs, esce di scena al secondo turno contro la coppia Dellacqua/Barty per 3-6 5-7.\nAl Qatar Total Open \u00e8 testa di serie n\u00b0 15. Dopo aver sconfitto T\u00edmea Babos per 2-6 6-1 6-1, viene sconfitta al secondo turno da Sorana C\u00eerstea per 5-7 4-6. In doppio, ancora in coppia con l'olandese Schuurs, viene eliminata al terzo turno per 1-6 6-4 13-15 dalla coppia Krej\u010d\u00edkov\u00e1/Siniakov\u00e1. A Dubai viene eliminata a sorpresa al primo turno da Catherine Bellis con un doppio 3-6.\nAl BNP Paribas Open \u00e8 testa di serie n\u00b0 22, ma anche qui viene estromessa a sorpresa al primo turno da Wang Qiang per 6-4 3-6 3-6. In doppio con la Schuurs, si spinge fino al terzo turno dove perde al terzo set per 7-10 dalla coppia Arruabarrena Vecino/Parra Santonja. A Miami non fa meglio venendo eliminata con facilit\u00e0 dall'11\u00ba testa di serie, Johanna Konta, per 2-6 1-6. In doppio insieme a Demi Schuurs arriva fino alla semifinale, dove sono costrette ad arrendersi nuovamente alla coppia formata da Siniakov\u00e1/Krej\u010d\u00edkov\u00e1 (6-3 3-6 9-11).\nSi presenta a Lugano come testa di serie n\u00b0 2. Supera in ordine: Mandy Minella per 6-4 6-1; Mark\u00e9ta Vondrou\u0161ov\u00e1 per 6-2 5-7 7-5; Mona Barthel per 6-1 5-7 7-60; Vera Lapko per 6-1 4-6 6-4. Dopo aver disputato i quarti di finale e la semifinale nello stesso giorno, sconfigge in finale Aryna Sabalenka per 7-5 6-2. Grazie a quest'ultima vittoria ottiene il suo terzo torneo WTA in carriera. In doppio, in coppia con Kirsten Flipkens, vince il suo quinto torneo in doppio battendo in finale Sabalenka/Lapko per 6-1 6-3. In singolare migliora il suo best ranking di tre posizioni entrando a far parte delle top 20, precisamente al 17\u00ba posto. Mentre nel doppio migliora il best ranking di due posizioni, salendo fino alla posizione n\u00b0 30.\n2019: primo titolo Premier e quarti di finale a New York in singolare; Sunshine Double, vittoria agli US Open e Top 3 in doppio.\nApre l'anno con una sconfitta all'esordio a Brisbane per mano di Kiki Bertens. Tuttavia, in seguito alle vittorie su Kate\u0159ina Siniakov\u00e1 ed Anett Kontaveit, raggiunge i quarti di finale a Sydney dove viene fermata con un periodico 6-3 da Ashleigh Barty. Si presenta agli Australian Open, dove esce di scena al terzo turno sconfitta da Madison Keys, non riuscendo cos\u00ec a difendere la semifinale dell'anno precedente. In doppio inizia, invece, il sodalizio con Aryna Sabalenka che si riveler\u00e0 essere uno dei migliori della stagione nel circuito WTA. La coppia esordisce con una vittoria sulle quindicesime teste di serie Bethanie Mattek-Sands e Demi Schuurs per 6-2 3-6 6-3 e si sbarazza di Sabrina Santamaria e Veronika Kudermetova; verranno poi rimontate dalle ceche Kate\u0159ina Siniakov\u00e1 e Barbora Krej\u010d\u00edkov\u00e1. Successivamente, prende parte al torneo Premier di Doha, giungendo fino alla finale ai danni di Kate\u0159ina Siniakov\u00e1, Krist\u00fdna Pl\u00ed\u0161kov\u00e1, Kiki Bertens ed Angelique Kerber. Nell'ultimo atto affronta la favorita Simona Halep, contro la quale vince con il punteggio di 3-6 6-4 6-3: si tratta del trofeo pi\u00f9 importante della sua carriera in singolare. Reduce di una settimana ottima, esce di scena all'esordio a Dubai, rimontata da Zhu Lin. \nVola negli Stati Uniti per i tornei Premier Mandatory di Indian Wells e Miami. In singolare, raggiunge due secondi turni (eliminata da Wang Qiang e Mark\u00e9ta Vondrou\u0161ov\u00e1). In coppia con Sabalenka, invece, si aggiudica entrambi i tornei superando rispettivamente le ceche Kate\u0159ina Siniakov\u00e1/Barbora Krej\u010d\u00edkov\u00e1 e Samantha Stosur/Zhang Shuai, ottenendo cos\u00ec il Sunshine Double. Tale successo \u00e8 stato raggiunto solamente da quattro coppie nel doppio femminile. Disputa il Charleston Open, dove dopo aver inflitto un bagel a Kaia Kanepi, questa rivendica il 6-0 e si aggiudica il match per 7-5 al terzo. Segue un'altra sconfitta al primo turno contro Dar'ja Kasatkina a Stoccarda. Nel torneo di Rabat, invece, estromette con facilit\u00e0 Kirsten Flipkens ed Ivana Jorovi\u0107, per poi cedere alla futura campionessa Maria Sakkar\u012b. \nTornata in Europa, viene sconfitta a sorpresa da Anna Karol\u00edna Schmiedlov\u00e1 a Madrid e a Roma da Venus Williams al primo turno. Agli Open di Francia supera in tre sets Tamara Zidan\u0161ek e annichilisce la giocatrice di casa Diane Parry, mentre perde il braccio di ferro per 9-11 al terzo contro Anastasija Sevastova. In doppio, tuttavia, si spinge fino alla semifinale con Aryna, fermate da Kristina Mladenovic e T\u00edmea Babos. In Danimarca esce di scena all'esordio per mano di Ekaterina Aleksandrova. Partecipa al Maiorca Open, venendo rimontata nei quarti di finale dalla nuova stella Sofia Kenin. \nInaugura la stagione sull'erba ad Eastbourne con le vittorie su M\u00f3nica Puig per 6-4 7-6 e si vendica su Mark\u00e9ta Vondrou\u0161ov\u00e1 per 6-1 5-7 6-2; verr\u00e0 sconfitta da Krist\u00fdna Pl\u00ed\u0161kov\u00e1. Raggiunge il quarto turno per la prima volta a Wimbledon ai danni di Fiona Ferro per 6-2 6-0, Monica Niculescu per 7-5 6-0 e Wang Qiang per 6-2 6-7 6-4, prima di perdere in rimonta a sorpresa contro Barbora Str\u00fdcov\u00e1. In doppio con Sabalenka, si ferma nei quarti di finale per mano della coppia Hsieh Su-wei e Str\u00fdcov\u00e1.\nRitorna negli Stati Uniti per il torneo a Stanford, ma cede al primo turno a Kristie Ahn. In seguito, supera Aljaksandra Sasnovi\u010d per 3-6 6-3 6-1, venendo surclassata da Serena Williams nel secondo turno della Rogers Cup. Esce di scena al secondo turno anche a Cincinnati, stavolta per mano di Elina Svitolina.\nPartecipa agli US Open imponendosi in due parziali su Jil Teichmann, Krist\u00fdna Pl\u00ed\u0161kov\u00e1, Andrea Petkovi\u0107 (giustiziera della Top 10 Petra Kvitov\u00e1), e Kristie Ahn. In tal modo, raggiunge per la prima volta i quarti di finale a New York. Tuttavia, viene sconfitta in rimonta dalla futura campionessa Bianca Andreescu, prima tennista canadese in assoluto vincitrice di uno Slam in singolare. Mertens si riscatta in doppio, in quanto con Aryna Sabalenka giungono in finale imponendosi rispettivamente su: Wang Yafan/Anna Blinkova per 6-3 6-4; Karol\u00edna Muchov\u00e1/Jil Teichmann per 7-3 6-3; Sara Sorribes Tormo/Viktorija Golubic per 6-3 7-5; Duan Yingying/Zhang Shuai per 6-4 6-3 e Caroline Dolehide/Vania King per 4-6 6-3 6-4. Nell'ultimo atto affrontano Ashleigh Barty e Viktoryja Azaranka, battendole con un periodico 7-5. A fine torneo, la coppia sale al secondo posto della classifica mondiale, loro best ranking.\nSuccessivamente, inizia lo swing asiatico con la sconfitta inflittale da Naomi \u014csaka nella semifinale a Tokyo. Giunge poi al secondo turno a Wuhan, ma perde contro Sofia Kenin, che si impone nuovamente in rimonta. Con Sabalenka si spinge fino alla semifinale, dove sono costrette a cedere a Duan Yingying e Veronika Kudermetova. Al Premier Mandatory di Pechino subisce la seconda sconfitta da Andreescu, stavolta in due parziali e al secondo turno. Segue un altro secondo turno a Lussemburgo. \nGrazie alla stagione terminata tra l'undicesima e la ventesima posizione, prende parte al torneo secondo al Master femminile. Inserita nel gruppo con Maria Sakkar\u012b e la compagna di doppio, Aryna Sabalenka, si aggiudica una vittoria, ovvero contro la greca. Ci\u00f2 non \u00e8 abbastanza per superare il girone. Non supera i gironi nemmeno nel Master per le migliori otto coppie del 2019; infatti, raccoglie una sola vittoria su tre partite (contro le sorelle Latisha Chan e Chan Hao-ching).\nConclude la stagione alla sesta posizione della classifica in doppio, mentre in singolare resta ancorata al 17\u00ba posto.\n2020: due finali WTA, semifinale a Cincinnati e 2\u00b0 quarto di finale agli US Open in singolare; 11\u00ba titolo in doppio.\nApre il 2020 con due quarti di finale a Shenzhen e Hobart. In Cina ottiene due vittorie su Lesja Curenko per 6-3 6-3 e Xiyu Wang per 6-4 6-3, per poi cedere nei quarti di finale ad Elena Rybakina per 2-6 al terzo. Mentre in Australia si sbarazza di Christina McHale con un periodico 6-1 e di Vikt\u00f3ria Ku\u017emov\u00e1, lasciandole un solo game; viene poi fermata a sorpresa da Heather Watson. Disputa lo Slam di Melbourne raggiungendo il quarto turno , battendo Danka Kovini\u0107 per 6-2 6-0 e si vendica su Watson per 6-3 6-0. Successivamente si impone su Catherine Bellis con il punteggio di 6-1 6-7 6-0, venendo sconfitta a sua volta dalla Top 5 Simona Halep. In coppia con Aryna Sabalenka si spinge fino ai quarti di finale per la prima volta agli Australian Open; nonostante ci\u00f2, subiscono le vendetta di Latisha Chan e Chan Hao-ching.\nVola a Dubai collezionando una vittoria schiacciante su Wang Qiang, prima di perdere contro la futura campionessa e sua compagna di doppio Aryna Sabalenka. Si presenta a Doha come campionessa uscente, ma dopo aver estromesso nuovamente Wang Qiang, viene rimontata nel secondo turno da Julija Putinceva. A fine torneo esce ufficialmente dalla Top 20, precipitando alla 22\u00aa posizione del ranking.\nIn seguito, il tennis viene bloccato dal 9 marzo al 3 agosto a causa della Pandemia di COVID-19 del 2019-2021. Di conseguenza, vengono annullati molteplici tornei, tra cui Wimbledon per la prima volta dalle due Guerre Mondiali, mentre altri vengono posticipati come i Giochi della XXXII Olimpiade, spostati al 2021. \nScende in campo a Palermo, primo torneo post \"lockdown\", uscendo di scena gi\u00e0 al primo turno per mano di Aljaksandra Sasnovi\u010d. Si riscatta a Praga dove, dopo aver giustiziato Jasmine Paolini (7-5 4-6 6-3) e Camila Giorgi (6-4 6-2), si impone in tre sets su Eugenie Bouchard (6-4 1-6 6-4) e batte Krist\u00fdna Pl\u00ed\u0161kov\u00e1 (7-5 7-64). Approda, cos\u00ec, alla prima finale stagionale. Qui, \u00e8 costretta a cedere il trofeo a Simona Halep, la quale ha la meglio per 2-6 5-7. Continua l'ottimo stato di forma al Cincinnati Master, che si disputa per quest'edizione negli stadi degli US Open a New York, spingendosi fino alla semifinale, fermata da Naomi \u014csaka, la quale in segno di protesta al movimento Black Lives Matter aveva pensato di ritirarsi prima del match contro la belga. Apre lo Slam newyorkese con la vittoria su Laura Siegemund per 6-2 6-2, proseguendo con gli successi in due parziali contro Sara Sorribes Tormo, Caty McNally e Sofia Kenin, seconda testa di serie e una delle favorite alla vittoria finale. Raggiunti i quarti di finale, viene annichilita dalla futura finalista Viktoryja Azaranka, che si impone con un nettissimo 1-6 0-6. Insieme a Sabalenka tenta di difendere la vittoria dell'edizione precedente, ma vengono fermate nei quarti di finale dalle future campionesse Vera Zvonar\u00ebva/Laura Siegemund. Per quanto riguarda il singolare, rientra tra le migliori venti tenniste del mondo, fermandosi al 18\u00ba posto.\nTorna in Europa per gli Internazionali d'Italia. Sulla terra rossa italiana si sbarazza di Hsieh Su-wei per 6-3 6-1, Magda Linette per 6-2 6-4 e Danka Kovini\u0107 (giustiziera della Top 10 Belinda Bencic) per 6-4 6-4; verr\u00e0 poi fermata dalla finalista 2020 Karol\u00edna Pl\u00ed\u0161kov\u00e1, dalla quale subir\u00e0 un bagel nel terzo set. Si presenta all'Open di Parigi, dove esce di scena al terzo turno per mano della beniamina di casa Caroline Garcia. Con Sabalenka esce di scena al secondo turno contro le statunitensi Asia Muhammad e Jessica Pegula. Disputa lo J&amp;T Banka Ostrava Open 2020, prima edizione del torneo Premier di Ostrava. In singolare, non va oltre i quarti di finale, sconfitta nuovamente da Viktoryja Azaranka, stavolta con un risultato meno netto (4-6 1-6). In coppia con Sabalenka si impone su Chantal \u0160kamlov\u00e1/Jesika Male\u010dkov\u00e1 per 5-7 6-1 [10-5], Je\u013cena Ostapenko/Vera Zvonar\u00ebva per 7-65 5-7 [10-5] e Demi Schuurs/Kirsten Flipkens per 6-3 7-5. Queste vittorie le valgono la diciassettesima finale in doppio, dove \u00e8 opposta alla coppia sorpresa della stagione Gabriela Dabrowski e Luisa Stefani. Mertens e Sabalenka riescono a vincere il loro quarto titolo assieme, vincendo la finale per 6-1 6-3.\nElise chiude la stagione a Linz, dove \u00e8 accreditata della testa di serie numero 2. La belga giunge in finale battendo Kalinina (2-6 6-1 6-2), Zvonareva (6-4 5-7 6-2), Kudermetova (tds numero 5, 6-4 6-1) e Alexandrova (tds numero 4, 2-6 6-1 7-5). Nell'ultimo atto affronta la sua compagna di doppio Sabalenka e tds numero 1, contro cui aveva gi\u00e0 vinto una finale a Lugano nel 2018. Nonostante il precedente, Sabalenka pareggia i conti nelle finali WTA e si aggiudica il titolo ai danni della belga (5-7 2-6). Per Mertens, si tratta della seconda finale persa nel 2020, ma ci\u00f2 le consente di rientrare nella top 20, precisamente al ventesimo posto. Per quanto riguarda il doppio, invece, conclude l'anno alla sesta posizione. \n2021: sesto titolo WTA in singolare; secondo Slam, finale alle WTA Finals e numero 1 in doppio.\nPrende parte alla prima edizione del Gippsland Trophy. La partecipazione della belga \u00e8 un successo, in quanto supera in ordine Mayo Hibi per 6-2 6-2, Caroline Garcia 7-61 6-3, la Top 5 Elina Svitolina per 6-3 5-7 [10-6] ed usufruisce del ritiro della numero tre del mondo, Naomi \u014csaka, in semifinale. Per il trofeo sfida a sorpresa Kaia Kanepi, colei che ha sconfitto la seconda in classifica mondiale, Simona Halep, e che ha raggiunto la prima finale in 8 anni. Mertens si aggiudica il sesto titolo in carriera senza troppe difficolt\u00e0 (6-4 6-1 sar\u00e0 l'esito finale) e risale alla sedicesima posizione del ranking. Agli Australian Open, arriva agli ottavi di finale battendo Fernandez (6-1 6-3), Zhu (7-6(8) 6-1) e Bencic (n\u00b011 del seeding, 6-2 6-1). Al quarto turno, la belga si arrende a Karol\u00edna Muchov\u00e1 per 6(5)-7 5-7. A Dubai, la belga riesce a raggiungere la semifinale, sconfiggendo Tomova (4-6 6-2 6-4), Rogers (6-3 6-3), Garcia (6-4 6-2) e Jessica Pegula nei quarti per 5-7 7-5 6-0, annullandole 3 match-point. Nel penultimo atto, si arrende a Garbine Muguruza. A Miami, dopo il bye all'esordio, supera agevolmente Boulter (6-4 6-1) per poi eliminare Anett Kontaveit (6-2 0-6 6-2); la belga esce di scena agli ottavi, battuta da Naomi Osaka (3-6 3-6). Sulla terra, dopo un secondo turno a Charleston, gioca il torneo WTA 250 di Istanbul, dove \u00e8 testa di serie n\u00b01: perdendo solo un set, giunge in finale, grazie alle vittorie su Arruabarrena (6-2 6-0), Golubic (6-4 4-6 6-1), Siniakov\u00e1 (doppio 6-4) e la testa di serie n\u00b03 Kudermetova (6-1 6-4); nell'ultimo atto, viene sconfitta da Sorana C\u00eerstea con il punteggio di 1-6 6(3)-7. A Madrid, Elise riesce a battere Zhang (6-3 6-3) ed Elena Rybakina (7-6(4) 7-5) per poi estromettere la n\u00b03 del mondo Simona Halep in rimonta (4-6 7-5 7-5), raggiungendo i quarti di finale nella capitale spagnola per la prima volta in carriera: nella circostanza, \u00e8 costretta al ritiro contro Sabalenka nel corso del secondo parziale. Dopo una sconfitta prematura a Roma, Elise si presenta al Roland Garros, dove, per il terzo anno consecutivo, si ferma al terzo turno, battuta dalla futura semifinalista Maria Sakkari (5-7 7-6(2) 2-6). A Birmingham, Mertens viene subito eliminata da Ajla Tomljanovic al tie-break del terzo set. Non va meglio a Eastbourne, dove viene immediatamente sconfitta da Coco Gauff, dopo aver sprecato un vantaggio di un set e un break (6-0 6(4)-7 5-7). A Wimbledon, ha la meglio di Dart (6-1 6-3) e Zhu (6-2 6-0) mentre, ai sedicesimi, si arrende a Madison Keys in due set. In seguito, Elise disputa il torneo olimpico di Tokyo, dove gareggia sia in singolare che in doppio: in entrambi i casi la belga esce sconfitta al primo turno. A San Jos\u00e8, Mertens d\u00e0 inizio allo swing americano su cemento: da 1\u00b0 testa di serie, usufruisce di un bye all'esordio. Agli ottavi, batte Kiki Mladenovic in tre set (6-2 4-6 6-4) mentre ai quarti di finale si impone su Julija Putinceva per 6-2 7-6(10), accedendo alla terza semifinale del suo 2021: nella circostanza, trova la quarta forza del seeding Kasatkina, contro cui cede in due set. Non brilla a Montr\u00e9al e Cincinnati, dove esce, rispettivamente, al primo e al secondo turno. Agli US Open, elimina Rebecca Peterson all'esordio (3-6 7-6(5) 7-6(5)), annullandole sei match-point. In seguito, liquida la greca Grammatikopoulou per 6-2 6-2 e poi si impone sulla n\u00b020 del seeding Ons Jabeur (6-3 7-5), accedendo per il quarto anno consecutivo agli ottavi dello slam newyorkese. Nella circostanza, trova la n\u00b02 del mondo, Aryna Sabalenka: Metrens si arrende nettamente alla bielorussa, con lo score di 4-6 1-6. In Lussemburgo, la belga \u00e8 accreditata della seconda testa si serie e ha un bye al primo turno. Al secondo, batte in rimonta Sasnovi\u010d (3-6 6-2 7-5) mentre ai quarti si arrende all'argento olimpico in carica Vondrou\u0161ov\u00e1 in due set. A Chicago, dopo aver eliminato nettamente Jastrems'ka (6-1 6-3), cede a Danielle Collins per 2-6 4-6. A Indian Wells, dopo il bye, perde a sorpresa da Jasmine Paolini (6-3 4-6 4-6). L'ultimo impegno annuale di Elise \u00e8 la Billie Jean King Cup, convocata dal Belgio a giocare nel gruppo B della fase finale. Mertens vince il secondo singolare contro la Bielorussia, battendo Aljaksandra Sasnovi\u010d (6-2 4-6 6-2) e contribuendo al 2-1 finale, nonostante la sconfitta in doppio con Flipkens. Nel tie contro l'Australia, Elise perde contro-pronostico contro Storm Sanders, n\u00b0131 del pianeta, con lo score di 6-3 6(5)-7 0-6, consegnando alle oceaniche il punto decisivo per il passaggio del girone. Il Belgio chiude al secondo posto, non qualificandosi per le semifinali. Termina il 2021 al n\u00b021 del mondo, fuori dalla top-20 per la prima volta dal 2017.\nIn doppio, assieme a Sabalenka, Elise consegue il secondo titolo slam della carriera all'Australian Open, battendo in finale la coppia Krej\u010d\u00edkov\u00e1/Siniakov\u00e1 con un netto 6-2 6-3. Grazie a questo successo, la belga diviene la n\u00b02 del mondo, superando Hsieh di soli 5 punti nel ranking. Tuttavia, le due decidono di non continuare la loro partnership a livello slam. Scendono in campo assieme a Dubai, dove cedono subito a Pegula/Mattek-Sands. Stessa sorte la subiscono a Miami, dove si arrendono al primo turno a Kerber/Halep (5-7 5-7). Sulla terra di Charleston, assieme a Veronika Kudermetova, vince il suo 13\u00b0 titolo in carriera nel doppio, battendo in finale Ninomiya/Hibino con un doppio 6-1. In quel di Madrid, comincia la sua partnership con Su-Wei Hsieh: le due escono subito contro Ostapenko/Pavlju\u010denkova per [9-11] al super-tiebreak. Il 10 maggio, per la prima volta in carriera, sale in cima al ranking di doppio, sorpassando proprio la nuova compagna di specialit\u00e0 Hsieh. A Roma, tuttavia, non riescono ancora a trovare la prima vittoria congiunta, cedendo all'esordio a Olmos/Fichman. Al Roland Garros, si presentano da prime teste di serie: dopo due comodi successi su Lechemia/Jacquemot (6-2 6-3) e su Anisimova/Potapova (6-2 6-2), trovano Mattek-Sands e \u015awi\u0105tek. Dopo aver vinto un set ciascuno, Hsieh/Mertens si trovano avanti 5-1 nel terzo parziale: nonostante 7 match-point, le due subiscono la rimonta di Mattek-Sands/\u015awi\u0105tek, che vincono 6 game di fila chiudendo per 5-7 6-4 7-5 in loro favore. Sull'erba, le due arrivano in semifinale a Birmingham (perdendo da Perez/Jabeur) e poi giocano il loro secondo slam assieme a Wimbledon. Al primo turno, eliminano D'ja\u010denko/Voskoboeva (7-5 6-2) mentre al secondo si impongono su Doi/Golubic in tre set; al terzo turno, battono Muhammad/Pegula per 7-5 6-3, cogliendo i quarti di finale, dove lasciano 4 giochi alle serbe Stojanovi\u0107/Kruni\u0107. Mertens raggiunge la sua prima semifinale sui prati londinesi: nella circostanza, lei e Hsieh affrontano le giapponesi Shibahara/Aoyama. Mertens/Hsieh hanno la meglio (6-4 1-6 6-3), accedendo alla loro prima finale major assieme (la terza per la belga). Nell'ultimo atto, incrociano le russe Vesnina/Kudermetova, che vincono per 6-3 il primo parziale. La coppia europea si porta avanti per 5-3 anche nel secondo set. Sul 4-5, Hsieh/Mertens salvano 2 championships-point e poi vanno a vincere il parziale per 7-5. Nel terzo set, dopo oltre 2 ore e mezza di battaglia, Hsieh/Mertens conquistano il titolo, battendo Vesnina/Kudermetova per 3-6 7-5 9-7. Elise ritorna al n\u00b01 del mondo (dopo la sua sola settimana in maggio), posizione che manterr\u00e0 per altre 8 settimane. A Montr\u00e9al, Mertens decide di ritornare in partnership con Sabalenka: le due non vanno oltre il secondo turno, perdendo da Dabrowski/Stefani con un netto 2-6 2-6. A Cincinnati, torna con Hsieh e le due vengono immediatamente estromesse da Blinkova/Sasnovi\u010d. Agli US Open, le due campionesse di Wimbledon vengono eliminate ai quarti di finale dalle future finaliste McNally/Gauff. A Chicago, si ritirano prima del loro match di quarti. A Indian Wells, Hsieh/Mertens, dopo aver lasciato due giochi a Jastrems'ka/Anisimova, si riprendono la rivincita su Mattek-Sands/\u015awi\u0105tek dopo la sconfitta parigina, battendole per 1-6 6-4 [10-8]. Nei quarti, estromettono Gauff/Fernandez in due set, mentre in semifinale prevalgono sulle giapponesi Shibahara/Aoyama con un netto 6-2 6-0. Nella quarta finale stagionale per la belga (la seconda con Su-Wei), le due si impongono su Rybakina/Kudermetova per 7-6(1) 6-3, conquistando il secondo titolo stagionale in coppia dopo Wimbledon. Con questo trionfo, Mertens/Hsieh si qualificano alle WTA Finals di Guadalajara. Nella circostanza, sono inserite nel gruppo El Taj\u00edn e nel primo match affrontano Guarachi/Krawczyk: riescono a vincere in due set, per 7-6(3) 6-2. Nel secondo incontro, le due cedono nettamente a Krej\u010d\u00edkov\u00e1/Siniakov\u00e1, per 3-6 1-6. Nell'ultimo match, battono Olmos/Fichman per 6-4 7-6(3), qualificandosi come seconde del girone alla semifinale. Nel penultimo atto, Hsieh/Mertens laciano 4 giochi a Shibahara/Aoyama (6-2 6-2), accedendo alla terza finale WTA dell'anno colta assieme. Nella circostanza, le due perdono per la seconda volta nel torneo da Krej\u010d\u00edkov\u00e1/Siniakov\u00e1 con lo score di 3-6 4-6. Chiude il 2021 al n\u00b04 del mondo, sua posizione pi\u00f9 alta con cui ha terminato una stagione in carriera.\nAlla fine del 2021 decide d'interrompere la lunga collaborazione col proprio coach Ceyssens, scegliendo al suo posto Simon Goffin.\n2022.\nLa belga inizia l'anno a Sydney, dove batte Fiona Ferro (6-2 7-6(5)) prima di cedere a Dar'ja Kasatkina con lo score di 3-6 4-6. All'Australian Open, da 19\u00b0 testa di serie, Mertens coglie il quarto turno eliminando Zvonar\u00ebva (6-4 7-5), Begu (6-3 6-2) e Zhang (6-2 6-2); negli ottavi, perde dall'americana Collins in tre set (6-4 4-6 4-6). A Dubai esce di scena all'esordio contro Teichmann (2-6 4-6); a Doha si impone su Jasmine Paolini per 6-3 2-6 7-5 e poi approfitta del ritiro di Petra Kvitov\u00e1 sul 7-5 1-2. Negli ottavi, si arrende alla n\u00b04 del seeding Anett Kontaveit, con il punteggio di 3-6 6-0 2-6.\nIn doppio, Mertens decide di giocare assieme a Veronika Kudermetova: agli Australian Open raggiungono la semifinale, dove si arrendono alle future campionesse Krej\u010d\u00edkov\u00e1/Siniakov\u00e1 per 2-6 3-6. A Dubai, la coppia belgo-russa conquista il suo primo titolo stagionale (il secondo in coppia) vincendo in finale su Ostapenko/Ki\u010denok con lo score di 6-1 6-3."}
{"id": "5438983", "revid": "1444345", "url": "https://it.wikipedia.org/wiki?curid=5438983", "title": "Last Party", "text": "Last Party \u00e8 un singolo del cantautore britannico Mika, pubblicato l'8 aprile 2015 come quarto estratto dal quarto album in studio \"No Place in Heaven\".\nVideo musicale.\nIl videoclip \u00e8 stato pubblicato l'8 aprile 2015 sul canale YouTube del cantante ed \u00e8 stato interamente girato dal fotografo Peter Lindbergh, amico di Mika.\nPur essendo un video molto semplice \u00e8 di grande impatto: Mika, vestito con una camicia bianca, viene ripreso a mezzo busto davanti ad un telo grigio che funge da sfondo mentre canta questo omaggio a Freddie Mercury.\nCuriosit\u00e0.\nLa canzone \u00e8 appunto dedicata al leader dei Queen e riprende in particolare la festa di tre giorni che fu data dallo stesso Mercury quando scopr\u00ec di aver contratto l'Aids, come \u00e8 stato spiegato da Mika, che ha anche precisato essere questa una delle poche volte in cui spiega a fondo un significato di una sua canzone in quanto preferisce che ogni ascoltatore si immedesimi nel testo."}
{"id": "5438988", "revid": "122717328", "url": "https://it.wikipedia.org/wiki?curid=5438988", "title": "Domenico Rossetti", "text": " Illuminista poliedrico, fu un poeta estemporaneo, avvocato, filosofo, tragediografo, archeologo e speleologo.\nBiografia.\nDomenico Rossetti nacque a Vasto il 10 ottobre 1772. Sua madre, Maria Francesca Pietroc\u00f2la, si era sposata nel 1764 con Nicola Rossetti, da cui ebbe quattro figli: oltre a Domenico, nacquero Andrea, Antonio e Gabriele.\nNel 1792, Domenico Rossetti si trasfer\u00ec a Napoli per studiare giurisprudenza. Tuttavia, a causa della cattiva situazione politica, emigr\u00f2 a Roma, dove studi\u00f2 filosofia, greco ed ebraico. Nel 1798, con l'invasione francese dello Stato Pontificio e l'istituzione della Repubblica romana, ripar\u00f2 all'Elba: da qui segu\u00ec l'occupazione e la successiva liberazione del Granducato di Toscana, che celebr\u00f2 con il canto \"La superbia dei Galli punita\". Nel 1800 si spost\u00f2 in Sardegna, sotto la protezione del vicer\u00e9 Carlo Felice: a Sassari compose e rappresent\u00f2 la tragedia \"Morte di San Gavino\". Nel 1803 si spost\u00f2 in Provenza, a Nizza, dove scopr\u00ec la piramide di Falicon, che gli ispir\u00f2 un poemetto in 165 ottave, intitolato \"La grotta di Monte-Calvo\". In seguito, si trasfer\u00ec a Torino, dove conobbe Tommaso Valperga di Caluso, e nel 1804 si stabil\u00ec a Parma, dove ottenne il titolo di avvocato ed esercit\u00f2 la professione. Nel 1812 inizi\u00f2 a dirigere \"Il giornale del Taro\", che poi nel 1814 divenne \"La gazzetta di Parma\", denominazione che ancor oggi mantiene. Nel 1815 ebbe un ictus che lo port\u00f2 alla paralisi; mor\u00ec il 7 luglio dell'anno seguente, all'et\u00e0 di 44 anni."}
{"id": "5438993", "revid": "599013", "url": "https://it.wikipedia.org/wiki?curid=5438993", "title": "Klaartje Liebens", "text": "Klaartje ha vinto 5 titoli nel singolare nel circuito ITF in carriera. Klaartje ha raggiunto la sua migliore posizione nel singolare WTA, nr 295, il 16 febbraio 2015. Mentre il 20 maggio 2013 ha raggiunto il miglior piazzamento mondiale nel doppio, nr 743.\nKlaartje ha debuttato in un torneo WTA ai Diamond Games 2015, sconfiggendo Barbora Krej\u010d\u00edkov\u00e1, Gioia Barbieri e Ysaline Bonaventure nel torneo di qualificazione, ottenendo un posto nel tabellone principale. Successivamente perse da Mona Barthel con un punteggio di 2-6, 0-6."}
{"id": "5439001", "revid": "447535", "url": "https://it.wikipedia.org/wiki?curid=5439001", "title": "James Conant", "text": ""}
{"id": "5439003", "revid": "767487", "url": "https://it.wikipedia.org/wiki?curid=5439003", "title": "Coltura microbica (racconto)", "text": "Coltura microbica (\"Breeds There a Man...?\") \u00e8 un racconto di fantascienza di Isaac Asimov pubblicato per la prima volta nel 1951 sul numero di giugno della rivista \" Astounding Science Fiction\".\nSuccessivamente \u00e8 stato incluso nell'antologia \"Antologia personale\" (\"Nightfall and Other Stories\") del 1969.\n\u00c8 stato pubblicato varie volte in italiano a partire dal 1964, anche con i titoli Coltura batterica e Ceppo, Uomo.\nTrama.\nElwood Ralson, un fisico brillante ma psicologicamente instabile, si convince che l'umanit\u00e0 \u00e8 un esperimento genetico condotto da intelligenze aliene. In seguito a ci\u00f2, comincia a mostrare un comportamento sempre pi\u00f9 stravagante e tendenze suicide, mentre la sua salute comincia a vacillare.\nRalson traccia un'analogia tra il progresso umano e la crescita dei batteri, il che suggerisce che l'umanit\u00e0 \u00e8 stata allevata in certe \u201cstirpi\u201d per sviluppare alcuni tratti (come il talento artistico) il che ha prodotto la Atene di Pericle o il Rinascimento dei Medici. Inoltre ipotizza che, qualora le capacit\u00e0 o lo sviluppo intellettuale di queste \u201cstirpi\u201d dovessero crescere troppo, ci\u00f2 potrebbe costituire un pericolo per gli sperimentatori stessi. Essi hanno quindi fatto in modo che in queste situazioni gli umani cerchino di uccidersi a vicenda, come i biologi predispongono un anello di penicillina intorno a una coltura microbica per tenerla sotto controllo.\nLa \u201cstirpe\u201d pi\u00f9 recente ha avuto inizio con la Rivoluzione Industriale e, dato che il suo sviluppo per oltre un secolo l'ha resa estremamente pericolosa, gli sperimentatori intendono distruggerla tramite l'uso della bomba atomica. Inoltre Ralson \u00e8 convinto che gli alieni lo stiano spingendo verso il suicidio prima che egli possa produrre una difesa contro le armi atomiche, che salverebbe l'umanit\u00e0 dall'estinzione programmata dagli alieni.\nSotto le cure dello psichiatra dottor Blaustein, Ralson pu\u00f2 dare indicazioni ad altri scienziati che conducano le sue ricerche per realizzare un generatore di campo di forza efficace contro la bomba atomica."}
{"id": "5439007", "revid": "599013", "url": "https://it.wikipedia.org/wiki?curid=5439007", "title": "Troupes coloniales", "text": "Le Troupes coloniales (dal 1822 al 1900 Troupes de marine e dal 1958 al 1961 Troupes d'Outre-Mer) \no anche Arm\u00e9e coloniale , furono le forze militari dell'impero coloniale francese.\nVennero reclutati dalla Francia o dai coloni francese e dalle popolazioni indigene dell'impero. Questa forza ebbe un ruolo sostanziale nella conquista dell'impero, nella prima guerra mondiale, nella seconda guerra mondiale, nella guerra d'Indocina e nella guerra d'Algeria.\nStoria.\nDal 1822 al 1900 queste truppe, sia francesi che indigene, vennero designate come \"Troupes de Marine\", sebbene non fossero direttamente collegate alla Marina francese. Entrambi i servizi vennero comunque gestiti dal \"Ministre de la Marine\" e condvidevano un'ancora come distintivo. Queste insegne continuarono ad essere indossate dopo che le \"Troupes de la Marine\" divennero le \"Troupes Coloniales\" nel 1900 e le fotografie delle truppe mehariste (corpo delle truppe a cammello) scattate negli anni '50 mostrano distintivi con un'ancora anche nel deserto mauritano lontano dal mare. Nel 1961 il titolo di \"Troupes de Marine\" venne riadattato dopo un breve periodo (1958-1961) come \"Troupes d'Outre-Mer\" (Forze d'oltremare).\nQuando i restanti territori dell'Africa francese divennero indipendenti alla fine degli anni '50 e all'inizio degli anni '60, i \"tirailleur\" vennero dimessi, di solito per unirsi ai loro nuovi eserciti nazionali. Nel 1964, il 7\u00ba Reggimento \"tirailleurs\", costituito nel 1913 come \"7e R\u00e9giment de tirailleurs Alg\u00e9riens\", venne ridesignato come \"170e R\u00e9giment d'Infanterie\". I vari reggimenti di \"Tirailleurs Indochinois\" vennero dispersi dal colpo di Stato giapponese del 10 marzo 1945 e non vennero riformati.\nIl 1\u00ba maggio 1994, alla presenza di veterani dell\"'arm\u00e9e d'Afrique\", legionari, \"spahis\", zuavi e artiglieri, il \"170e R\u00e9giment d'Infanterie\" venne ridesignato come \"1er R\u00e9giment de Tirailleurs\". Indossa le insegne e porta gli onori e le tradizioni del vecchio \"1er r\u00e9giment de tirailleurs Alg\u00e9riens\", che venne sciolto nel 1964, rimanendo tuttavia un'arma distinta all'interno dell'esercito francese.\nInquadramento e composizione.\nTutte le truppe coloniali servivano sotto un unico Stato Maggiore, e furono prevalentemente fanteria, ma includevano unit\u00e0 di artiglieria, nonch\u00e9 servizi di supporto. In varie date in cui vennero incluse, reclutarono localmente anche unit\u00e0 di cavalleria in Indocina e truppe a cammello nell'Africa sub-sahariana.\nEra essenzialmente formata da:\nLe uniformi.\nI reggimenti di fanteria coloniale europea erano, fino al 1914, vestiti in uno stile simile alle loro controparti metropolitane (sebbene con spalline sfrangiate gialle e pantaloni blu medio invece delle spalline rosse e dei pantaloni rossi della fanteria di linea). Nel servizio coloniale le uniformi bianche, blu scuro o cachi chiaro venivano indossate con elmetti coloniali, a seconda delle circostanze. Tra il 1895 e il 1905 venne indossata un'uniforme blu/grigia\" bleu mecanicien \"per divise da campagna in Africa ed in Indocina (vedi foto sopra). Durante e dopo la prima guerra mondiale il cachi divenne la norma per tutte le truppe coloniali in contrasto con il blu orizzonte dei coscritti metropolitani. L'uniforme blu venne comunque restaurata per il personale francese che si arruolava come volontario nella fanteria coloniale o nell'artiglieria coloniale, dal 1928 al 1939.\nI reggimenti di \"tirailleur\" in Africa indossavano fez rossi e una fascia con uniformi blu scuro o cachi fino al 1914. Le unit\u00e0 indocinesi indossavano un copricapo salacco e blu, una divisa d'addestramento bianca o cachi basata su motivi locali. Dopo la prima guerra mondiale, il cachi divenne l'abito normale per le truppe indigene, anche se fino agli anni '50 continuarono ad essere indossati fasce e fez per le parate.\nLe moderne \"Troupes de Marine\" si distinguono in divisa con kepi blu scuro con bordi rossi e distintivi d'ancora in bronzo, fasce rosse e spalline con frange gialle. Questi oggetti tradizionali sono indossati con la divisa beige chiaro o mimetica standard del moderno esercito francese nelle occasioni cerimoniali."}
{"id": "5439013", "revid": "1602064", "url": "https://it.wikipedia.org/wiki?curid=5439013", "title": "WinDirStat", "text": "WinDirStat \u00e8 un software libero per l'analisi delle partizioni disco per Microsoft Windows. Ispirato a KDirStat dell'ambiente grafico linux KDE, WinDirStat \u00e8 scritto in Visual C++/MFC 7.0. Fu rilasciato per la prima volta come software libero su Sourceforge nell'ottobre 2003. Il programma \u00e8 disponibile anche in lingua italiana."}
{"id": "5439015", "revid": "1442080", "url": "https://it.wikipedia.org/wiki?curid=5439015", "title": "Chris D'Elia", "text": "Biografia.\nNasce a Montclair nel New Jersey, figlio del direttore e produttore televisivo Bill D'Elia, e dalla decoratrice d'interni Ellie D'Elia. Ha un fratello minore attore e regista Matt D'Elia. A 12 anni si trasferisce a Los Angeles insieme alla famiglia.\nInizia a recitare alle scuole superiori, con alcuni camei al Chicago Hope. Consegue il diploma nel 1998 dall'istituto La Ca\u00f1ada di La Ca\u00f1ada Flintridge in California. Frequenta la New York University, e studia recitazione, ma dopo un anno abbandona l'universit\u00e0. Durante il periodo di inattivit\u00e0 inizia a scrivere bozze, decidendo a 25 anni di diventare un comico, avendo compreso che era la sola cosa che aveva sempre voluto fare.\nConsidera se stesso come un \"cabarettista che recita\". Dice: \"ogni volta che inizio a fare cabaret tutto sembra andare al proprio posto. Quando ho cominciato, mi sono sentito come se avessi trovato il mio posto nel business\".\nCarriera.\nD'Elia fa il comico dal 2006. Ha partecipato a \"Comedy Central's Live at Gotham\", \"Comedy Central Present\", e \"Showtime's Live Nude Comed\".\nSi \u00e8 presentato ad un pubblico pi\u00f9 vasto nel corso della serie \"Glory Daze\", andata in onda per una stagione sulla TBS, dove recitava la parte dell'\"oracolo\" William Stankowski. Era stato ingaggiato, all'inizio, solo per la puntata pilota, ma prosegu\u00ec per l'intera stagione. \u00c8 stato co-protagonista per due stagioni nella serie NBC \"Whitney\".\nNel marzo 2013 \u00e8 stato ingaggiato per recitare la parte del protagonista nella serie NBC \"Undateable\", che ha debuttato il 29 marzo 2014.\nIl 6 dicembre 2013 \u00e8 andato in onda su Comedy Central il primo speciale di D'Elia, \"White Male Black Comic\", seguito da altri tre speciali: \"Incorrigible\" (2015), \"Man On Fire\" (2017) e \"No Pain\" (2020), tutti andati in onda su Netflix. I primi due sono diretti dal padre mentre il terzo \u00e8 diretto dal fratello.\nD'Elia \u00e8 stato uno dei tre ospiti di \"Ten Minute Podcast\", con Bryan Callen e Will Sasso. Nel gennaio 2013 ha realizzato un album di parodie rap sotto il nome di \"Chank Smith\", chiamato \"Such Is Life\" prodotto da Mr. Green (Snoop Dogg, Malik B, Matisyahu).\nNel 2016 D'Elia ha diretto lo spettacolo del Leafly \"420 Comedy Tour\" a Chicago con l'ospite speciale Ron Funches.\nIn un episodio di aprile 2018 del suo podcast \"Congratulations\", D'Elia ha imitato il rapper Eminem e preso in giro i fan di mezz'et\u00e0 di Eminem, ammettendo che Eminem \u00e8 \"uno dei migliori rapper di tutti i tempi\". La reazione positiva a questa imitazione ha portato D'Elia a imitare di nuovo Eminem nei video che ha pubblicato online a settembre 2018 (nella sua auto) e gennaio 2019 (nel suo garage). \nIl singolo di Logic (rapper) \"Homicide\" uscito a maggio 2019 e realizzato con Eminem includeva alla fine della canzone la clip audio dal video dell'auto. D'Elia ha detto che \u00e8 stato un \"enorme onore\" essere incluso nella canzone e che non ha chiesto royalties. D'Elia ha poi avuto un ruolo sostanziale nel video pubblicato a giugno 2019, in cui ogni parte del rapper \u00e8 stata eseguita / sincronizzata con le labbra da qualcun altro: la parte di Logic \u00e8 stata eseguita dall'attore Chauncey Leopardi (in riferimento a un meme di internet che affermava che i due erano la stessa persona), la parte di Eminem \u00e8 stata interpretata da D'Elia e la parte di D'Elia \u00e8 stata eseguita da Eminem, imitando l'aspetto di D'Elia nel video dell'auto.\nNel marzo 2019, \u00e8 stato annunciato che D'Elia era stato scelto per il ruolo ricorrente di Henderson nella seconda stagione di \"You\" prodotta da Netflix. La carriera di D'Elia ha avuto un brusco arresto dopo che l'attore \u00e8 stato accusato di molestie sessuali.\nControversie.\nNel giugno 2020 D'Elia \u00e8 stato accusato da parte di diverse ragazze minorenni di molestie sessuali, adescamento di minore e di richieste di foto di nudo. D'Elia ha respinto le accuse, dichiarando di non aver \"mai fatto \"avance\" a minorenni\" n\u00e9 di aver \"scambiato foto inappropriate con le persone contattate sui social\".\nComedy Central ha ritirato dal suo sito Hulu e da Amazon Prime Video l'episodio di \"Workaholics\" del 2011 \"To Friend a Predator\" (\"Da amico a predatore\") in cui D'Elia interpretava un molestatore di minori che aveva fatto amicizia con la protagonista. Comedy Central ha ritirato da internet anche lo speciale \"White Male. Black Comic\". Whitney Cummings, che aveva recitato con D'Elia in \"Whitney\" dal 2011 al 2013, dichiar\u00f2 di essere \"distrutta e furiosa\" per le accuse e che D'Elia mostrava \"tratti di comportamento predatorio [...] incoraggiati dal silenzio\". \nIn seguito alle accuse la Creative Artists Agency ha rotto il contratto con D'Elia. Penn Badgley, stella di \"You\" che lavor\u00f2 con D'Elia durante la seconda stagione della serie, dichiar\u00f2 di \"essere disturbato dall'idea che uno spettacolo come il nostro potesse essere indirettamente e subdolamente un paradiso per persone con tendenza all'abuso\". Nell'agosto 2020 D'Elia, che era stato scritturato nel cast del film \"Army of the Dead\", fu sostituito da Tig Notaro, sempre per via delle accuse.\nA inizio settembre 2020, CNN Entertainment riport\u00f2 che nel 2011 D'Elia offr\u00ec un passaggio a casa all'attrice Megan Drust al ritorno da un ristorante di Los Angeles e che durante il tragitto D'Elia apr\u00ec la cerniera dei pantaloni e inizi\u00f2 a masturbarsi, prima che Drust abbandonasse l'auto. Secondo la CNN, due amiche di Drust confermarono che l'attrice raccont\u00f2 subito loro l'accaduto.\nNel febbraio 2021 D'Elia ha pubblicato sul suo canale YouTube un video di dieci minuti in cui dichiarava, in merito alle accuse, che \"il sesso controlla la mia vita\" ribadendo che \"tutti i miei rapporti sono stati consensuali e legali\", aggiungendo inoltre che le accuse non riportavano i fatti nella loro interezza e si scusava con tutte coloro che erano state coinvolte nelle varie vicende.\nNel marzo 2021 una donna rimasta anonima ha fatto causa a D'Elia presso una corte federale accusandolo di aver abusato sessualmente di lei quando aveva 17 anni e di averle richiesto su Snapchat oltre 100 foto e video sessualmente espliciti per un periodo di sei-sette mesi tra il 2014 e il 2015, met\u00e0 dei quali erano stati ripresi quando lei era ancora minorenne. Un portavoce di D'Elia ha ufficialmente respinto le accuse dichiarando anche che l'attore si sarebbe difeso in tribunale.\nVita privata.\nSi \u00e8 sposato nel 2006 con l'attrice Emily Montague dalla quale divorzia nel 2010.\nVive nel quartiere \"Beachwood Canyon\" di Los Angeles.\nD'Elia a febbraio 2020 ha annunciato nel suo podcast \"Congratulations\" la nascita del suo primogenito.\nInfluenze.\nD'Elia ha menzionato Jim Carrey, Bryan Callen, Eddie Murphy e Mitzi Shore come influenze per la sua carriera da comico.\nFilmografia.\nCinema.\nTelevisione\nDoppiatori italiani.\nNelle versioni in italiano dei suoi film, Chris D'Elia \u00e8 stato doppiato da:"}
{"id": "5439025", "revid": "767487", "url": "https://it.wikipedia.org/wiki?curid=5439025", "title": "The Ranger's Stratagem", "text": "The Ranger's Stratagem \u00e8 un cortometraggio muto del 1911 prodotto dalla Kalem e diretto da Pat Hartigan.\nProduzione.\nIl film, prodotto dalla Kalem Company, fu girato in California, a Santa Monica.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 18 settembre 1911."}
{"id": "5439029", "revid": "1613450", "url": "https://it.wikipedia.org/wiki?curid=5439029", "title": "Hinterkaifeck", "text": "Hinterkaifeck era una piccola fattoria situata a Waidhofen (circa 70\u00a0km a nord di Monaco di Baviera), nota per essere stata teatro di uno dei pi\u00f9 cruenti e sconcertanti omicidi della storia tedesca. La sera del 31 marzo 1922, i sei abitanti della fattoria furono uccisi con un piccone. Il caso \u00e8 tuttora irrisolto.\nLe sei vittime furono il contadino e proprietario della fattoria Andreas Gruber, 63 anni, sua moglie C\u00e4zilia, 72 anni, la figlia vedova Viktoria Gabriel, 35 anni, i due figli di quest'ultima, C\u00e4zilia, 7 anni, e Josef, 2 anni, e la seconda cameriera della famiglia Maria Baumgartner (44 anni).\nLa vicenda.\nStrani fenomeni.\nLa vita della famiglia Gruber trascorse tranquillamente fino al 1921, quando la prima cameriera si licenzi\u00f2 senza preavviso affermando che la fattoria fosse infestata.\nNel marzo 1922, il capofamiglia Andreas rinvenne nella propriet\u00e0 uno strano giornale di Monaco. Non ricordava di averlo acquistato e inizialmente credette che il giornale fosse stato casualmente perso dal postino. Tuttavia le cose non stavano cos\u00ec, poich\u00e9 nessuno nelle vicinanze era abbonato a quel giornale. \nPochi giorni prima degli omicidi, Gruber rinvenne delle impronte sulla neve provenienti dal bosco situato nelle vicinanze della fattoria. Temendo che un estraneo girasse nei dintorni, Gruber chiese ai vicini se avessero visto qualcosa di strano, ricevendo, per\u00f2, risposta negativa. Quella stessa notte, Andreas sent\u00ec il rumore di passi provenire dalla soffitta. Munito di fucile perquis\u00ec la propriet\u00e0, ma non trov\u00f2 nessuno. Nei giorni successivi Andreas scopr\u00ec che qualcuno aveva rubato le chiavi del suo scrittoio e che la porta della fattoria era stata forzata.\nIl crimine.\nIl 4 aprile 1922 i vicini, preoccupati del fatto che nessuno avesse da giorni notizie dei Gruber, si recarono alla fattoria e trovarono i cadaveri di Andreas, sua moglie, la figlia, e uno dei nipoti nel granaio. In casa trovarono invece i corpi della cameriera e dell'altro nipote. Apparentemente, i membri della famiglia furono attirati nel granaio in vari momenti del giorno e l\u00ec massacrati a colpi di piccone. Nella mano destra della bambina furono trovate ciocche dei suoi stessi capelli. Le autopsie sui cadaveri rivelarono che la data della morte risaliva al 31 marzo.\nIl giorno seguente alla scoperta dei corpi, il medico Johann Baptist Aum\u00fcller esegu\u00ec le autopsie nel granaio. Stabil\u00ec che l'arma del delitto doveva essere un piccone e che la giovane C\u00e4zilia era rimasta viva per diverse ore dopo l'aggressione.\nL'indagine.\nLa prima cosa che i poliziotti venuti da Monaco scoprirono fu che dopo il massacro dei Gruber il loro assassino rest\u00f2 per almeno due giorni nella fattoria prendendosi tra l'altro cura del bestiame. L'ipotesi di un furto finito male venne subito scartata visto che in casa non mancava niente. Si pens\u00f2 allora a un movente passionale e si indag\u00f2 nella vita sentimentale di Viktoria Gruber.\nIl marito della donna, Karl Gabriel, era stato infatti dato per morto nella prima guerra mondiale nonostante il cadavere non fosse stato mai trovato. Si ipotizz\u00f2 dunque che l'uomo non fosse in realt\u00e0 morto ma che si fosse nascosto e che fosse poi tornato per commettere l'omicidio. Vista l'assenza di prove, anche tale ipotesi venne subito scartata. Si indag\u00f2 quindi sul vicino Lorenz Schittenbauer, che avrebbe voluto sposare Viktoria senza per\u00f2 ottenere il permesso del padre. Anche questa ipotesi venne per\u00f2 abbandonata per mancanza di prove.\nL'ispettore Georg Reingruber, incaricato delle indagini, interrog\u00f2 pi\u00f9 di 100 sospettati senza per\u00f2 trovare nessuna prova per incriminarli e arrestarli.\nProvando a risolvere il caso di omicidio con l'aiuto del paranormale, i crani delle vittime furono inviati ad alcuni sensitivi di Monaco di Baviera. La cosa port\u00f2 ad un nulla di fatto.\nIl funerale.\nLe sei vittime sono state sepolte a Waidhofen, dove si trova un monumento funebre nel cimitero in loro memoria. I loro teschi non fecero mai ritorno da Monaco di Baviera perch\u00e9 andati perduti durante la seconda guerra mondiale. La fattoria venne demolita nel 1923. Al suo posto si trova ora una lapide in memoria dei defunti.\nIndagine del 2007.\nNel 2007 gli studenti dell'Accademia di polizia di F\u00fcrstenfeldbruck riaprirono le indagini sulla vicenda sperando di riuscire a risolverla servendosi della pi\u00f9 moderne tecniche di indagini. Essi giunsero alla conclusione che era impossibile risolvere il caso perch\u00e9 era passato troppo tempo da quando esso era avvenuto e perch\u00e9, secondo loro, le vecchie indagini erano state condotte male. A detta loro, gli studenti avrebbero scoperto un sospetto principale per il crimine ma non hanno voluto rivelare chi fosse per rispetto dei suoi familiari ancora in vita.\nNei media.\nLibri, film e tv.\nNel 2006, la scrittrice tedesca Andrea Maria Schenkel scrisse il romanzo \"La fattoria del diavolo\" ispirato alle vicende della fattoria Hinterkaifeck. Anche il romanzo \"La casa assassinata\", scritto dal francese Pierre Magnan, \u00e8 ispirato a questo caso. In questa storia, la pi\u00f9 giovane vittima dell'omicidio sopravvive e torna alla fattoria da adulto per investigare sul delitto. Il giornalista Peter Leuschner scrisse un libro sulla vicenda: \"Hinterkaifeck: Der Mordfall. Spuren eines mysteri\u00f6sen Verbrechens\" (1979). Sono stati girati due film dal titolo \"Hinterkaifeck\": uno di Hans Fegert (1981), l'altro di Kurt K. Hieber (1991). \"Hinter Kaifeck\" \u00e8 anche un thriller del 2009 opera della regista Esther Gronenborn e prodotto da Monika Raebel, con Benno F\u00fcrmann e Alexandra Maria Lara. La vicenda \u00e8 inoltre il soggetto del terzo episodio della seconda stagione di \"Lore - Antologia dell'orrore\", la serie prodotta da Amazon e trasmessa da Amazon Prime Video, dove vengono narrati eventi misteriosi e a volte apparentemente inspiegabili, ma realmente accaduti.\nCollegamenti esterni.\nIl mistero del massacro di Hinterkaifeck su Bottega Mistero."}
{"id": "5439031", "revid": "290948", "url": "https://it.wikipedia.org/wiki?curid=5439031", "title": "Mimetismo vaviloviano", "text": "Il mimetismo vaviloviano \u00e8 una forma di mimetismo delle piante che si verifica allorquando una pianta infestante o erbaccia viene a condividere una o pi\u00f9 caratteristiche con una pianta da coltivazione attraverso un processo di selezione artificiale. Deve il suo nome a Nikolai Vavilov, un importante genetista botanico russo che identific\u00f2 il centro di origine delle piante coltivate. La selezione contro piante infestanti pu\u00f2 essere innescata attraverso la separazione dei suoi semi da quelli delle colture domestiche infestate (crivello). Questa operazione \u00e8 stata fatta manualmente fin dai tempi del Neolitico, e in anni pi\u00f9 recenti meccanicamente grazie all'ingegneria agraria.\nIl mimetismo vaviloviano \u00e8 un buon esempio di selezione praticata dall'uomo involontariamente. Anche se gli operatori umani possono essere consapevoli del loro impatto sul pool genico della vegetazione selvatica locale, questi effetti travalicano l'obiettivo primario e possono anche nuocere ai raccolti interessati. Gli agricoltori non desiderano creare erbacce sempre pi\u00f9 simili alla piantagione coltivata, che potrebbero quindi con essa confondersi e non essere individuate, ma l'unica altra opzione sarebbe di lasciare sviluppare la pianta infestante e permetterle di contendersi la luce solare e i nutrienti con le coltivazioni. Situazioni simili possono causare resistenza agli antibiotici e agli erbicidi. Questo fenomeno pu\u00f2 essere contrastato con altre forme di selezione artificiale che agiscono in direzioni pi\u00f9 favorevoli, come ad esempio la selezione genealogica. Grazie all'acquisizione di molte qualit\u00e0 utili attraverso la sottoposizione a queste pressioni selettive, alcune piante selvatiche in mimetismo vaviloviano possono in qualche caso essere addomesticate e coltivate a loro volta: Vavilov chiamava queste erbacce addomesticate \"raccolti secondari\"."}
{"id": "5439036", "revid": "767487", "url": "https://it.wikipedia.org/wiki?curid=5439036", "title": "The Waitress and the Boobs", "text": "The Waitress and the Boobs \u00e8 un cortometraggio muto del 1915 diretto da Chance Ward (come Chance E. Ward).\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 5 gennaio 1915."}
{"id": "5439039", "revid": "307923", "url": "https://it.wikipedia.org/wiki?curid=5439039", "title": "A Boob for Luck", "text": ""}
{"id": "5439041", "revid": "481666", "url": "https://it.wikipedia.org/wiki?curid=5439041", "title": "Chance E. Ward", "text": ""}
{"id": "5439043", "revid": "116384912", "url": "https://it.wikipedia.org/wiki?curid=5439043", "title": "Malattie tropicali neglette", "text": "La malattie tropicali neglette (in inglese Neglected tropical diseases abbreviato NTD) sono un gruppo medicalmente eterogeneo di infezioni tropicali particolarmente comuni in popolazioni a basso reddito nelle regioni in via di sviluppo dell'Africa, dell'Asia e delle Americhe. Sono causate da numerosi tipi di agenti patogeni quali virus, batteri, protozoi ed elminti. Le diverse organizzazioni sanitarie definiscono questa serie di malattie in modo differente. Nell'Africa sub-sahariana, l'impatto di questo gruppo di patologie \u00e8 paragonabile a quelli della malaria e alla tubercolosi. \nNel mondo sviluppato per alcune delle NTD esistono misure preventive o trattamenti medici che non sono ugualmente disponibili nelle aree pi\u00f9 povere. In alcuni casi, i trattamenti sono relativamente poco costosi. Ad esempio, il costo del trattamento per la schistosomiasi \u00e8 di 0,20 dollari americani per bambino all'anno. Nonostante ci\u00f2, per assicurare il controllo delle malattie neglette sarebbe richiesto un finanziamento compreso tra i 2 e i 3 miliardi di dollari americani nel corso dei prossimi cinque-sette anni.\nLe NTD sono in contrasto con altre tre grandi malattie (HIV-AIDS, tubercolosi e malaria), che in genere ricevono una maggiore attenzione e maggiore finanziamento per la ricerca, e possono perfino renderle pi\u00f9 mortali. Alcune aziende farmaceutiche si sono impegnate a donare tutte le terapie farmacologiche necessarie e in molti paesi \u00e8 stata effettuata con successo la somministrazione di massa del farmaco.\nDiciassette malattie tropicali neglette sono tra le priorit\u00e0 dell'OMS. Queste patologie sono comuni in 149 paesi e colpiscono pi\u00f9 di 1,4 miliardi di persone (tra cui pi\u00f9 di 500 milioni di bambini) e costano ai paesi in via di sviluppo miliardi di dollari ogni anno. Nel 2013 hanno provocato 142.000 morti in calo rispetto ai 204.000 morti del 1990. Per due malattie su diciassette \u00e8 stata programmata l'eradicazione (dracunculiasi, nota come malattia del verme di Guinea, entro il 2015 e framboesia entro il 2020) e per quattro \u00e8 stata programmata l'eliminazione (tracoma accecante, tripanosomiasi africana umana, lebbra e filariasi linfatica entro il 2020). Alla fine del 2015 sono rimasti solo 22 casi di dracunculiasi.\nElenco delle malattie.\nC'\u00e8 un certo dibattito tra l'OMS, i Centri per la prevenzione e il controllo delle malattie e gli esperti di malattie infettive su quali malattie debbano essere classificate come malattie tropicali neglette. Feasey, un ricercatore di malattie tropicale neglette, cita 13 malattie: ascaridiasi, ulcera del Buruli, malattia di Chagas, dracunculiasi, anchilostomiasi, tripanosomiasi africana umana, leishmaniosi umana, lebbra, filariasi linfatica, oncocercosi, schistosomiasi, tracoma, e tricocefalosi Fenwick riconosce 12 malattie tropicali neglette: ascaridiasi, ulcera di Buruli, malattia di Chagas, dracunculiasi, tripanosomiasi africana umana, leishmaniosi, lebbra, filariasi linfatica, oncocercosi, schistosomiasi, tracoma, e tricuriasi.\nLe malattie tropicali neglette derivano da quattro diversi agenti patogeni responsabili: \nL'Organizzazione Mondiale della Sanit\u00e0 (OMS) riconosce diciassette malattie tropicali neglette. Nonostante la sua gravit\u00e0 la meningite criptococcica non \u00e8 considerata negletta, in quanto \u00e8 AIDS-correlata.\nCisticercosi e taeniasi.\nLa teniasi \u00e8 un'infezione da tenia adulta, mentre la cisticercosi \u00e8 un'infezione di larve di tenia. Entrambe appartengono al gruppo delle elmintiasi. La cisticercosi \u00e8 la pi\u00f9 comune causa evitabile di epilessia nel mondo in via di sviluppo. La malattia non \u00e8 fatale, anche se pu\u00f2 causare l'epilessia, mentre le neurocistocercosi possono essere fatali. La cisticercosi di solito viene contratta dopo aver mangiato carne di maiale contaminata e poco cotta. La teniasi si verifica dopo l'ingestione di alimenti contaminati, oppure in seguito al contatto con l'acqua o il suolo contaminati. La teniasi ha sintomi lievi, tra cui dolori addominali, nausea, diarrea o stitichezza. La cisticercosi comporta cisti e lesioni che possono causare mal di testa, cecit\u00e0, convulsioni, idrocefalo, meningite e demenza. I farmaci possono essere usati per trattare entrambe le malattie. L'infezione pu\u00f2 essere prevenuta attraverso severi standard d'ispezione della carne, confinamento del bestiame, miglioramento dell'igiene e dei servizi igienico-sanitari, educazione alla salute, l'attenzione nel preparare alimenti a base di carne e l'individuazione e trattamento dei vettori umani e suini. Si trova in Asia, Africa, America Latina, in particolare nelle aziende dove i suini sono esposti a escrementi umani.\nDracunculiasi.\nLa dracunculiasi \u00e8 conosciuta anche come la malattia del verme della Guinea. Si sono verificati 113 casi di dracunculiasi nel 2013, con una diminuzione rispetto ai 542 casi del 2012, e una sostanziale diminuzione rispetto ai 3.500.000 di casi nel 1986. La malattia non \u00e8 fatale, ma pu\u00f2 causare mesi di inattivit\u00e0. \u00c8 causata dall'acqua potabile contaminata da piccoli crostacei Copepoda, infettati dalla larva di Dracunculus medinensis. Di solito \u00e8 trattata da volontari dell'Organizzazione Mondiale della Sanit\u00e0, che puliscono le ferite causate dal verme e le fasciano, dopodich\u00e9 tornano ogni giorno per tirarlo fuori di qualche centimetro. Circa un anno dopo l'infezione, si forma una bolla dolorosa dalla quale emergono uno o pi\u00f9 vermi. I vermi possono essere lunghi fino a 1 metro. La dracunculiasi \u00e8 prevenibile mediante filtrazione dell'acqua, identificazione immediata dei casi per prevenire la diffusione della malattia, l'educazione alla salute, e il trattamento degli stagni con larvicida. Un programma di eradicazione \u00e8 stato in grado di ridurre l'incidenza della patologia. A partire dal 2012, i quattro paesi endemici sono il Ciad, l'Etiopia, il Mali e Sudan del Sud.\nEchinococcosi.\nI tassi di echinococcosi sono pi\u00f9 elevati nelle zone rurali e pi\u00f9 di un milione di persone sono infette attualmente. Se non trattata l'echinococcosi alveolare \u00e8 fatale. La malattia \u00e8 causata dall'ingestione di parassiti tramite feci animali. Per trattare l'echinococcosi possono essere usati chirurgia e farmaci. Esistono due versioni della malattia: cistica e alveolare. Entrambe le versioni prevedono un periodo di incubazione asintomatico di diversi anni. Nella versione cistica, le cisti epatiche causano dolori addominali, nausea e vomito, mentre le cisti nei polmoni provocano tosse cronica, dolori al petto e mancanza di respiro. Nella echinococcosi alveolare si sviluppa una cisti primaria, di solito nel fegato, seguita da perdita di peso, dolore addominale, sensazione generale di malessere e segni di insufficienza epatica. Pu\u00f2 essere prevenuta con vermifugo per cani, incremento dei servizi igienico-sanitari, corretto smaltimento delle feci animali, educazione alla salute, vaccinazione del bestiame. L'echinococcosi cistica si trova nella parte orientale della regione del Mediterraneo, l'Africa settentrionale, meridionale e orientale, la parte meridionale del Sud America e in Asia centrale. L'echinococcosi alveolare si trova nella parte occidentale e nord della Cina, la Russia, l'Europa e il Nord America. Pu\u00f2 essere diagnosticata attraverso la diagnostica per immagini e test sierologici.\nElmintiasi trasmessa dal suolo.\nLe tre specie di vermi nematodi responsabili della elmintiasi trasmessa suolo sono: \"Ascaris lumbricoides\", \"Trichuris trichiura\" e \"Strongyloides\". Attualmente ci sono 1,5 miliardi di persone infette. Il rischio di mortalit\u00e0 \u00e8 molto basso. La gravit\u00e0 dei sintomi dipende dal numero di vermi nel corpo e include problemi intestinali, mancanza di energia e compromissione dello sviluppo fisico e cognitivo. I vermi parassiti sono generalmente trasmessi attraverso l'esposizione a feci umane sparse nell'ambiente o sul suolo infetto, per esempio a causa della pratica diffusa nei paesi pi\u00f9 poveri di defecare in spazi aperti comuni. I sintomi pi\u00f9 diffusi sono anemia, crescita stentata, calo della forma fisica, diminuzione del rendimento e della frequenza scolastica. La patologia pu\u00f2 essere prevenuta attraverso la preparazione igienica dei cibi, utilizzo di acqua pulita, servizi igienici adeguati, vermifugo e con l'educazione alla salute. L'Organizzazione mondiale della sanit\u00e0 raccomanda vermifugo senza diagnosi preventiva. L'emintiasi trasmessa dal suolo si verifica principalmente nell'Africa sub-sahariana, nelle Americhe, in Cina e nell'Asia orientale.\nFebbre Dengue e chikungunya.\nOgni anno si verificano 50-100 milioni di infezioni da febbre dengue. La febbre Dengue di solito non \u00e8 fatale, ma in seguito a un'infezione con uno dei quattro ceppi si pu\u00f2 aumentare la suscettibilit\u00e0 per gli altri sierotipi, causando una malattia potenzialmente fatale chiamata Dengue grave. La febbre Dengue \u00e8 causata da un flavivirus e si sviluppa a causa del morso della zanzara \"Aedes aegypti\". Non esiste nessun trattamento sia per la Dengue che per la Dengue grave al di l\u00e0 delle cure palliative. I sintomi sono febbre alta e sintomi simil-influenzali. Si trova in Asia, America Latina e Australia settentrionale.\nLa chikungunya \u00e8 una malattia virale causata da un togavirus. I sintomi possono essere confusi con la dengue e comprendono febbre, eruzioni cutanee, dolore alle articolazioni e gonfiore. Il virus \u00e8 trasmesso dalla \"Aedes aegypti\" e dalla \"Aedes albopictus.\"\nFilariosi linfatica.\nLa filariosi linfatica \u00e8 anche conosciuta come elefantiasi. Circa 120 milioni di individui ne sono infetti e 40 milioni hanno malformazioni. \u00c8 raramente mortale. La filariosi linfatica ha implicazioni per tutta la vita, come il linfedema degli arti, malattie genitali, e dolorosi attacchi ricorrenti. La maggior parte delle persone sono asintomatiche, ma hanno danni a livello linfatico. Fino al 40% degli individui infetti hanno un danno renale. Si tratta di una malattia trasmessa da vettori, causata da vermi nematodi che vengono trasmessi dalle zanzare. Pu\u00f2 essere trattata con antielmintici poco costosi e il lavaggio della pelle pu\u00f2 rallentare o addirittura invertire il danno. \u00c8 diagnosticata con un esame del sangue. Circa due terzi dei casi si trovano in Asia sud-occidentale e un terzo in Africa.\nFramboesia.\nI dati sull'incidenza della framboesia sono limitati, anche se \u00e8 noto che colpisce soprattutto i bambini. Il rischio di mortalit\u00e0 \u00e8 molto basso, ma la malattia se non trattata provoca deturpazioni e disabilit\u00e0. Si tratta di una infezione batterica cronica, trasmessa attraverso la pelle e causata dai treponemi. Viene trattata con antibiotici. Pu\u00f2 essere prevenuta attraverso una migliore igiene e l'incremento dei servizi igienico-sanitari. I sintomi pi\u00f9 comuni sono le lesioni cutanee. \u00c8 pi\u00f9 diffusa nelle regioni calde umide, nelle regioni tropicali delle Americhe, Africa, Asia e nel Pacifico.\nLebbra.\nNel marzo 2013 si sono stati 189.018 di casi noti di lebbra e 232.857 nuovi casi sono stati diagnosticati nel 2012. Attualmente ci sono 1-2 milioni di persone rese disabili o sfigurate a causa di passata o presente lebbra. La lebbra provoca disabilit\u00e0 fisiche ed estetiche se non trattata. \u00c8 curabile se trattata precocemente. \u00c8 causata da batteri e trasmessa attraverso le goccioline dalla bocca e del naso di individui infetti. Il trattamento richiede la terapia multifarmaco. Il vaccino BCG ha un certo effetto preventivo contro la lebbra. La patologia ha un periodo di incubazione che va dai 5 ai 20 anni e i sintomi sono: danni alla pelle, ai nervi, agli occhi e agli arti. Si trova in Angola, Brasile, Repubblica Centrafricana, Repubblica Democratica del Congo, India, Madagascar, Mozambico, Nepal, Tanzania.\nLeishmaniosi.\nLe tre forme di leishmaniosi umana sono viscerale, cutanea e mucocutanea. Si stima che 12 milioni di persone ne siano infette. La patologia \u00e8 fatale se non trattata e ogni anno si verificano 20.000 decessi da leishmaniosi viscerale. Si tratta di una malattia trasmessa da vettori che \u00e8 causata dal morso di flebotomi. L'unico metodo di prevenzione \u00e8 un vaccino che \u00e8 in fase di sviluppo, oppure si possono prevenire punture dell'insetto. Pu\u00f2 essere trattata con farmaci costosi. Almeno il 90% della leishmaniosi viscerale si verifica in Bangladesh, Brasile, Etiopia, India, Sud Sudan e Sudan. Leishmaniosi cutanea \u00e8 diffusa in Afghanistan, Algeria, Brasile, Colombia, Iran, Pakistan, Per\u00f9, Arabia Saudita e Siria. Circa il 90% della leishmaniosi mucocutanea si verifica in Bolivia, Brasile e Per\u00f9. La diagnosi pu\u00f2 venire fatta attraverso l'individuazione dei segni clinici, test sierologici, o test parassitologici.\nMalattia di Chagas.\nLa malattia di Chagas \u00e8 nota anche come tripanosomiasi americana. Ci sono circa 15 milioni di persone infette. La possibilit\u00e0 di morbilit\u00e0 \u00e8 maggiore per gli individui immunocompromessi, i bambini e gli anziani, ma \u00e8 molto bassa se trattata precocemente. La patologia non uccide le vittime rapidamente, causa invece anni di debilitanti sintomi cronici. \u00c8 causata da un protozoo e trasmessa da vettori e si diffonde attraverso il contatto con le feci infette da \"Trypanosoma cruzi\". Il protozoo pu\u00f2 entrare nel corpo attraverso il morso della cimice, lesioni della pelle o delle mucose. L'infezione pu\u00f2 derivare dal mangiare cibo infetto o dal venire a contatto con i fluidi corporei contaminati. La malattia di Chagas pu\u00f2 essere prevenuta evitando punture di insetti attraverso insetticidi, miglioramento della casa, reti per il letto, igiene del cibo, cure mediche, pratiche di laboratorio e test. Pu\u00f2 essere trattata eziologicamente o con farmaci, anche se quelli usati per trattarla hanno gravi effetti collaterali. Esistono due fasi della malattia di Chagas. La fase acuta \u00e8 di solito asintomatica. I primi sintomi sono di solito ulcere cutanee, edema violaceo orbitale unilaterale, linfoadenopatie locali e febbre, accompagnate da una serie di altri sintomi a seconda della sede di infezione. La fase cronica si verifica nel 30% delle infezioni totali e pu\u00f2 prendere tre forme, che sono asintomatica (prevalente), cardiaca e con lesioni digestive. Pu\u00f2 essere diagnosticata attraverso un test sierologico, anche se non \u00e8 molto preciso.\nOncocercosi.\nL'oncocercosi \u00e8 conosciuta anche come \"cecit\u00e0 fluviale\". Ci sono 37 milioni di persone infette, la prevalenza \u00e8 pi\u00f9 elevata nelle zone rurali. Essa provoca cecit\u00e0, eruzioni cutanee, lesioni, prurito intenso e depigmentazione della pelle. Si tratta di una malattia trasmessa da vettori, causata dal vermi che infettano le mosche. Pu\u00f2 essere trattata con ivermectina. Pu\u00f2 essere prevenuta con insetticidi o con la somministrazione preventiva di ivermectina. I sintomi sono prurito e lesioni cutanee. Oltre il 99% dei casi si verifica nell'Africa sub-sahariana.\nRabbia.\nCi sono due forme di rabbia: furiosa e paralitica. Ogni anno 60.000 persone muoiono per rabbia. La maggiore prevalenza \u00e8 nelle zone rurali e colpisce in modo sproporzionato i bambini. La rabbia \u00e8 di solito fatale dopo la comparsa dei sintomi. \u00c8 causata da un \"lyssavirus\" trasmesso attraverso ferite o punture da animali infetti. Pu\u00f2 essere prevenuta attraverso la vaccinazione di esseri umani e cani, e la pulizia e la disinfezione delle ferite da morso (profilassi post-esposizione). I primi sintomi sono febbre e dolore nei pressi del sito di infezione che si pu\u00f2 verificare dopo un periodo di incubazione di 1-3 mesi. La rabbia provoca iperattivit\u00e0, idrofobia, aerofobia: la morte per arresto cardio-respiratorio si verifica in pochi giorni. La rabbia paralitica provoca una lenta progressione della paralisi fino al coma e alla morte. La rabbia non \u00e8 diagnosticabile prima che i sintomi si sviluppino, pu\u00f2 essere rilevata attraverso un test sui tessuti dopo che compaiono i sintomi. Si trova in Asia e in Africa.\nSchistosomiasi.\nEsistono oltre 200 milioni di casi di schistosomiasi. La malattia pu\u00f2 essere fatale e causare cancro della vescica ed ematemesi. Provoca la fibrosi della vescica, la fibrosi epatica, l'ipertensione portale e lesioni cervicali (che aumentano la suscettibilit\u00e0 per l'HIV nelle donne). Si tratta di una malattia trasmessa da vettori della specie \"Schistosoma\" ha un ciclo di vita complesso che si alterna tra l'uomo e le lumache di acqua dolce; l'infezione si verifica in seguito a contatto con l'acqua contaminata. Questa malattia \u00e8 unica in quanto il danno non \u00e8 causato dai vermi stessi, ma piuttosto dal grande volume di uova che i vermi producono, che causano ematuria, ostruzione del canale della vescica, insufficienza renale, cancro della vescica, fibrosi periportale. I sintomi sono ipertensione, ascite e varici. Il praziquantel pu\u00f2 essere usato per il trattamento di persone con la schistosomiasi, ma non pu\u00f2 impedire la reinfezione. Il costo della prevenzione \u00e8 di 32 centesimi per bambino all'anno. Il trattamento di massa con praziquantel, un migliore accesso all'acqua potabile, servizi igienico-sanitari, l'educazione alla salute possono essere usati per prevenire la schistosomiasi. I vaccini sono in fase di sviluppo. Pu\u00f2 essere diagnosticata attraverso un test sierologico, ma produce spesso falsi negativi. Circa il 85% dei casi sono in Africa sub-sahariana.\nTracoma.\nCi sono 21,4 milioni di persone affette da tracoma, di cui 2,2 milioni parzialmente ciechi e 1,2 milioni totalmente ciechi. La malattia colpisce soprattutto le donne e i bambini. Il rischio di mortalit\u00e0 \u00e8 molto basso, anche se pi\u00f9 re-infezioni possono condurre a cecit\u00e0. Il tracoma \u00e8 causato da un microrganismo che si diffonde direttamente negli occhi o attraverso le mosche. Si cura con antibiotici. L'unico metodo di prevenzione noto \u00e8 l'igiene personale. I sintomi sono irritazione interna delle palpebre, che poi si girano verso l'interno. Si trova in Africa, Asia, Centro e Sud America, Medio Oriente e Australia.\nTrematodiasi di origine alimentare.\nLe infezioni di origine alimentare da trematodi includono clonorchiasi, opistorchiasi, fascioliasi, e paragonimiasi. Sono infezioni zoonotiche, che colpiscono soprattutto gli animali domestici o selvatici, e che possono essere trasmesse agli esseri umani. Vengono contratte tramite l'ingestione di cibo infetto, contaminato con gli stadi larvali del parassita, come il pesce crudo. Si stimano almeno 40 milioni di persone infette.\nTripanosomiasi africana.\nLa tripanosomiasi africana \u00e8 conosciuta anche come malattia del sonno africana. Ci sono meno di 10.000 casi attualmente. La malattia \u00e8 sempre fatale se non trattata. La tripanosomiasi africana umana \u00e8 trasmessa da vettori, e viene diffusa attraverso la puntura della mosca tse-tse. Le attuali forme di trattamento sono altamente tossiche ed inefficaci, inoltre si sta diffondendo la resistenza ai farmaci. I sintomi pi\u00f9 comuni sono febbre, mal di testa, linfoadenopatia, sonno di tipo notturno, cambiamenti di personalit\u00e0, declino cognitivo e coma. Viene diagnosticata attraverso un test sierologico economico.\nUlcera del Buruli.\nNon \u00e8 noto quanto sia comune ulcera di Buruli. Il rischio di mortalit\u00e0 \u00e8 basso, anche se le infezioni secondarie possono essere letali. La morbilit\u00e0 assume la forma di deformit\u00e0, disabilit\u00e0, e lesioni cutanee, che possono essere prevenute attraverso un trattamento precoce. La malattia \u00e8 causata da batteri e pu\u00f2 essere trattata con antibiotici e chirurgia. Si trova in Africa, Asia e America Latina. I sintomi sono gonfiori della pelle e lesioni.\nImpatto economico.\nConteh, Engels, e Molyneux attribuiscono il basso costo del trattamento per NTD ai programmi in larga scala, la libera fornitura dei farmaci da parte delle aziende farmaceutiche, le modalit\u00e0 di consegna dei farmaci e la distribuzione dei farmaci da parte dei volontari non pagati. Essi sostengono anche che il reale onere economico di queste malattie \u00e8 sottovalutato. Il ritorno economico della lotta contro le malattie tropicali neglette \u00e8 stimato tra il 14-30 %, a seconda della malattia e della regione. Per esempio, i benefici a lungo termine nell'utilizzo dei vermifughi includono la diminuzione dell'assenteismo scolastico del 25%, e un aumento dei guadagni per gli adulti del 20%.\nTuttavia il costo del trattamento di alcune di queste malattie, come l'ulcera di Buruli, pu\u00f2 ammontare a oltre il doppio del reddito annuo di una famiglia media a basso reddito, mentre per le famiglie ad alto reddito l'onere \u00e8 leggermente inferiore alla media reddito familiare. Questi enormi costi finanziari sono spesso causa di rinvii nel trattamento e disastri finanziari, anche se in termini di onere economico c'\u00e8 disparit\u00e0 tra ricchi e poveri. Inoltre queste malattie costano ai governi in termini di assistenza sanitaria, perdita di produttivit\u00e0 dei lavoratori e diminuzione della speranza di vita. In Kenya, ad esempio, un vermifugo pu\u00f2 aumentare il reddito medio degli adulti del 40%. Ogni caso non trattato di tracoma ha un costo di 118 dollari in perdita di produttivit\u00e0. Ogni caso di schistosomiasi causa una perdita di 45,4 giorni di lavoro all'anno. La maggior parte delle malattie costano alle economie dei vari paesi in via di sviluppo milioni di dollari. Si prevede che le campagne di prevenzione in grande scala aumenteranno la produzione agricola e i livelli d'istruzione.\nImpatto sociale.\nDiverse malattie, come la lebbra, provocano gravi malformazioni che causano stigma sociale. La filariosi linfatica, per esempio, provoca gravi malformazioni che possono provocare difficolt\u00e0 a contrarre matrimonio e incapacit\u00e0 di lavorare. Studi in Ghana e Sri Lanka hanno dimostrato che gruppi di sostegno per i pazienti con filariasi linfatica possono aumentare l'autostima dei partecipanti, la qualit\u00e0 della vita e delle relazioni sociali grazie al sostegno sociale e ai consigli pratici su come gestire la malattia.\nIl trattamento con vermifughi \u00e8 correlato alla maggiore frequenza scolastica.\nL'impatto delle malattie neglette \u00e8 legato al sesso, esse infatti colpiscono in modo sproporzionato le donne, in particolare la schistosomiasi, la dengue, le infezioni da vermi (durante la gravidanza) e la malattia di Chagas, che pu\u00f2 essere trasmessa durante la gravidanza. Uno studio in Uganda ha dimostrato che le donne sono in grado di ottenere pi\u00f9 facilmente un trattamento perch\u00e9 hanno meno responsabilit\u00e0 professionale rispetto agli uomini e dimostrano pi\u00f9 fiducia nei trattamenti, ma a causa dell'ignoranza riguardo agli effetti dei medicinali sulle donne in gravidanza vengono impedite le cure adeguate. Per questi motivi durante la progettazione dei programmi di trattamento dovrebbe essere tenuto in considerazione il sesso del paziente.\nImpatto sulla salute.\nFenwick sostiene che gli obiettivi di sviluppo del millennio, come l'aumento dell'istruzione, la diminuzione della mortalit\u00e0 infantile, l'aumento della salute materna, sono impossibili da compiere a causa della corrente alta prevalenza di NTD. Inoltre afferma che molti individui sono afflitti da pi\u00f9 NTD.\nI trattamenti con vermifughi sono correlati con l'aumento di peso poich\u00e9 i vermi sono spesso parzialmente responsabili della malnutrizione. Non \u00e8 chiaro se le campagne con i vermifughi possano diminuire i livelli di malnutrizione a lungo termine. Questo a causa della mancanza di prove sicure dei benefici per la salute, stato nutrizionale, emoglobina nel sangue e livelli di frequenza scolastica o di prestazioni lavorative. Per ottenere miglioramenti della salute a lungo termine, insieme ai trattamenti di sverminazione sono necessari miglioramenti dei servizi igienico-sanitari e dell'igiene.\nHotez \u00e8 a favore dell'inclusione delle malattie neglette in iniziative per cura della malaria, HIV-AIDS e tubercolosi, dato il forte legame tra queste malattie e le NTD. Hotez ha evidenziato la correlazione tra alti tassi di NTD e alti tassi di malattie croniche non trasmissibili, come le malattie cardiache e il cancro, a causa del loro effetto debilitante sulla salute.\nPerch\u00e9 neglette?\nFeasey sostiene che questo gruppo di malattie \u00e8 stato trascurato perch\u00e9 colpisce soprattutto i paesi pi\u00f9 poveri del mondo in via di sviluppo e per la recente riduzione della prevalenza di HIV-AIDS, tubercolosi e malaria. Fenwick sostiene che la maggior parte delle risorse sono usate per le \"tre grandi\" malattie, l'HIV- AIDS, malaria e tubercolosi, a causa del loro alto tasso di mortalit\u00e0 e del livello di sensibilizzazione del pubblico. Egli afferma che l'importanza delle malattie tropicali neglette \u00e8 stata sottovalutata perch\u00e9 molte sono asintomatiche e hanno un periodo di incubazione lungo: non \u00e8 facile correlare una morte e una malattia negletta che \u00e8 stata in latenza per un lungo periodo. Secondo il Financial Times, il motivo di abbandono di queste malattie \u00e8 che non sono remunerative, per questo brevetti e profitti non giocano alcun ruolo nella stimolazione dell'innovazione. Come tutti i settori non commerciali, queste malattie sono sotto la responsabilit\u00e0 dei governi e dei filantropi (compresa l'industria filantropica).\nPrevenzione.\nFenwick sostiene che la prevenzione e l'eradicazione sono importanti a causa \"degli spaventosi stigmi, deturpazioni, cecit\u00e0 e disabilit\u00e0 causate dalla malattie tropicali neglette.\" Secondo un articolo di Hotez pubblicato nel 2013, esiste la possibilit\u00e0 di eliminare o sradicare entro i prossimi dieci anni la dracunculiasi, la lebbra, la filariosi linfatica, l'oncocercosi, il tracoma, la malattia del sonno, la leishmaniosi viscerale, e la rabbia canina. La diffusione di queste malattie pu\u00f2 essere ridotta attraverso il controllo dei vettori.\nIniziative del mercato farmaceutico.\nLe aziende biotecnologiche nel mondo in via di sviluppo sono concentrate sulle malattie tropicali neglette con l'obbiettivo di migliorare la salute globale.\nLa somministrazione del farmaco in massa \u00e8 considerato un metodo possibile per l'eradicazione, in particolare per la filariasi linfatica, l'oncocercosi, e il tracoma, anche se la resistenza ai farmaci rappresenta un problema potenziale. In accordo con Fenwick, Pfizer ha donato 70 milioni di dosi di farmaci nel 2011 per eliminare il tracoma attraverso la \"International Trachoma Initiative\". Merck &amp; Co. ha aiutato il Programma Africano per il Controllo dell'Oncocercosi e il Programma per l'Eliminazione dell'Oncocercosi nelle Americhe (\"The African Programme for the Control of Onchocerciasis\" (APOC) e \"Oncho Elimination Programme for the Americas\") attraverso delle donazioni di ivermectina volte a diminuire notevolmente l'impatto dell'oncocercosi. Essi hanno anche promesso di donare 200 milioni di compresse di praziquantel nell'arco di 10 anni. GlaxoSmithKline ha donato 2 miliardi di compresse di medicine per la filariosi linfatica e 400 milioni di compresse vermifughe all'anno per 5 anni dal 2010. Johnson &amp; Johnson ha promesso 200 milioni di compresse di vermifugo all'anno. Novartis \u00e8 impegnata nella cura della lebbra, EISAI ha promesso 2 miliardi di compresse per aiutare a trattare la filariosi linfatica.\nIniziative politiche.\nLa tabella di marcia dell'OMS.\nL'OMS ha pubblicato nel 2012 una \"tabella di marcia\" per 2015 e il 2020 contenente gli obiettivi per l'eradicazione, l'eliminazione e intensificato il controllo delle diverse malattie. Ad esempio:\nAltri.\nCi sono molte campagne di prevenzione e di eradicazione finanziate e attuate dall'Organizzazione Mondiale della Sanit\u00e0, oltre che dall'Agenzia statunitense per lo sviluppo internazionale, la Fondazione Bill e Melinda Gates e il Dipartimento britannico per lo sviluppo internazionale.\nIl \"Food and Drug Administration priority review voucher\" \u00e8 un incentivo per le imprese a investire in nuovi farmaci e vaccini per le malattie tropicali. La Food and Drug Administration Amendments Act (HR 3580) assegna un \"priority review voucher\" a qualsiasi azienda che ha ottenuto l'approvazione per il trattamento di una delle malattie elencate. Il \"voucher\" pu\u00f2 essere utilizzato per accelerare l'approvazione di un farmaco correlato. Questo programma \u00e8 valido per tutte le malattie tropicali e comprende farmaci per la malaria e la tubercolosi. Il primo buono rilasciato \u00e8 stato per il Coartem, un trattamento della malaria. Il sistema non usa n\u00e9 definisce il termine \"negletto\", anche se la maggior parte delle malattie di cui si occupa sono spesso incluse nelle liste di malattie tropicali neglette.\nIl premio \u00e8 stato proposto dai docenti dell'Universit\u00e0 Duke, Henry Grabowski, Jeffrey Moe, e David Ridley nel documento del 2006 \"Health Affairs\": \"Lo sviluppo di farmaci per i paesi in via di sviluppo\" Nel 2007 i senatori degli Stati Uniti Sam Brownback e Sherrod Brown hanno sponsorizzato una modifica del \"Food and Drug Administration Act\" del 2007. Il presidente George W. Bush ha firmato il disegno di legge nel settembre 2007.\nIniziative delle ONG.\nAl momento ci sono solo due organizzazioni non governative finanziate da donatori che si concentrano esclusivamente su NTD: l'Iniziativa per il controllo della schistosomiasi e \"Deworm the World\". Nonostante il sottofinanziamento, molte malattie neglette sono economiche da trattare e prevenire. Il costo del trattamento con vermifughi per un bambino affetto da infezione trasmessa da elminti del suolo e schistosomiasi \u00e8 inferiore a 0,50 dollari americani per anno, se somministrata in massa durante programmi scolastici mondiali di sverminazione. Questo programma \u00e8 stato recensito da \"Giving What We Can\" e il Copenaghen Consensus Centre, come una delle soluzioni pi\u00f9 efficaci e convenienti. Le iniziative per il controllo della schistosomiasi e le malattie neglette comprendono l'uso di pacchetti a impatto rapido; i pacchetti vengono forniti alle scuole e includono la fornitura di quattro o cinque farmaci e la formazione degli insegnanti su come somministrarli.\nIniziative pubblico-privato.\nNel 2013, il governo del Giappone, cinque societ\u00e0 farmaceutiche giapponesi, la Bill &amp; Melinda Gates Foundation, e l'UNDP hanno stabilito un nuovo partenariato pubblico-privato, il Global Health Innovative Technology Fund. Questi hanno impegnato pi\u00f9 di 100 milioni di dollari nel fondo in 5 anni, per premiare con sovvenzioni i paternariati in tutti i settori in Giappone e altrove, che lavorano allo sviluppo di nuovi farmaci e vaccini per le 17 malattie neglette, in aggiunta ad HIV, malaria e tubercolosi. L'accessibilit\u00e0 dei farmaci e vaccini risultanti \u00e8 uno dei criteri chiave per ottenere i finanziamenti agevolati.\nAltri.\nUna rivista ad accesso aperto dedicata alle malattie tropicali neglette, il \"PLoS Neglected Tropical Diseases\", ha iniziato a pubblicare nel 2007. Esiste anche un gruppo internazionale dedicato alla riduzione della prevalenza delle malattie tropicali neglette chiamato il \"Global Network for Neglected Tropical Diseases Control\"."}
{"id": "5439067", "revid": "155634", "url": "https://it.wikipedia.org/wiki?curid=5439067", "title": "Societ\u00e0 Sportiva Racing Club Roma", "text": "La Societ\u00e0 Sportiva Racing Club Roma, meglio nota come Racing Roma, \u00e8 una societ\u00e0 calcistica italiana con sede nella citt\u00e0 di Ardea, nella citt\u00e0 metropolitana di Roma Capitale.\nFondata nel 2013 con il nome di \"Associazione Sportiva Lupa Castelli Romani\", ha assunto la suddetta denominazione nel 2016, per poi cessare le attivit\u00e0 con la prima squadra nel 2017 a seguito del passaggio della stessa al , rimanendo dunque attiva solo col settore giovanile.\nIl maggior successo ottenuto dal club nella sua breve storia \u00e8 costituito da due partecipazioni consecutive alla Lega Pro, terzo livello del campionato italiano di calcio.\nStoria.\nLa fondazione.\nLa societ\u00e0 nasce il 30 giugno 2013 su iniziativa di un gruppo di dirigenti provenienti dal di Genzano, con lo scopo di riempire il vuoto lasciato nel calcio frascatano dalla storica squadra cittadina, la (che aveva lasciato la citt\u00e0 per trasferirsi nel quartiere romano di Axa), coinvolgendo al contempo nel progetto tutta l'area dei Castelli Romani.\nLa direzione generale e la panchina vennero affidate ad altri due ex esponenti dei quadri societari del Cynthia, Pietro Rosato e Cristiano Gagliarducci. Grazie all'acquisto del titolo sportivo del Real TBM Zagarolo di Tor Bella Monaca e Zagarolo (RM), la Lupa Castelli Romani pot\u00e9 quindi debuttare nel campionato laziale di Eccellenza (all'epoca sesta divisione nazionale).\nI campionati dilettantistici.\nLa stagione di debutto, nel girone B laziale di Eccellenza, port\u00f2 ottimi risultati: la formazione giallorossa ottenne la vittoria del campionato con 6 giornate di anticipo, ottenendo il record assoluto di punti totali (90 punti, contro gli 84 del nell'annata 2000-2001), in vittorie (28, contro le 27 sempre del Ferentino) e in gol all'attivo (94 gol, contro i 91 della Lupa Frascati nel 2010-2011). La squadra quindi ottenne dopo un solo anno dalla nascita la promozione in Serie D.\nPer il debutto in Serie D, nel girone G, la Lupa Castelli Romani cambia campo di gioco, trasferendo le partite di casa allo stadio Montefiore di Rocca Priora (gestito dall'ex portiere azzurro Marco Amelia, che diventa anche presidente onorario del club) e affidando la panchina a Mario Apuzzo, che tuttavia (a seguito di alcuni risultati negativi) viene sostituito dopo poche partite dall'ex difensore Giorgio Galluzzo. La nuova stagione si chiude nuovamente con la vittoria del girone con due giornate di anticipo, che consente alla squadra, dopo due soli anni di vita, l'accesso alla Lega Pro.\nI campionati professionistici.\nA seguito della promozione in Lega Pro 2015-2016 la societ\u00e0 sceglie di giocare le sue gare interne a Rieti, nello stadio Centro d'Italia-Manlio Scopigno, cambiando altres\u00ec i propri colori sociali in quelli reatini (dal preesistente giallo-rosso all'amaranto-celeste). La stagione tuttavia si conclude con l'ultimo posto in classifica e l'immediata retrocessione in Serie D.\nIl 18 maggio 2016 il proprietario Pietro Rosato, annuncia l'avvenuta cessione della societ\u00e0 a Antonio Pezone, gi\u00e0 proprietario della Racing Club di Ardea, militante nel campionato di Eccellenza, che la rinomina \"Societ\u00e0 Sportiva Racing Club Roma\", ottenendone il ripescaggio in Lega Pro e spostando la sede legale a Roma per usufruire di uno stadio adeguato alla categoria. La stagione termina tuttavia nuovamente con l'ultimo posto in stagione regolare e la retrocessione in Serie D.\nL'attivit\u00e0 a livello giovanile.\nNel luglio 2017 il patron Pezone, dopo aver acquistato il , ridenominandolo \"Racing Club Fondi\" non iscrive il Racing Roma alla Serie D e cos\u00ec termina la storia del sodalizio fondato nel 2013, che rimane attivo per il solo settore giovanile con sede e base ad Ardea.\nColori e simboli.\nColori.\nDopo aver giocato le prime due stagioni in tenuta giallorossa, nel 2015-2016 il club ha mutato i propri colori sociali in amaranto e celeste (analogamente al , di cui condivideva lo stadio casalingo), mantenendo il giallo come tinta complementare. I colori sono stati ulteriormente modificati in gialloverde nel 2016 a seguito del cambio di propriet\u00e0 ed acquisizione del nome \"Racing Club\".\nSimboli ufficiali.\nStemma.\nIl primo simbolo del club era costituito da uno scudo sannitico amaranto, bordato di bianco e granata, con sovrapposto un cerchio dorato contenente l'effigie di un lupo disegnata in granata; esso sormontava una fascia ricurva sempre amaranto/granata, contenente la dicitura \"LUPA A.S.D.\", racchiusa tra due stelle dorate. L'estremit\u00e0 inferiore dello scudo, colorata egualmente di bianco, contiene un'ulteriore stella. Al di sotto dell'insieme era infine apposta la scritta \"Castelli Romani\".\nNel 2015 venne adottato un nuovo scudetto color amaranto con un palo centrale celeste (bordato d'oro e grigio), contenente il disegno di una testa di lupo grigia. La fascia superiore conteneva la scritta \"LUPA\", in caratteri dorati.\nCon l'acquisizione della denominazione \"Racing Club Roma\" \u00e8 stato adottato un nuovo stemma circolare, colorato di giallo (tendente a sfumare in bianco verso il basso), racchiuso da una corona circolare color verde acceso, contenente nella parte inferiore la ragione sociale, scritta a caratteri bianchi. Al centro dell'insieme sono collocate le lettere \"R\" (verde) e \"C\" (nera), in carattere corsivo, sormontanti un classico pallone da calcio modello Telstar.\nStrutture.\nStadio.\nNella stagione 2013-2014 la squadra ha usufruito dello stadio VIII settembre di Frascati.\nDalla stagione 2014-2015 il sodalizio ha disputato le partite casalinghe allo stadio Montefiore di Rocca Priora.\nNel 2015, a seguito della promozione in Lega Pro, stante l'inadeguatezza strutturale dello stadio di Rocca Priora ai canoni del calcio professionistico italiano, la squadra ha eletto a campo interno lo stadio Centro d'Italia-Manlio Scopigno di Rieti.\nNel 2016, con il cambio della denominazione \"Racing Club Roma\", il campo interno \u00e8 divenuto lo stadio Casal del Marmo, impianto sito nel territorio comunale di Roma di propriet\u00e0 del sodalizio dilettantistico , tuttavia quest'ultimo viene abbandonato dopo una sola stagione a causa dello scioglimento della societ\u00e0.\nCentro di allenamento.\nPer la stagione 2015-2016 la Lupa Castelli Romani ha disputato i propri allenamenti al centro sportivo di Tor Bella Monaca. Nella stagione 2016-2017 ha utilizzato la Pineta dei Liberti di Ardea.\nSociet\u00e0.\nSettore giovanile.\nIl Racing Roma disponeva di un proprio settore giovanile che era costituito da formazioni che giocavano nei campionati Berretti, Under-17 e Under-15.\nTifoseria.\nStoria.\nData la sua breve esistenza, nonch\u00e9 la presenza in citt\u00e0 di due squadre molto pi\u00f9 blasonate, la Racing Roma godeva di un modestissimo seguito di spettatori.\nGemellaggi e rivalit\u00e0.\nNon era segnalata la presenza di gruppi organizzati e di gemellaggi e rivalit\u00e0 con altre squadre."}
{"id": "5439080", "revid": "599013", "url": "https://it.wikipedia.org/wiki?curid=5439080", "title": "G\u00e9za Gardonyi", "text": ""}
{"id": "5439085", "revid": "72608738", "url": "https://it.wikipedia.org/wiki?curid=5439085", "title": "Tyge Brahe", "text": ""}
{"id": "5439088", "revid": "72608765", "url": "https://it.wikipedia.org/wiki?curid=5439088", "title": "Palazzo Lucatelli", "text": ""}
{"id": "5439090", "revid": "235890", "url": "https://it.wikipedia.org/wiki?curid=5439090", "title": "Integrazione su variet\u00e0", "text": ""}
{"id": "5439093", "revid": "767487", "url": "https://it.wikipedia.org/wiki?curid=5439093", "title": "Jean Riolan", "text": "Insegn\u00f2 anatomia e medicina alla facolt\u00e0 di medicina di Parigi fin dal 1586, opponendosi con Gui Patin alle tesi di William Harvey sulla circolazione sanguigna. Jean Riolan (1577\u20131657) \u00e8 suo figlio."}
{"id": "5439095", "revid": "729019", "url": "https://it.wikipedia.org/wiki?curid=5439095", "title": "The Headbangers", "text": "Gli Headbangers sono un tag team di wrestling attivo nella World Wrestling Federation/Entertainment tra il 1996 e il 2000 e brevemente nel 2016, formato da Mosh e Thrasher. Dal 2011 combattono nel circuito indipendente."}
{"id": "5439099", "revid": "122269264", "url": "https://it.wikipedia.org/wiki?curid=5439099", "title": "David Hosack", "text": "Biografia.\nStudi\u00f2 al Columbia College e a Priceton conseguendo un \"Bachelor of Arts\" nel 1789. Divent\u00f2 poi dottore di medicina all'universit\u00e0 della Pennsylvania seguendovi i corsi di Adam Kuhn (1741\u20131817), vecchio allievo di Carl von Linn\u00e9 (1707\u20131778). Soggiorn\u00f2 a Londra, ove strinse amicizia con William Curtis (1746\u20131799) e James Edward Smith (1759\u20131828). Grazie a Curtis divent\u00f2 membro della Societ\u00e0 linneana di Londra nel 1794.\nFu professore di medicina all'Universit\u00e0 Columbia dal 1797 al 1811 e poi alla scuola di medicina e chirurgia di New York dal 1811 al 1826. Fu tra i primi medici a usare lo stetoscopio e promuovere la vaccinazione."}
{"id": "5439109", "revid": "670021", "url": "https://it.wikipedia.org/wiki?curid=5439109", "title": "Chiusa di San Ruffillo", "text": "La chiusa di San Ruffillo (\"ci\u00fb\u1e61a ed San Raf\u00e8l\" in bolognese) \u00e8 una chiusa del fiume Savena posta sulla via Toscana al confine fra Bologna e Rastignano, nel quartiere San Ruffillo da cui prende il nome. \u00c8 collocata in prossimit\u00e0 dello sbocco in pianura del fiume Savena e ne regola il flusso, incanalando l'acqua nel canale di Savena. Ha origini medioevali e troviamo gi\u00e0 dal 1176 le prime notizie in alcuni documenti relativi a commissioni del comune di Bologna in merito alla costruzione e manutenzione dei canali della citt\u00e0; i primi dati certi risalgono al 1306 e sono contenuti nel decreto di risarcimento della chiusa del 21 marzo.\nSin dalle origini la chiusa \u00e8 servita per regolare l'afflusso dell'acqua dentro la citt\u00e0 da sud est, specularmente alla chiusa di Casalecchio a sud ovest. L'acqua, non potabile, serviva ad irrigare i campi e a produrre energia meccanica per i mulini e gli opifici, in particolare per la produzione tessile. I mulini lavoravano pelli, carta, seta, inchiostri vegetali, mangimi per animali e ovviamente farine. \nAttualmente \u00e8 costruita in muratura con lo sdrucciolo lisciato in malta cementizia (detto \"\u201csbilisgone\u201d\", \u201cscivolo\u201d in dialetto bolognese). La chiusa \u00e8 stata restaurata pi\u00f9 volte nel corso della storia e ancora oggi assolve alle sue funzioni di regolazione dell'acqua nel canale Savena."}
{"id": "5439119", "revid": "110157", "url": "https://it.wikipedia.org/wiki?curid=5439119", "title": "Kup Srbije 2014-2015", "text": "La Kup Srbije u fudbalu 2014-2015 (in cirillico \"\u041a\u0443\u043f \u0421\u0440\u0431\u0438\u0458\u0435 \u0443 \u0444\u0443\u0434\u0431\u0430\u043b\u0443 2014-2015\", Coppa di Serbia di calcio 2014-2015), fu la 9\u00aa edizione della Kup Srbije.\nIl detentore era la . In questa edizione la coppa fu vinta dal (al suo 1\u00ba titolo) che sconfisse in finale il .\nFormula.\nLa formula \u00e8 quella dell'eliminazione diretta, in caso si parit\u00e0 al 90\u00ba minuto si va direttamente ai tiri di rigore senza disputare i tempi supplementari (eccetto in finale). Gli accoppiamenti sono decisi tramite sorteggio; in ogni turno (eccetto le semifinali, dove il sorteggio \u00e8 libero) le \"teste di serie\" non possono essere incrociate fra loro.\nLa finale si disputa di regola allo Stadio Partizan di Belgrado; se i finalisti sono e si effettua un sorteggio per decidere la sede; se i finalisti sono Partizan ed un'altra squadra si gioca allo Stadio Rajko Miti\u0107 (\"casa\" della Stella Rossa).\nSquadre partecipanti.\nPartecipano 37 squadre: le 16 della SuperLiga 2013-2014, le 16 della Prva liga 2013-2014 e le 5 vincitrici delle coppe regionali 2013-2014.\nNell'estate 2014, lo ' (ultimo in Prva liga e retrocesso) si \u00e8 fuso con il \"FK Seljak\" di Mihajlovac (vincitore della Kup FSR \u201cZapadna Srbija\u201d, la coppa della regione Ovest) a formare il : delle due squadre qualificate per il turno preliminare ce n'\u00e8 rimasta una, quindi in questo torneo ci sono 36 partecipanti, invece di 37.\nLe altre vincitrici delle coppe regionali 2013-2014, oltre al suddetto Seljak, sono: ' (Vojvodina), ' (Belgrado), ' (Est) e ' (Kosovo e Metochia).\nSuperLiga\nPrva liga\nSrpska liga\nZonska liga\nTurno preliminare.\nViene disputato dalle ultime 5 classificate della Prva Liga Srbija 2013-2014 e dalle 5 vincitrici delle coppe regionali. Gli abbinamenti, resi noti il 30 agosto 2014, sono stati programmati su base geografica. Dato il posto libero lasciato dalla fusione fra Smederevo e Seljak, il passa direttamente al turno successivo.\nSedicesimi di finale.\nIl sorteggio si \u00e8 tenuto il 10 settembre 2014.\nOttavi di finale.\nIl sorteggio si \u00e8 tenuto il 6 ottobre 2014.\nQuarti di finale.\nIl sorteggio si \u00e8 tenuto il 21 novembre 2014.\nSemifinali.\nIl sorteggio si \u00e8 tenuto il 5 dicembre 2014."}
{"id": "5439122", "revid": "619191", "url": "https://it.wikipedia.org/wiki?curid=5439122", "title": "Legend of a Band", "text": "Legend of a Band \u00e8 un video del gruppo rock The Moody Blues, del 1990."}
{"id": "5439127", "revid": "669954", "url": "https://it.wikipedia.org/wiki?curid=5439127", "title": "JPE", "text": ""}
{"id": "5439128", "revid": "669954", "url": "https://it.wikipedia.org/wiki?curid=5439128", "title": "Jfif", "text": ""}
{"id": "5439136", "revid": "1649409", "url": "https://it.wikipedia.org/wiki?curid=5439136", "title": "Roderick Barclay", "text": "Biografia.\nEra il figlio di Joseph Gurney Barclay, un missionario anglicano evangelico, e della sua prima moglie, Gillian Mary Birkbeck, morta di parto. Suo padre si rispos\u00f2 poi con Gwendoline Watney, una delle prime donne laureate in sociologia. Il suo fratellastro era il missionario anglicano evangelico Oliver Barclay. Frequent\u00f2 la Harrow School e il Trinity College (Cambridge).\nCarriera.\nEntr\u00f2 nel servizio diplomatico nel 1932 e lavor\u00f2 nelle ambasciate inglesi a Bruxelles, Parigi, Washington D.C. e presso il Foreign Office britannico a capo della Direzione del personale. \nFu vice sottosegretario di Stato presso il Foreign Office (1951-1953). Fu ambasciatore in Danimarca (1956-1960), quindi restituito al Ministero degli Esteri, con il rango di vice sottosegretario, come consigliere per Europeo per il commercio e le relazioni della nuova costituzione europea del libero scambio (1960-1963).\nFu ambasciatore in Belgio (1963-1969). Nel 1965, in occasione della celebrazione del 150 \u00b0 anniversario della battaglia di Waterloo piant\u00f2 un albero nel Bois de la Cambre sul prato dove i soldati inglesi avevano giocato a cricket, alla vigilia della battaglia.\nSi ritir\u00f2 dal servizio diplomatico nel 1969 e divenne un direttore di una unit\u00e0 della banca di famiglia, \"Barclays Bank SA\" in Francia (1969-1979) (Presidente 1970-1974), della Barclays Bank International (1971-1977), e della Banque de Bruxelles (1971-1977). Era anche un direttore non esecutivo di Slough Estates (1969-1984).\nMatrimonio.\nNel 1934 spos\u00f2 Jean Gladstone (?-1996), figlia di Hugh Steuart Gladstone e di Cecil Emily Talbot, una pronipote di Charles Chetwynd-Talbot, II conte Talbot. Ebbero quattro figli tra cui Davina Cecil Barclay, che spos\u00f2 Hugh Cairns, visconte Garmoyle."}
{"id": "5439137", "revid": "1718925", "url": "https://it.wikipedia.org/wiki?curid=5439137", "title": "Occhi non soltanto per vedere", "text": "Occhi non soltanto per vedere (\"Eyes Do More Than See\") \u00e8 un racconto di fantascienza di Isaac Asimov pubblicato per la prima volta nel 1965 nel numero di aprile della rivista \"Magazine of Fantasy and Science Fiction\".\nSuccessivamente \u00e8 stato incluso nell'antologia \"Antologia personale\" (\"Nightfall and Other Stories\") del 1969.\n\u00c8 stato pubblicato varie volte in italiano a partire dal 1971, anche con i titoli Risveglio, Pi\u00f9 che vedere e Gli occhi non vedono soltanto.\nStoria editoriale.\nIl racconto nacque nel 1964 su commissione della rivista \"Playboy\". Un certo numero di scrittori fu contattato per creare un racconto basato su una foto raffigurante una testa di argilla grezza, senza orecchie. Le storie che vennero selezionate furono \"Playback\" di Arthur C. Clarke, \"Le ore dell'amore\" (\"Lovemaking\") di Frederik Pohl e \"Divertitevi con la vostra nuova testa\" (\"Cephalatron\", in seguito rititolato \"Fun with Your New Head\") di Thomas Disch, che furono pubblicate nel numero di dicembre 1966. \"Playboy\" rifiut\u00f2 il racconto di Asimov, quindi egli lo propose alla rivista \"Magazine of Fantasy and Science Fiction\", che lo pubblic\u00f2 nel numero di aprile del 1965..\nTrama.\nIn un futuro molto lontano \u2014 \u00e8 passato un milione di milioni di anni \u2014 gli uomini hanno abbandonato le loro forme fisiche ed esistono come entit\u00e0 di energia che abbracciano l'immensit\u00e0 dello spazio.\nDue di queste entit\u00e0, Ames e Brock, sono stanche delle competizioni artistiche basate sulla manipolazione dell'energia, e si trovano a discutere di una nuova idea che consiste nel creare oggetti basandosi sulla manipolazione di materia fisica. Discutendo, Ames crea una testa.\nBrock, che una volta era una donna, comincia a ricordare dolorosamente del suo passato fisico, e di come una volta conoscesse l'amore. Aggiunge delle lacrime alla testa di Ames e poi fugge lontano. Ames, allo stesso modo, ricorda che una volta era stato un uomo e si gira per seguire Brock, e cos\u00ec facendo la forza del suo vortice rompe la testa."}
{"id": "5439153", "revid": "767487", "url": "https://it.wikipedia.org/wiki?curid=5439153", "title": "The Tragedy of Bear Mountain", "text": "The Tragedy of Bear Mountain \u00e8 un cortometraggio muto del 1915 prodotto dalla Kalem. Il nome del regista non viene riportato nei credit del film.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in due bobine- usc\u00ec nelle sale cinematografiche USA il 25 gennaio 1915."}
{"id": "5439154", "revid": "416175", "url": "https://it.wikipedia.org/wiki?curid=5439154", "title": "Funivia del monte Tsukuba", "text": "La \u00e8 una funivia aerea situata a Tsukuba, prefettura di Ibaraki, ed \u00e8 operata dalla compagnia , appartenente al gruppo Ferrovie Keisei. La funivia, aperta nel 1965, sale sul monte Tsukuba.\nCaratteristiche tecniche.\nL'impianto copre una distanza di 1,3\u00a0km, superando un dislivello di 298 m, in circa 6 minuti ad una velocit\u00e0 di 5\u00a0m/s. Le cabine (l'unit\u00e0 1 \u00e8 di colore rosso e l'unit\u00e0 2 di colore bianco) sono state realizzate nel 2004 da Nippon Cable co Ltd, in sostituzione di quelle degli anni 1960. Il servizio \u00e8 operativo con intervalli di 20 minuti.\nLa stazione di partenza, situata nella parte sud-est del monte, si trova a Tsukuba ad un'altitudine di 542 m. Nelle vicinanze sono presenti alberghi, ristoranti, aree di sosta, parcheggi e il santuario di Tsukuba.\nLa stazione di arrivo \u00e8 chiamata Nyotaisan sud e si trova ad un'altitudine di 840 m: da l\u00ec partono sentieri verso la vetta del monte."}
{"id": "5439160", "revid": "767487", "url": "https://it.wikipedia.org/wiki?curid=5439160", "title": "Cooky's Adventure", "text": "Cooky's Adventure (o \"Cooby's Adventure\") \u00e8 un cortometraggio muto del 1915 diretto da Chance E. Ward (Chance Ward)\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 22 gennaio 1915."}
{"id": "5439166", "revid": "72610165", "url": "https://it.wikipedia.org/wiki?curid=5439166", "title": "Marta Fiorentino", "text": ""}
{"id": "5439174", "revid": "767487", "url": "https://it.wikipedia.org/wiki?curid=5439174", "title": "Cl\u00e9ment Joseph Tissot", "text": "Introdusse la ginnastica nel trattamento delle patologie ortopediche e chirurgiche in maniera sistematica e scientifica.\nBiografia.\nEra figlio di un farmacista di Besan\u00e7on, dove studi\u00f2 medicina. Nel 1777 si un\u00ec all'esercito francese come chirurgo. Presto, in contrapposizione alla tradizionale tecnica dell'immobilizzazione, introdusse una pratica terapeutica incentrata su un precoce esercizio del movimento.\nNel 1780 pubblic\u00f2 le proprie idee di fisioterapia, ottenendo notevoli attenzioni e cariche. Dopo la rivoluzione francese perse il lavoro a corte e fu brevemente in carcere. In seguito, e fino al 1811, lavor\u00f2 come assistente direttore medico-chirurgico nell'esercito di Napoleone. Visse a Parigi fino alla morte, avvenuta nel 1826."}
{"id": "5439177", "revid": "287204", "url": "https://it.wikipedia.org/wiki?curid=5439177", "title": "Clement Joseph Tissot", "text": ""}
{"id": "5439190", "revid": "110157", "url": "https://it.wikipedia.org/wiki?curid=5439190", "title": "Algarve Cup 2012", "text": "L'Algarve Cup 2012 \u00e8 stata la diciannovesima edizione dell'Algarve Cup. Ebbe luogo dal 29 febbraio al 7 marzo 2012.\nFormato.\nLe 12 squadre erano divise in tre gironi all'italiana. I gruppi A e B contenevano le squadre meglio piazzate nel ranking che si contesero il titolo.\nDopo gli scontri diretti nel girone, vennero disputate sei finali: la finale per l'undicesimo posto fra le ultime due del gruppo C, la finale per il nono posto tra la seconda del gruppo C e la peggiore quarta tra gli altri due gruppi, la finale per il settimo posto tra la prima del gruppo C e la migliore quarta tra gli altri due gruppi, la finale per il quinto posto tra le terze dei primi due gruppi, la finale per il terzo posto tra le seconde dei primi due gruppi e la finale tra le prime dei primi due gruppi.\nErano assegnati tre punti per la vittoria, uno per il pareggio e zero per la sconfitta. In caso di parit\u00e0 di punti, venivano considerati gli scontri diretti, la differenza reti e i gol fatti."}
{"id": "5439202", "revid": "729019", "url": "https://it.wikipedia.org/wiki?curid=5439202", "title": "155 mm C Mle 1890", "text": "L'Obusier de 155 Court Mod\u00e8le 1890 era un obice pesante francese, progettato dal capitano Louis Henry Auguste Baquet ed impiegato dall'esercito francese in Oriente nella Rivolta dei Boxer durante la prima guerra mondiale. Basato sulla bocca da fuoco da 155 mm C Mle 1881 de Bange, fu uno dei primi moderni pezzi pesanti dotati dotati di freno di sparo idropneumatico, insieme al 120 mm C Mle 1890.\nStoria.\nLo sviluppo del pezzo inizi\u00f2 alla fine degli anni 1880 presso il \"D\u00e9p\u00f4t Central\" dell'Arma di artiglieria di Parigi. Il giovane progettista Louis Henry Auguste Baquet aveva introdotto nel nuovo pezzo da 120 mm C Mle 1890 un primo freno di sparo, progenitore di quello del leggendario 75 mm Mle. 1897, sviluppato pochi anni dopo. Lo stesso affusto venne impiegato da Bequet con la bocca da fuoco del pi\u00f9 potente obice da 155 mm C Mle 1881 de Bange, originariamente dotato di affusto rigido da collo di cigno. La nuova soluzione consentiva una pi\u00f9 rapida cadenza di fuoco e permetteva di utilizzare il pezzo senza la pesante e laboriosa piattaforma di tiro in travi di legno.\nNell'agosto del 1914 furono mobilitati per la Grande Guerra 134 pezzi da \"155 mm Baquet\", assegnati ai reggimenti di artiglieria campale pesante (\"r\u00e9giments d'artillerie lourde de campagne\") ed a quelli di artiglieria da fortezza (\"r\u00e9giments d'artillerie \u00e0 pied\") di stanza nelle piazzeforti di prima categoria del Sistema S\u00e9r\u00e9 de Rivi\u00e8res, dove grazie alla loro mobilit\u00e0 erano usati per rinforzare rapidamente i diversi settori a seconda delle necessit\u00e0.\nTecnica.\nLa canna del Mle 1881, in acciaio, era una versione accorciata di quella del 155 mm L Mle. 1877, con rigatura progressiva sinistrorsa a 48 rilievi ed otturatore a vite interrotta tipo de Bange. Era lunga 2,4 m e pesava 1.130\u00a0kg, compresi 68\u00a0kg dell'otturatore.\nMentre nel Mle 1881 la canna era incavalcata direttamente sulle orecchioniere dell'affusto rigido a collo di cigno, nell'affusto \"sur plateforme Baquet\" la canna era inserita in una culla a manicotto con sottostante cilindro del freno di sparo idropneumatico. La culla, dotata di orecchioni, era incavalcata su un affustino, imperniato a sua volta sul sottoaffusto, con un settore di tiro di 16\u00b0. Il sottoaffusto, con ruote in legno, era a coda unica munita di vomero e veniva trainato agganciato ad un avantreno.\nMunizionamento.\nIl pezzo utilizzava un munizionamento a cartoccio a sacchetto. La polvere della carica propulsiva era contenuta in sacchetti di seta o in tessuto di amianto. Le cariche progressive andavano da una minima da 0,6\u00a0kg ad una massima di 2,8\u00a0kg di polvere C1. "}
{"id": "5439229", "revid": "125953033", "url": "https://it.wikipedia.org/wiki?curid=5439229", "title": "Al\u00eb\u0161enka", "text": "Al\u00eb\u0161enka (, diminutivo del nome russo Aleksej) \u00e8 il nome dato a dei resti mummificati di origine ignota trovati nel villaggio di Kaolinovy, nei pressi di Ky\u0161tym, Oblast' di \u010celjabinsk, Russia nel 1996.\nScoperta.\nUna sera d'agosto del 1996 l'anziana Tamara Vasil'evna Prosvirina, una donna anziana sofferente di lievi disturbi mentali, usc\u00ec di casa per fare una passeggiata nel vicino bosco. La donna era conosciuta (nel paese di Kaolinovy) per via delle sue strane abitudini come quella di passeggiare nel cimitero a notte fonda. Arrivata nel bosco la donna ud\u00ec degli strani versi e rinvenne una strana creatura di circa 25 centimetri d'altezza. Inizialmente l'anziana pens\u00f2 si trattasse di un neonato, se non fosse che di umano non aveva proprio nulla. La forma che lo strano essere aveva era veramente inquietante. La donna port\u00f2 la creatura a casa e le diede il nome Al\u00eb\u0161enka. \nQualche giorno dopo la nuora dell'anziana donna, anch'essa di nome Tamara, si rec\u00f2 a casa sua dopo aver ricevuto varie telefonate della suocera riferite al fatto che aveva trovato un bambino. Appena lo vide, Tamara cap\u00ec subito che la creatura non era umana. Ella la descrisse come \"un qualcosa non di questo pianeta\".\nPochi giorni dopo la scoperta, Tamara Prosvirina venne ricoverata con la forza in un ospedale psichiatrico. I motivi per cui venne ricoverata rimasero sconosciuti e sembra che nessuno potesse rispondere sul perch\u00e9 l'avessero ricoverata. La donna tent\u00f2 di spiegare che aveva lasciato un bambino in casa, ma i dottori non la presero sul serio. Saputo del ricovero, la nuora Tamara e un conoscente dell'anziana, tale Vladimir Nurdinov, si recarono a casa della donna per vedere come stesse la creatura, ma era ormai troppo tardi: il corpo senza vita di Al\u00eb\u0161enka venne ritrovato sul letto dell'anziana donna. Probabilmente Al\u00eb\u0161enka era morta di stenti e di fame, e tutto ci\u00f2 che rimaneva era il suo corpo mummificato. Nurdinov, non sapendo cosa fare, port\u00f2 la creatura a casa sua e la tenne con s\u00e9.\nIndagini e prime spiegazioni.\nRecatosi in casa di Nurdinov perch\u00e9 sospettato di un furto (in effetti Nurdinov aveva commesso piccoli furti), Vladimir Bendlin, un poliziotto locale, vide la piccola mummia e decise di indagare sulla sua provenienza. Il corpicino di Al\u00eb\u0161enka fu sottoposto a perizia medica ed i dottori asserirono che la mummia presentava caratteristiche diverse da quelle di un essere umano. Furono anche avanzate le prime ipotesi sull'origine di Al\u00eb\u0161enka:\nSecondo Tamara jr., Vladimir Nurdinov e Vladimir Bendlin, Al\u00eb\u0161enka era senza dubbio un alieno (contando che gli unici che la videro quando era viva furono Tamara jr. e Nurdinov).\nInvece la comunit\u00e0 medica e scientifica si \u00e8 divisa circa la natura della creatura. Igor' Uskov, urologo dell'ospedale locale, fu il primo medico per esaminare il corpo di Al\u00eb\u0161enka. Secondo lui poteva anche essere un feto umano di et\u00e0 compresa tra circa 20 settimane. Uskov chiese un parere alla collega Irina Ermolaeva, ostetrica, la quale convenne che il corpo sembrava un feto sottosviluppato vittima di un aborto spontaneo.\nStanislav Samo\u0161kin, capo del dipartimento di anatomia patologica presso l'ospedale di Ky\u0161tym, esegu\u00ec un esame autoptico sulla creatura e concluse che non si trattava di un essere umano, cosa che venne confermata dalla scienziata Ljubov' Romanova.\nLa Romanova, che esamin\u00f2 Al\u00eb\u0161enka, afferm\u00f2 senza ombra di dubbio che non si trattava di un feto deforme anche perch\u00e9 non presentava nessuna deformit\u00e0 conosciuta. Vi erano almeno 20 differenze con l'anatomia di un normale bambino e le pi\u00f9 inquietanti ed evidenti erano visibili sulla forma della testa, sulla mancanza di un apparato sessuale e soprattutto, dalla mancanza dell'ombelico, cosa che possiedono tutti i mammiferi.\nSecondo il parere della Ermolaeva e di alcuni scienziati, la creatura poteva essere un feto o un bambino nato deforme e prematuro, conseguenza dell'incidente di Ky\u0161tym del 1957. Altri invece dissero che la creatura non fosse reale ma creata con alcuni materiali plastici come nel recente caso dell'alieno di Irkutsk. Ma la stessa dottoressa Ermolaeva convenne che la creatura era reale, in quanto le analisi effettuate confermarono che si trattava di un vero corpo mummificato.\nIn realt\u00e0 \u00e8 da escludere che Al\u00eb\u0161enka fosse un feto abortito perch\u00e9 secondo numerose dichiarazioni la creatura visse per diversi giorni, cosa impossibile per un feto che non pu\u00f2 sopravvivere pi\u00f9 di qualche ora dall'espulsione.\nSparizione del corpo.\nVladimir Bendlin recuper\u00f2 il corpo di Al\u00eb\u0161enka e lo tenne con s\u00e9 per continuare le indagini. Ben presto il caso si diffuse rapidamente anche al di fuori della Russia, attirando non solo scienziati e curiosi, ma anche teorici del complotto, cospirazionisti ed ufologi da tutto il mondo. Uno di questi era il noto ufologo Boris Zolotov, allora membro dell'organizzazione ufologica \"Star Academy UFO-Contact in Zolotov Method\". Zolotov era conosciuto non solo come uno dei pi\u00f9 noti ufologi della Russia, ma anche per essere un grande ciarlatano. Dopo aver parlato con Bendlin, l'ufologo gli spieg\u00f2 di come (con l'aiuto dell'organizzazione) avrebbe potuto effettuare il test del DNA, al fine di poter far luce sull'origine di Al\u00eb\u0161enka. Bendlin si affid\u00f2 cos\u00ec a Zolotov e quindi gli consegn\u00f2 il corpo della creatura, decisione che rimpianger\u00e0 negli anni a venire. \nZolotov diede il corpo a Galina Semenkova, capo dell'organizzazione ufologica, affinch\u00e9 potesse effettuare il test del DNA. Bendlin pensava che avrebbe ottenuto i risultati nell'arco di poche settimane, ma passarono molti mesi prima che si riuscisse a rintracciare Zolotov e quindi chiarire il perch\u00e9 della scomparsa. Quando venne ritrovato da alcuni giornalisti, l'ufologo cerc\u00f2 di giustificarsi con una scusa assurda: afferm\u00f2 che il corpo era in viaggio con la Semenkova verso il laboratorio, ma all'improvviso una sorta di veicolo non identificato atterr\u00f2 nei pressi dell'automobile della donna. Gli esseri che scesero dal veicolo chiesero alla donna di potergli restituire il corpo mummificato di Al\u00eb\u0161enka in quanto si trattava di un loro compagno, dopodich\u00e9 il misterioso veicolo decoll\u00f2 e scomparve nel nulla. \nChe si tratti di una bufala o no, da quel momento nessuno rivide o ritrov\u00f2 pi\u00f9 il corpo della creatura.\nConseguenze.\nSecondo alcuni teorici del complotto, questa assurda storia circa la sparizione del corpo di Al\u00eb\u0161enka venne inventata per non far sapere che in realt\u00e0 la piccola mummia sarebbe stata presa dall'esercito russo.\nNel 1999 alcuni giornalisti giapponesi volevano intervistare Tamara Prosvirina. \nUn fatto ancor pi\u00f9 inquietante e senza spiegazione avvenne nella notte del 5 agosto 1999. L'anziana Tamara venne vista camminare nuda per la strada, indossando solo un paio di calzini in quanto era riuscita a fuggire dall'ospedale psichiatrico. Alcuni la videro camminare come se fosse in una sorta di trance, diretta verso l'autostrada. Gli automobilisti cercarono di avvisarla e di allontanarla, ma un camion a tutta velocit\u00e0 la invest\u00ec e la uccise all'istante. Il camion non venne pi\u00f9 rivisto e l'identit\u00e0 dell'autista rimane tuttora ignota.\nAspetto fisico.\nSecondo quanto dichiarato da Tamara jr., la creatura era alta 25 cm. La testa era formata da 4 ossa che si chiudevano in maniera ogivale con una forma che ricordava quella di una cipolla, gli occhi grandi e a mandorla, la carnagione grigiastra con macchie marroni sulla testa e un piccolo foro da dove sembrava sia respirare e mangiare. Non aveva capelli ed aveva piccoli buchi invece delle orecchie. Le lunghe dita avevano piccoli artigli acuti ed era priva di ombelico.\nNuove indagini.\nL'agente Vladimir Bendlin decise di continuare a svolgere delle indagini private sul caso di Al\u00eb\u0161enka, al fine di poter scoprire dove sia finito il corpo. \nNel 2004 Bendlin venne contattato da una donna sconosciuta, la quale asseriva di possedere il panno che avvolgeva Al\u00eb\u0161enka. Il panno venne quindi consegnato agli esperti genetici del Vavilov Institute of General Genetics di Mosca per effettuarvi l'analisi del DNA della creatura.\nLe analisi effettuate rivelarono un qualcosa di impressionante: vennero rivelati due tipi di DNA: uno femminile (presumibilmente quello di Tamara) e un altro DNA completamente sconosciuto alla scienza.\nVoci correlate.\nScheletro di Atacama"}
{"id": "5439245", "revid": "3115", "url": "https://it.wikipedia.org/wiki?curid=5439245", "title": "Legge elettorale italiana del 2015", "text": "La legge elettorale italiana del 2015, denominata ufficialmente legge 6 maggio 2015, n. 52 e comunemente nota come Italicum, successivamente dichiarata in alcune sue parti costituzionalmente illegittima dalla sentenza della Corte costituzionale del 16 febbraio 2017, disciplinava l'elezione della Camera dei deputati a decorrere dal 1\u00ba luglio 2016, in sostituzione della precedente Legge Calderoli del 2005, anch'essa dichiarata parzialmente incostituzionale nel dicembre 2013. Fino all'entrata in vigore del cosiddetto \"Rosatellum\" nel novembre del 2017, la Legge Calderoli, come modificata dalla Consulta, era rimasta in vigore limitatamente all'elezione del Senato. Il soprannome Italicum \u00e8 stato dato nel 2014 dall'allora segretario del Partito Democratico Matteo Renzi, suo principale promotore (fino a fine gennaio 2015 con l'appoggio anche di Forza Italia di Silvio Berlusconi, con il quale aveva stretto il \"Patto del Nazareno\").\nLa legge originariamente prevedeva un sistema proporzionale con eventuale doppio turno, premio di maggioranza, soglia di sbarramento e cento collegi plurinominali con capilista \"bloccati\", con la possibilit\u00e0 per lo stesso candidato di partecipare all'elezione in 11 collegi. Nel gennaio 2017 la Corte costituzionale ha dichiarato incostituzionale il turno di ballottaggio, lasciando l'eventuale premio di maggioranza per la lista che dovesse ottenere il 40% dei voti validi al primo (e quindi unico) turno. La Corte ha inoltre dichiarato incostituzionale la possibilit\u00e0 per i capilista bloccati che dovessero essere eletti in pi\u00f9 collegi di scegliere discrezionalmente l'effettivo collegio di elezione: la scelta sarebbe stata quindi affidata ad un sorteggio.\nL\"'Italicum\" non venne mai applicato, essendo stato abrogato in seguito all'entrata in vigore della nuova legge elettorale nota come \"Rosatellum\".\nStoria.\nLa legge Calderoli (legge n. 270/2005, comunemente nota come \"Porcellum\"), approvata durante il Governo Berlusconi III, aveva regolato le elezioni politiche del 2006, 2008 e 2013, \nPer questi motivi il 26 gennaio 2009 venne presentata alla Camera dei deputati una proposta di legge elettorale di iniziativa popolare. Per tutta la XVI legislatura, tuttavia, tale proposta non venne mai esaminata.\nIl 3 dicembre 2013, con sentenza pubblicata nel gennaio 2014, la Corte Costituzionale dichiar\u00f2 incostituzionali le disposizioni della Legge Calderoli che assegnavano un premio di maggioranza indipendente dal raggiungimento di una soglia minima di voti e prevedevano la presenza di lunghe liste bloccate senza preferenze (le quali non rendevano i candidati riconoscibili all'elettore). La legge venne quindi di fatto trasformata in un proporzionale puro con un voto di preferenza (soprannominato \"Consultellum\"). Un'eventuale nuova legge elettorale avrebbe quindi dovuto tenere conto dei principi costituzionali indicati dalla Consulta.\nIl 10 dicembre 2013, in seguito alla pressione del segretario del Partito Democratico Matteo Renzi, la Commissione Affari Costituzionali della Camera cominci\u00f2 a esaminare la proposta di legge popolare di cui sopra e ne fece un testo unificato con ben trenta altre proposte di legge di iniziativa parlamentare.\nNel febbraio 2014 il Presidente del Consiglio Enrico Letta rassegn\u00f2 le dimissioni a favore proprio di Renzi, insediatosi a capo dell'Esecutivo il 22 febbraio. L'ex sindaco di Firenze diede subito nuovo impulso al DDL presentando numerosi emendamenti al testo unificato che lo modificarono profondamente, dando vita al primo \"Italicum\". Inizialmente esso conteneva anche le norme relative all'elezione del Senato della Repubblica, ma l'11 marzo 2014, durante i lavori d'Aula, a seguito dell'approvazione di un emendamento del deputato del Partito Democratico, Giuseppe Lauricella, venne stralciata la parte riguardante il Senato, rendendo cos\u00ec la legge valida solo per la Camera dei Deputati, nell'ottica della riforma costituzionale allo studio in Parlamento che avrebbe dovuto rendere l'assemblea di Palazzo Madama non pi\u00f9 direttamente elettiva. L\"'Italicum\" venne approvato dalla Camera in prima lettura il 12 marzo.\nDopo diversi mesi di latenza, l'esame della riforma elettorale riprese nel gennaio 2015 al Senato, dove sub\u00ec molte modifiche frutto di trattative tra il Presidente del Consiglio da una parte e le altre forze politiche e la minoranza interna al PD dall'altra. La nuova versione dell\"'Italicum\", tanto rivoluzionata rispetto alla prima da essere ribattezzata \"\"Italicum\" 2.0\", fu approvata dal Senato il 27 gennaio con il sostegno dei voti di Forza Italia. I senatori della minoranza PD rifiutarono di votare il provvedimento, uscendo dall'aula, rendendo cos\u00ec fondamentali i voti del centro-destra per l'approvazione.\nNel febbraio 2015 Forza Italia cambi\u00f2 radicalmente la sua opinione sull\"'Italicum\", arrivando perfino a definirla una legge autoritaria e incostituzionale e annunciando il suo voto contrario nella terza lettura della stessa.\nLa seconda versione della riforma elettorale venne trasmessa a Montecitorio, approdando nella Commissione Affari Costituzionali della Camera l'8 aprile 2015 e giungendo in Aula il 27 aprile. Il 28 aprile, tra le proteste delle opposizioni, il governo decise di porre la questione di fiducia sui tre articoli del testo in discussione (il quarto non aveva subito modifiche e quindi non sarebbe stato votato) con l'intenzione di evitare modifiche a parti degli articoli stessi e quindi una quarta lettura al Senato, dove i numeri della maggioranza non erano cos\u00ec ampi come a Montecitorio. Dopo aver superato tutti e tre i voti di fiducia, la riforma elettorale venne approvata in via definitiva pochi giorni dopo, il 4 maggio; al momento del voto finale i partiti di opposizione uscirono dall'aula in segno di protesta nei confronti del provvedimento da loro fortemente contestato e la minoranza del Partito Democratico vot\u00f2 contro in polemica con il segretario/premier Renzi.\nDue giorni pi\u00f9 tardi, il 6 maggio, il testo dell\"'Italicum\" arriv\u00f2 al Quirinale, dove il Presidente della Repubblica Mattarella vi appose la sua firma, promulgando la nuova legge elettorale. L'8 maggio il provvedimento comp\u00ec il suo ultimo passaggio, venendo pubblicato in Gazzetta Ufficiale e diventando a tutti gli effetti legge dello Stato.\nCaratteristiche principali e funzionamento.\nPrima versione dell'\"Italicum\".\nLa prima versione dell\"'Italicum\" approvata in prima lettura dalla Camera aveva le seguenti caratteristiche:\nQuesta versione sub\u00ec poi pesanti modifiche al Senato dando vita alla seconda (e definitiva) versione dell\"'Italicum\".\nVersione dell'\"Italicum\" approvata dal Parlamento.\nLa versione finale approvata dal Parlamento e poi modificata dalla Corte costituzionale nel 2017 prevedeva;\nCome precisato sopra, alla lista che raggiunge almeno il 40% dei voti al primo turno vengono automaticamente assegnati i 340 seggi derivanti dal premio di maggioranza, mentre i 277 seggi restanti (si escludono infatti quello della Valle d'Aosta e i 12 della circoscrizione Estero) vengono ripartiti fra le altre liste che superano lo sbarramento; questi ultimi seggi vengono ripartiti con metodo proporzionale, precisamente secondo il Metodo Hare-Niemeyer dei quozienti interi e dei pi\u00f9 alti resti: i seggi vengono assegnati proiettando le percentuali ottenute dai partiti a livello nazionale sui 100 collegi (i seggi assegnati da ognuno di essi variano da un minimo di 3 a un massimo di 9).\nIl territorio dei 100 collegi \u00e8 stato determinato, come previsto dalla legge, con il decreto legislativo 7 agosto 2015, n. 122, cercando di garantire la coerenza del bacino territoriale e l'omogeneit\u00e0 economico-sociale e storico-culturale di ciascun collegio, sulla base delle indicazioni di un'apposita Commissione, nominata dai Presidenti delle Camere e formata dal presidente dell'Istituto nazionale di statistica e da dieci docenti universitari ed esperti. La Valle d'Aosta e le province autonome di Trento e Bolzano sono state divise in nove collegi uninominali (rispettivamente, uno, quattro e quattro collegi), mentre il resto d'Italia \u00e8 stato diviso in 91 collegi plurinominali. I voti espressi nei collegi uninominali sono in ogni caso computati nella determinazione della cifra elettorale nazionale di ciascuna lista ai fini della determinazione del numero di voti considerato come soglia di accesso alla ripartizione dei seggi e della determinazione della lista che ha ottenuto la maggiore cifra elettorale nazionale (in funzione del premio di maggioranza). Secondo la legge elettorale previgente, invece, il sistema dei collegi uninominali era previsto solo per la Valle d'Aosta e non era computato n\u00e9 ai fini dello sbarramento, n\u00e9 ai fini della determinazione del premio di maggioranza.\nInoltre, data la forte connessione con la legge di revisione costituzionale Renzi-Boschi che avrebbe trasformato l'elezione del Senato in elezione indiretta da parte dei Consigli regionali, nel testo dell\"'Italicum\" fu previsto che le nuove norme non si applicassero all'elezione del Senato e fu inserita una clausola di salvaguardia che posticipava l'applicazione delle sue disposizioni all'elezione della Camera a decorrere dal 1\u00ba luglio 2016, data per la quale il governo prevedeva che la riforma della Costituzione in discussione in Parlamento avrebbe terminato il suo iter e il Senato non sarebbe stato pi\u00f9 direttamente elettivo. Tuttavia, la riforma costituzionale, approvata in via definitiva dal Parlamento italiano il 12 aprile 2016, non \u00e8 stata approvata nel successivo referendum costituzionale del 4 dicembre 2016. Di conseguenza, fino all'emanazione del \"Rosatellum\", per l'elezione del Senato erano rimaste in vigore le disposizioni del \"Consultellum\".\nIter di approvazione.\nDi seguito i vari passaggi parlamentari:\nRicorsi e dichiarazione di parziale incostituzionalit\u00e0.\nIpotesi su una possibile incostituzionalit\u00e0 della legge erano state sollevate gi\u00e0 durante la sua discussione in Parlamento, in particolare riguardo al premio di maggioranza, ritenuto irragionevole, senza la certezza di una contestuale riforma del sistema bicamerale. Un altro aspetto di possibile incostituzionalit\u00e0, sottolineato da Massimo Luciani, \u00e8 che molti parlamentari non sarebbero scelti dai cittadini, in particolare quelli eletti nelle liste dei partiti pi\u00f9 piccoli, che porterebbero in Parlamento solo i capilista. Una posizione pi\u00f9 decisa \u00e8 stata presa dal costituzionalista Massimo Villone, secondo cui l\"'Italicum\" manifesta molti vizi del \"Porcellum\" e \"punta a una semplificazione forzosa del sistema politico, che non \u00e8 un fine costituzionalmente rilevante\". Pi\u00f9 in generale, se ne \u00e8 evidenziata la relazione con la revisione costituzionale del governo Renzi (in termini di \"combinato disposto\"): ad esempio, \"con i 340 seggi in pi\u00f9 del premio di maggioranza e una ventina di senatori, i numeri sarebbero sufficienti per un impeachment\".\nA favore della legge si era dichiarato invece Augusto Antonio Barbera, sottolineando come il premio alla lista anzich\u00e9 alla coalizione rendesse impossibile la formazione di \"coalizioni rabberciate, idonee a vincere ma non in grado di governare\"; Barbera era inoltre convinto che la legge non ponesse problemi di legittimit\u00e0 costituzionale. Dello stesso parere erano alcuni altri giuristi, come Francesco Clementi, Cesare Pinelli, Ida Nicotra e Carlo Fusaro, che hanno espresso un'opinione positiva sulla legge, ritenendo che avrebbe favorito l'aggregazione delle forze politiche e che, se combinata con la riforma del Senato e del bicameralismo che per\u00f2 \u00e8 stata bocciata tramite referendum, avrebbe garantito la governabilit\u00e0.\nNel 2015 il comitato dei giuristi per la difesa della Costituzione nato \"da una costola del Coordinamento per la Democrazia Costituzionale\", coordinato da Felice Carlo Besostri e composto da \"un centinaio di professionisti liberi, autonomi, democratici e progressisti\" present\u00f2 varie azioni di accertamento della violazione del diritto elettorale dei singoli cittadini.\nIl primo ricorso che diede luogo a una remissione della questione alla Corte costituzionale fu sollevato dinanzi al tribunale di Messina, che ammise sei dei tredici dubbi di costituzionalit\u00e0 proposti, riguardanti il \"vulnus al principio di rappresentanza territoriale\", il \"vulnus al principio di rappresentanza democratico\", la \"mancanza di soglia minima per accedere al ballottaggio\", la \"impossibilit\u00e0 di scegliere direttamente e liberamente i deputati\", le \"irragionevoli soglie di accesso al Senato residuate dal \"Porcellum\"\", e la \"irragionevole applicazione della nuova normativa limitata solo alla Camera dei deputati, a Costituzione invariata\".\nIl secondo ricorso che diede luogo a una remissione alla Corte costituzionale fu sollevato dinanzi al tribunale di Torino, che ammise due delle tredici eccezioni sollevate (su liste bloccate e premio di maggioranza al ballottaggio).\nUn terzo ricorso, sempre avanzato dal comitato di giuristi, port\u00f2 a Perugia a una nuova remissione della questione alla Corte costituzionale.\nIl 19 settembre 2016, la Corte costituzionale decise di rinviare la trattazione dei ricorsi sollevati dai Tribunali di Messina e di Torino prevista per il 4 ottobre 2016. Sopraggiunsero poi nel novembre 2016 anche le remissioni di questioni di costituzionalit\u00e0 avanzate dai tribunali di Trieste e Genova.\nIl 25 gennaio 2017, con la sentenza n. 35, la Corte costituzionale dichiar\u00f2 l'illegittimit\u00e0 costituzionale parziale della legge. In particolare, rigett\u00f2 la questione di costituzionalit\u00e0 relativa alla previsione del premio di maggioranza al primo turno e accolse invece le questioni relative al turno di ballottaggio e alla possibilit\u00e0 per il capolista eletto in pi\u00f9 collegi di scegliere a sua discrezione il quello d\u2019elezione, dichiarandone l\u2019illegittimit\u00e0 costituzionale; la seconda disposizione fu sostituita con il criterio residuale del sorteggio\"."}
{"id": "5439246", "revid": "785863", "url": "https://it.wikipedia.org/wiki?curid=5439246", "title": "Gatto meccanico", "text": ""}
{"id": "5439247", "revid": "767487", "url": "https://it.wikipedia.org/wiki?curid=5439247", "title": "Marske (cavallo)", "text": "Marske (1750-luglio 1779) \u00e8 stato un cavallo da corsa, purosangue inglese. Discendente da Darley Arabian \u00e8 conosciuto soprattutto per il fatto di essere stato il padre del grande Eclipse.\nCarriera sportiva.\nAddestrato da John Hutton a Marske Hall nello Yorkshire, venne acquistato dal principe Guglielmo, duca di Cumberland (allevatore e proprietario anche di Herod).\nNel 1754 vinse il \"Jockey Club Plate\" all'ippodromo di Newmarket contro \"Pytho\" e \"Brilliant\", ed un match con 300 ghinee di premio contro \"Ginger\". L'anno successivo arriv\u00f2 terzo in una corsa a Newmarket e non corse pi\u00f9 fino al 1756, quando perse due competizioni, questa volta con 1000 ghinee di premio ogni volta, contro Snap.\nVenne quindi ritirato dalle competizioni ed utilizzato come stallone.\nCarriera riproduttiva.\nMarske rest\u00f2 nelle stalle del Duca di Cumberland fino al 1765, quando il duca mor\u00ec.\nTrattandosi di un cavallo che, fino a quel momento, non aveva eccelso neppure come genitore, venne venduto all'asta ad un allevatore del Dorset per una somma irrisoria. A sua volte l'allevatore lo vendette per 20 ghinee a William Wildman. La sua attivit\u00e0 di stallone continu\u00f2 dal 1767 al 1770 senza troppo clamore, ma quando Eclipse, un suo figlio, mostr\u00f2 un talento eccezionale nelle gare, Marske divenne estremamente popolare. Venne venduto per 1000 ghinee al Conte di Abingdon. Durante i 22 anni trascorsi nelle stalle del conte a Rycot nell'Oxfordshire, Marske fu il progenitore di 154 vincitori per un totale di 71205 sterline e 10 scellini, escludendo i premi non monetizzati e le gare vinte da suoi discendenti sconosciuti. Il 1775 fu l'anno in cui la sua prole vinse il maggior numero di corse, 24 gare per un totale di 18500 sterline e 15 scellini, l'anno successivo si contarono 23 successi con 19235 sterline e 13 scellini di premi vinti.\nMor\u00ec nel luglio del 1779 e in suo onore venne composta un'ode:"}
{"id": "5439251", "revid": "767487", "url": "https://it.wikipedia.org/wiki?curid=5439251", "title": "A Boob for Luck (film 1915)", "text": "A Boob for Luck \u00e8 un cortometraggio muto del 1915 diretto da Chance E. Ward (Chance Ward).\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 15 gennaio 1915."}
{"id": "5439257", "revid": "938", "url": "https://it.wikipedia.org/wiki?curid=5439257", "title": "Comitato Olimpico Maldiviano", "text": ""}
{"id": "5439258", "revid": "124123", "url": "https://it.wikipedia.org/wiki?curid=5439258", "title": "Thomas Newton", "text": "Biografia.\nGli studi a Cambridge.\nNewton era figlio di John Newton, un mercante di brandy. Cresciuto orfano di madre (morta quando il piccolo aveva soltanto un anno), Thomas Newton fu educato al \"Trinity College\" di Cambridge (maggio 1723), laureandosi in \"Bachelor of Arts\" (B.A.) nel 1726/27 e divenendo \"Magister artium (M.A.)\" nel 1730. Successivamente fu eletto \"fellow\" del \"Trinity\" stesso.\nLa carriera ecclesiastica.\nMentre stava ancora studiando a Cambridge, Newton fu ordinato diacono nel dicembre del 1729, e poi prete l'anno successivo. Nel 1730 divenne \"vicar\" di Trebeck a St.George's, mentre nel 1742, grazie alla conoscenza con l'influente Pulteney, conte di Bath, Newton ne divenne cappellano privato. Grazie a questa posizione, il prelato pot\u00e9 frequentare le alte sfere della politica e della corte reale, venendo presentato addirittura al principe di Galles, Federico di Hannover. Nell'agosto del 1747, si spos\u00f2 con Jane Trebeck, matrimonio che durer\u00e0 fino alla morte di lei, avvenuta nel 1754. Una svolta nella carriera ecclesiastica di Newton giunse nel 1761 quando, grazie alle conoscenze con Augusta di Sassonia-Gotha-Altenburg e col conte di Bute, rispettivamente madre e primo ministro del nuovo re Giorgio III (1760-1820), Newton fu nominato vescovo di Bristol e consacrato come tale il 28 dicembre del 1761. Divenuto,l'8 ottobre 1768, decano della Cattedrale di Saint Paul a Londra, Newton prosegu\u00ec la sua vita di studi e ricerche fino alla morte, avvenuta nel 1782.\nLe opere.\nOpere d'erudizione.\nThomas Newton rappresentava il prototipo del clero anglicano durante l'et\u00e0 georgiana: erudito, colto, poco interessato ai doveri pastorali e dal costume pi\u00f9 rilassato rispetto alle generazioni precedenti, che avevano vissuto gli anni turbolenti della guerra civile e la grande stagione dei \"caroline divines\", vale a dire i teologi anglicani incentrati sul confronto liturgico col cattolicesimo. Difatti, la produzione di Newton si concentra su opere di carattere erudito, volte a confrontarsi con i deisti e i razionalisti dell'et\u00e0 dei lumi. Tra i suoi pi\u00f9 celebri lavori includono le sue annotazioni al \"Paradise Lost\" di Milton, inclusa una biografia dell'autore, pubblicata nel 1749\nL'opera pi\u00f9 importante, secondo quanto disse Johnson, consistette nelle \"Dissertations on the Prophecies,\" una grande analisi erudita delle profezie della Bibbia, che furono stampate nel 1758. Newton, attraverso una lunghissima rassegna di esegesi dei Libri di Daniele e dell'Apocalisse, si sforz\u00f2 nell'intravedere il Papa come l'Anticristo finale, specialmente nella \"Dissertation XXVI \u2013 recapitulation of the prophecies relating to Popery\"."}
{"id": "5439259", "revid": "767487", "url": "https://it.wikipedia.org/wiki?curid=5439259", "title": "The Insurance Nightmare", "text": "The Insurance Nightmare \u00e8 un cortometraggio muto del 1915 diretto da Chance E. Ward (Chance Ward).\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 2 febbraio 1915."}
{"id": "5439266", "revid": "767487", "url": "https://it.wikipedia.org/wiki?curid=5439266", "title": "The Cause of It All", "text": "The Cause of It All \u00e8 un cortometraggio muto del 1915 diretto da Chance E. Ward.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 29 gennaio 1915."}
{"id": "5439273", "revid": "767487", "url": "https://it.wikipedia.org/wiki?curid=5439273", "title": "Ham at the Garbage Gentleman's Ball", "text": "Ham at the Garbage Gentleman's Ball \u00e8 un cortometraggio muto del 1915 diretto da Chance Ward.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitensi il 16 marzo 1915."}
{"id": "5439275", "revid": "785863", "url": "https://it.wikipedia.org/wiki?curid=5439275", "title": "Jerry ed il leone", "text": ""}
{"id": "5439285", "revid": "767487", "url": "https://it.wikipedia.org/wiki?curid=5439285", "title": "Ham in a Harem", "text": "Ham in a Harem \u00e8 un cortometraggio muto del 1915 diretto da Chance Ward (Chance Ward).\nTrama.\nTravestiti, Ham e Bud si intrufolano nell'harem.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitensi il 30 marzo 1915.\nNel 2006, il film \u00e8 stato distribuito in DVD dalla Looser Than Loose Publishing con il titolo \"Ham and the Harem\"."}
{"id": "5439289", "revid": "785863", "url": "https://it.wikipedia.org/wiki?curid=5439289", "title": "Il moschettiere dilettante", "text": ""}
{"id": "5439291", "revid": "486946", "url": "https://it.wikipedia.org/wiki?curid=5439291", "title": "Il piccolo orfano (film 1949)", "text": ""}
{"id": "5439293", "revid": "767487", "url": "https://it.wikipedia.org/wiki?curid=5439293", "title": "Rigoletto e la sua tragedia", "text": "Rigoletto e la sua tragedia \u00e8 un film del 1956 diretto da Flavio Calzavara.\nTrama.\nIl film \u00e8 basato sull'opera lirica \"Rigoletto\" di Giuseppe Verdi."}
{"id": "5439296", "revid": "187", "url": "https://it.wikipedia.org/wiki?curid=5439296", "title": "Andreina von Ramm", "text": ""}
{"id": "5439297", "revid": "767487", "url": "https://it.wikipedia.org/wiki?curid=5439297", "title": "The 'Pollywogs' Picnic", "text": "The 'Pollywogs' Picnic \u00e8 un cortometraggio muto del 1915 diretto da Chance Ward (Chance Ward).\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche USA il 13 aprile 1915. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, la commedia \"One Rainy Day\"."}
{"id": "5439304", "revid": "1543377", "url": "https://it.wikipedia.org/wiki?curid=5439304", "title": "Egor Azarkevich", "text": "Nel 2014 presenta l'etichetta discografica indipendente da lui fondata, la Azarkevich Records."}
{"id": "5439305", "revid": "767487", "url": "https://it.wikipedia.org/wiki?curid=5439305", "title": "Ham's Harrowing Duel", "text": "Ham's Harrowing Duel \u00e8 un cortometraggio muto del 1915 diretto da Chance Ward (Chance Ward).\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 6 aprile 1915."}
{"id": "5439307", "revid": "767487", "url": "https://it.wikipedia.org/wiki?curid=5439307", "title": "Shiranpuri", "text": " \u00e8 un film d'animazione giapponese prodotto dallo studio Shirogumi per il progetto \"Anime Mirai\" 2012. Diretto da Shinpei Miyashita, l'anime si inserisce nelle lista di titoli appositamente animati grazie ai fondi dell'Agenzia per gli Affari Culturali del governo giapponese e che prevedono di essere impiegati per l'allenamento di giovani animatori.\nTrama.\nIn un giorno di pioggia Don starnutisce vicino ad alcuni bulli. Da quel giorno diventa vittima di un bullismo feroce, nonostante siano tutti solo alunni delle elementari.\nIl protagonista e gli altri compagni sono testimoni, ma nessuno ha il coraggio di ribellarsi, cercare aiuto o levarsi contro i bulli. Anche quando la maestra parla di ijime nessuno accenna a Don.\nIl ragazzino, sebbene sia sottomesso ai suoi aguzzini, \u00e8 un ragazzo che nella vita di tutti i giorni si d\u00e0 da fare e aiuta il prossimo, come ne \u00e8 testimone il protagonista, che lo vede soccorrere un gatto randagio e dare una mano ad un venditore di strada di piatti tipici giapponesi.\nQuando poi durante le prove della recita scolastica i bulli sfilano le mutande alla loro vittima preferita di fronte a tutte le ragazze, Don per la vergogna non va pi\u00f9 a scuola e si mette persino a rubare nei negozi, frustrato.\nIl protagonista, che \u00e8 spettatore di questa cosa, sebbene preoccupato, non fa nulla, nonostante anche l'ambulante rimproveri lui e i suoi amici di codardia e connivenza.\nQuando Don appare inaspettatamente alla recita di fine anno, accade un evento imprevisto: sulla scena, quando si trova assieme ai suoi aguzzini, inizia una zuffa proprio col bullo e vero istigatore, Yaragase. Denudatolo di fronte al pubblico nel riso generale, Don si riprende cos\u00ec la sua rivincita. Dopo di ci\u00f2 cambia scuola.\nQuando il protagonista va a trovare l'ambulante scopre che Don ha mandato una lettera: sta bene, \u00e8 felice nella nuova scuola. Poi il venditore racconta al bambino della sua ultima peripezia: alcuni bulli hanno distrutto il suo carretto perch\u00e9 venuto in soccorso di un ragazzino da loro malmenato.\nIl protagonista scopre con sorpresa che la vittima era proprio l'aguzzino di Don.\nA fine anno, il protagonista si alza in pedi nella palestra affollata e si dichiara un codardo, dicendo di non aver mai avuto la forza di opporsi al bullismo quando ne \u00e8 stato testimone; quando qualcuno gli fa notare che ha la patta dei pantaloni aperta il suo intervento diventa una farsa e tutti gli studenti scoppiano a ridere. All'uscita, per\u00f2, Yaragase si complimenta con lui e si augura di rivederlo alle medie."}
{"id": "5439308", "revid": "767487", "url": "https://it.wikipedia.org/wiki?curid=5439308", "title": "Ham Among the Redskins", "text": "Ham Among the Redskins \u00e8 un cortometraggio muto del 1915 prodotto dalla Kalem. Il nome del regista non viene riportato nei credit del film.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 23 marzo 1915."}
{"id": "5439309", "revid": "124231615", "url": "https://it.wikipedia.org/wiki?curid=5439309", "title": "Tirailleurs s\u00e9n\u00e9galais", "text": "I Tirailleurs s\u00e9n\u00e9galais (letteralmente \"tirailleurs senegalesi\") erano un corpo di fanteria coloniale dell'esercito francese. Essi vennero inizialmente reclutati dal Senegal, dall'Africa Occidentale Francese e successivamente da tutta l'Africa occidentale, centrale ed orientale: le principali regioni subsahariane dell'impero coloniale francese. Il sostantivo \"tirailleur\", che si traduce variamente come fuciliere, schermagliatore o tiratore scelto, fu la designazione nell'esercito francese della fanteria indigena reclutata nelle varie colonie e possedimenti d'oltremare dell'Impero francese nel corso dei secoli XIX e XX.\nNonostante il reclutamento non si limitasse al Senegal, queste unit\u00e0 di fanteria assunsero l'aggettivo \"s\u00e9n\u00e9galais\" dal momento che fu l\u00ec che si form\u00f2 il primo reggimento \"tirailleur\" africano. I primi \"tirailleurs s\u00e9n\u00e9galais\" vennero formati nel 1857 e servirono la Francia in una serie di guerre, tra cui la prima guerra mondiale (fornendo circa 200.000 soldati, pi\u00f9 di 135.000 dei quali combatterono in Europa e 30.000 dei quali vennero uccisi) e la seconda guerra mondiale (reclutando 179.000 soldati, 40.000 dei quali dispiegati nell'Europa occidentale). Altri reggimenti di \"tirailleur\" vennero reclutati nel Nord Africa francese dalle popolazioni arabe e berbere di Algeria, Tunisia e Marocco, nel loro insieme essi vennero chiamati \"tirailleurs nord-africains\" o \"turcos\". Reggimenti di \"tirailleur\" vennero reclutati anche in Indocina, chiamati \"Tirailleurs tonkinois\".\nStoria.\nOrigini.\nI \"tirailleurs s\u00e9n\u00e9galais\" vennero formati nel 1857 ad opera di Louis Faidherbe, governatore generale dell'Africa Occidentale francese, per sopperire alla carenza di truppe francesi sufficienti al controllo del territorio e a soddisfare altri requisiti della prima fase della colonizzazione. Il decreto formale per la formazione di questa forza venne firmato il 21 luglio 1857 a Plombi\u00e8res-les-Bains da Napoleone III. Il reclutamento venne successivamente esteso ad altre colonie francesi in Africa. Durante i suoi primi anni, il corpo incluse prigionieri di guerra ed ex schiavi acquistati dagli schiavisti dell'Africa Occidentale. Il reclutamento successivo fu o ad arruolamento volontario o talvolta per mezzo di una forma arbitraria di coscrizione.\n1870\u20131914.\nIn seguito alla guerra franco-prussiana i \"tirailleurs s\u00e9n\u00e9galais\" continuarono a fornire la maggior parte delle guarnigioni francesi in Africa occidentale e centrale. Il loro numero complessivo rimase limitato. Tuttavia, in previsione della prima guerra mondiale, il colonnello Charles Mangin descrisse, nel suo libro del 1910 \"La force noire\", la sua concezione di un esercito coloniale francese notevolmente ampliato, mentre Jean Jaur\u00e8s, nel suo \"L'arm\u00e9e nouvelle\", espresse il bisogno della Francia di guardare altrove per reclutare le proprie armate, a causa di un tasso di natalit\u00e0 decadente nella Francia continentale.\nUn distaccamento di \"tirailleurs s\u00e9n\u00e9galais\", delle dimensioni di una compagnia, prese parte alla conquista del Madagascar (1895), anche se il grosso delle truppe non europee impiegate in questa campagna era composto da \"tirailleurs\" hausa e algerini. Vennero successivamente arruolati in Madagascar reggimenti di \"tirailleurs malgache\", utilizzando le unit\u00e0 senegalesi come modello.\nNel 1896 una piccola spedizione, costituita principalmente da 200 \"tirailleurs s\u00e9n\u00e9galais\", venne assemblata a Loango (Congo francese) sotto la guida del capitano Jean-Baptiste Marchand. Questa \"Missione di Marchand\" necessit\u00f2 di due anni per attraversare centinaia di miglia di macchia inesplorata fino a raggiungere Fashoda sul Nilo. Qui incontr\u00f2 le truppe britanniche ed egiziane ai comandi del maggiore generale Kitchener, che aveva appena distrutto l'esercito dei Dervisci del Mahdi vicino a Khartoum. Mentre l'\"Incidente di Fashoda\" sollev\u00f2 la possibilit\u00e0 di una guerra tra la Francia e la Gran Bretagna, venne reso omaggio al coraggio e alla resistenza di Marchand e dei suoi \"tirailleurs\" senegalesi da entrambe le parti.\nDurante i primi anni del '900 i \"tirailleurs s\u00e9n\u00e9galais\" prestarono servizio attivo nel Congo francese e in Ciad, pur continuando a fornire presidi per i possedimenti francesi in Africa occidentale e centrale. Nel 1908 due battaglioni di \"tirailleurs s\u00e9n\u00e9galais\" sbarcarono a Casablanca per iniziare quasi venti anni di servizio attivo in Marocco come unit\u00e0 senegalesi. Il 14 luglio 1913 il \"1er regiment de tirailleurs s\u00e9n\u00e9galais\" sfil\u00f2 con la propria bandiera a Longchamps, prima occasione in cui vennero viste truppe senegalesi nella Francia metropolitana. Vennero presentate nuove bandiere ai \"2e\", \"3e\" e \"4e RTS\" nella stessa parata.\nPrima guerra mondiale.\nNell'agosto 1914 l'esercito francese contemplava ventuno battaglioni di \"tirailleurs s\u00e9n\u00e9galais\" (BTS), tutti in servizio sia in Africa occidentale che in Marocco.\nCon lo scoppio della guerra, 37 battaglioni di fanteria francese, nordafricana e senegalese vennero trasferiti dal Marocco alla Francia. Cinque battaglioni senegalesi servirono subito sul fronte occidentale, mentre altri fecero parte della ridotta guarnigione francese in Marocco. Il 5\u00b0 BTS faceva parte di una colonna francese che venne spazzata via nei pressi di Khenifra, durante la battaglia di El Herri del 13 novembre 1914, con 646 morti. Successivamente il 10\u00b0, 13\u00b0, 16\u00b0 e 21\u00b0 BTS affrontarono pesanti combattimenti in Marocco, rinforzati da 9.000 fucilieri senegalesi arruolati nell'Africa Occidentale Francese.\nSul fronte occidentale i \"tirailleurs s\u00e9n\u00e9galais\" si distinsero servendo a Ypres e Diksmuide durante la battaglia delle Fiandre a fine 1914, alla conquista di Fort de Douaumont nell'ottobre 1916, durante la battaglia di Chemin des Dames nell'aprile 1917 e nella battaglia di Reims nel 1918. Le perdite furono particolarmente pesanti nelle Fiandre (stimate fra 3.200 e 4.800) e a Chemin des Mains (7.000 caduti su un totale di 15.500 tirailleurs ingaggiati).\nNel 1915 sette battaglioni di \"tirailleurs s\u00e9n\u00e9galais\" furono tra i 79.000 soldati francesi inviati ai Dardanelli. Il totale delle vittime francesi in questa campagna raggiunse i 27.000 uomini, ma la fanteria senegalese e quella coloniale regolare spiccarono per l'alto morale che mantennero nonostante le perdite, in alcune unit\u00e0, raggiungessero due uomini su tre. I \"tirailleurs s\u00e9n\u00e9galais\" si distinsero particolarmente anche nell'attacco durante gli sbarchi francesi iniziali sulla sponda sud dei Dardanelli.\nNuova campagna di reclutamento.\nLa politica militare francese verso l'uso di truppe africane in Europa cambi\u00f2 nel 1915. L'alto comando francese si rese conto che la guerra sarebbe durata molto pi\u00f9 a lungo di quello che aveva originariamente previsto ed autorizz\u00f2 quindi una grande campagna di reclutamento in Africa occidentale. Di conseguenza vennero reclutati altri 93 battaglioni senegalesi tra il 1915 e il 1918, di cui 42 presero servizio nella stessa Francia. La pratica usuale era quella di riunire i battaglioni di fanteria coloniale bianca e dei \"tirailleurs\" africani nei \"r\u00e9giments de marche\" misti. Le dure condizioni della guerra di trincea erano una particolare fonte di sofferenza per i soldati africani non ambientati e dopo il 1914-1915 venne adottata la pratica di ritirarli nel sud della Francia per l'addestramento e il riequipaggiamento invernale. Nonostante le loro pesanti perdite in quasi ogni grande battaglia del fronte occidentale, la disciplina e il morale del \"Corpo Coloniale\" rimase alto per tutta la guerra.\nAlle commemorazioni del 90\u00ba anniversario della battaglia di Verdun, l'allora presidente Jacques Chirac fece un discorso che evocava i 72.000 combattenti coloniali uccisi durante la guerra, citando la \"fanteria marocchina, i \"tirailleurs\" del Senegal, d'Indocina, (Annam e Cocincina) e i \"marsouins\" dell\"'Infanterie de marine\".\nL'occupazione della Renania.\nL'armistizio del novembre 1918 fece provvedere all'occupazione alleata della Renania e la Francia ebbe un ruolo importante. Tra 25.000 e 40.000 soldati coloniali facevano parte di questa forza d'occupazione. Vennero fatti tentativi tedeschi per screditare l'uso di soldati non europei da parte dei francesi durante questa occupazione, come era accaduto in precedenza durante la prima guerra mondiale. Anche se non vennero prodotte prove concrete, molti attivisti sostenevano che i soldati coloniali - e i senegalesi in particolare - erano responsabili di un numero considerevole di stupri e di aggressioni sessuali. I bambini derivanti da queste unioni vennero stigmatizzati come \"bastardi della Renania\" e successivamente subirono le leggi razziali naziste.\nPeriodo interbellico.\nDurante la guerra, la ridottissima guarnigione francese in Marocco consisteva in gran parte di battaglioni di \"tirailleurs s\u00e9n\u00e9galais\", che non erano soggetti alle divisioni sociali tipiche delle truppe reclutate in loco . Il 13 aprile 1925 la guerra del Rif si estese nel Marocco francese quando ottomila combattenti berberi attaccarono una linea di avamposti francesi recentemente stabiliti nel territorio conteso, a nord del fiume Ouerghala. La maggior parte di questi avamposti erano presidiati da \"tirailleurs s\u00e9n\u00e9galais\" e nordafricani. Alla data del 27 aprile 1925, 39 su 66 di questi erano caduti e le loro guarnigioni massacrate, oppure vennero abbandonati. Di fronte a quella che era diventata una grande guerra, i francesi aumentarono le loro forze in Marocco a circa 100.000 uomini. I \"tirailleurs\" dell'Africa Occidentale continuarono a svolgere un ruolo importante nelle operazioni successive sia nel protettorato spagnolo (fino al 1926) che nel Marocco meridionale (fino al 1934). In uno dei molti scontri, il 2\u00ba battaglione del \"1er r\u00e9giment de tirailleurs s\u00e9n\u00e9galais\" guadagn\u00f2 91 citazioni per coraggio durante i combattimenti attorno ad Ain-Gatar il 22 giugno, 1926.\nSeconda guerra mondiale.\nAlla vigilia della seconda guerra mondiale, cinque reggimenti di \"tirailleurs s\u00e9n\u00e9galais\" stazionavano in Francia insieme ad una brigata situata in Algeria. La \"2e division colonial senegalese\" venne schierata in modo permanente nel sud della Francia a causa della potenziale minaccia dell'Italia. Venne anche spiegato che il clima era pi\u00f9 adatto ai soldati africani. Questa distribuzione dei \"tirailleurs\" al di fuori delle loro regioni di assunzione e del tempo di pace tradizionale sorse perch\u00e9 le pesanti perdite della prima guerra mondiale avevano ridotto il numero dei francesi arruolabili nella fascia di et\u00e0 di 20-25 anni a meno della met\u00e0. Fino a 200.000 \"tirailleurs\" erano attivi durante la guerra, costituendo circa il 9 % delle forze francesi.\nDurante la campagna di Francia le unit\u00e0 di \"tirailleurs s\u00e9n\u00e9galais\" e di altri africani servirono con distinzione a Gien, Bourges e Buzancais. Le truppe tedesche, cui erano state inculcate le dottrine razziali naziste, espressero indignazione di fronte al dover combattere contro avversari \"inferiori\". A Montluzin i prigionieri senegalesi vennero giustiziati dai loro carcerieri tedeschi.\nI \"tirailleurs s\u00e9n\u00e9galais\" prestarono servizio esteso in Africa occidentale, in Italia e in Corsica. Durante il 1944 contribuirono nella liberazione della Francia meridionale. La 9\u00aa DIC (Divisione di fanteria coloniale) includeva il 4\u00b0, il 6\u00ba ed il 13\u00ba Reggimento di \"tiralleurs\" senegalesi nel corso di una campagna che li port\u00f2 da Tolone fino al confine svizzero tra l'agosto ed il novembre del 1944.\nDopo la Liberazione della Francia, i \"tirailleurs\" conclusero il loro servizio in Europa. Essi vennero rimpiazzati da volontari francesi reclutati recentemente su ordine di Charles de Gaulle. Il processo divenne noto come \"Blanchissement de l'arm\u00e9e francaise.\" (\"sbiancamento dell'armata francese\"). Di fronte alle restrizioni americane sulla dimensione delle forze della Francia Libera, de Gaulle scelse d'integrare i vari gruppi partigiani (alcuni dei quali condotti dai comunisti) all'interno della struttura dell'esercito ufficiale. Il complesso processo di scarico e rimpatrio dei \"tirailleurs\", sommato al rifiuto della Francia di pagare gli arretrati salariali a causa dei prigionieri di guerra rilasciati, port\u00f2 a diversi episodi di violenza. Il pi\u00f9 noto di essi fu il massacro di Thiaroye nel 1944, durante il quale i francesi uccisero tra 35 e 300 (le fonti variano) \"tirailleurs\".\"\" Ai \"tirailleurs s\u00e9n\u00e9galais\" era stato promesso che in riconoscimento del loro servizio sarebbero diventati cittadini della Francia alla pari, questo impegno non venne mantenuto dopo la fine delle ostilit\u00e0.\"\"\nDopo il 1945.\nIl \"24e regiment de march de tirailleurs s\u00e9n\u00e9galais\", composto da due battaglioni, serv\u00ec nella guerra d'Indocina tra il 1946 e il 1954. Molti battaglioni indipendenti di \"tirailleurs s\u00e9n\u00e9galais\" combatterono nello stesso teatro di guerra. I \"tirailleurs s\u00e9n\u00e9galais\" comprendevano fino al 16% delle forze francesi durante la guerra d'Indocina.\"\" Anche nella repressione della rivolta in Madagascar contro il dominio coloniale francese vennero coinvolti i \"tirailleurs\".\"\" Nel 1949 c'erano ancora nove reggimenti di \"tirailleurs s\u00e9n\u00e9galais\" nell'esercito francese, in servizio in Africa occidentale, Marocco, Algeria, Tunisia ed Indocina.\nDurante la guerra d'Algeria i \"tirailleurs s\u00e9n\u00e9galais\" prestarono un servizio attivo esteso tra il 1954 e il 1962, principalmente nell'ambito del \"quadrillage,\" una griglia di distaccamenti d'occupazione destinata a proteggere le aziende agricole e le strade nelle zone rurali. Circa 12 unit\u00e0 separate senegalesi (o reggimenti di tre battaglioni o singoli battaglioni) servirono nel Nord Africa francese tra il 1954 e il 1967, quando vennero ritirate le ultime truppe francesi. Nel 1958-1959 le unit\u00e0 di \"tirailleurs\" furono in parte sciolte, dato che il personale africano si trasfer\u00ec negli eserciti nazionali di nuova formazione quando le colonie francesi dell'Africa occidentale e centrale divennero indipendenti. Un numero considerevole di ex \"tirailleurs\" continu\u00f2 a servire nell'esercito francese, ma come singoli volontari nelle unit\u00e0 di fanteria coloniale (precedentemente fanteria di marina) o d'artiglieria. I \"tirailleurs s\u00e9n\u00e9galais\" persero la loro caratteristica identit\u00e0 storica durante questo processo. A titolo di esempio, il \"1er RTS\", formato nel 1857, divenne il 61\u00ba Reggimento fanteria di marina nel dicembre 1958.\nL'ultima unit\u00e0 senegalese nell'esercito francese venne sciolta nel 1964.\"\"\nL'ultimo \"tirailleur\" senegalese ad aver servito nella prima guerra mondiale, N. Abdoulaye Ndiaye, mor\u00ec all'et\u00e0 di 104 anni nel novembre 1998. Era stato ferito ai Dardanelli.\nUniformi.\nDal 1857 al 1889 i \"tirailleurs s\u00e9n\u00e9galais\" indossarono un'uniforme zuava blu scuro con calze gialle (vedi la prima foto in alto). Quest'uniforme venne sostituita da larghe tuniche blu scuro e pantaloni indossati con una fascia rossa e un fez shashia. I pantaloni bianchi erano indossati nella stagione calda e nel 1898 venne adottato un vestito di stoffa leggera da campo color cachi. Le unit\u00e0 senegalesi inviate in Francia nel 1914 portavano una nuova divisa blu scuro introdotta nel mese di giugno dello stesso anno sotto le giacche blu medio standard della fanteria francese. La divisa cambi\u00f2 in blu cielo nel 1915 e poi nel cachi scuro universale delle forze d'oltremare francesi l'anno successivo. Nel corso di questi cambiamenti il distintivo polsino giallo e il colletto della calza vennero mantenuti, insieme al shashia (indossato con una copertura grigia per ridurre la visibilit\u00e0).\nFino alla seconda guerra mondiale i \"tirailleurs s\u00e9n\u00e9galais\" continuarono ad indossare le uniformi cachi descritte sopra, o in stoffa pesante o in stoffa leggera in base alle condizioni. Nelle campagne successive indossarono le stesse uniformi da campagna delle altre unit\u00e0 francesi, di solito con la bustina blu scuro dell\"'infanterie coloniale\". Il fez rosso sopravvisse come oggetto di parata fino agli anni '50.\nFilmografia e Videogiochi.\n\"Emita\u00ef\" (1971) raffigura gli effetti della coscrizione su un villaggio Jola.\n\"Camp de Thiaroye\", del regista senegalese Ousmane Semb\u00e8ne, 1987, 153 mins.\n\"Le Tata, paysages de pierres\", del regista francese Patrice Robin e dell'autore Eveline Berruezo, 1992, 60 mins.\nI Tirailleurs sono rappresentati in una campagna del gioco Battlefield V ambientata nella Francia invasa dall'esercito tedesco durante la seconda guerra mondiale. La storia racconta come questi soldati rimasti dimenticati per via di insabbiamenti per via del razzismo, mostra al giocatore il sacrificio di tanti uomini non nativi di Francia che morirono per liberarla dai tedeschi."}
{"id": "5439310", "revid": "125464365", "url": "https://it.wikipedia.org/wiki?curid=5439310", "title": "Senatore Borletti", "text": "Biografia.\nOrigini e primi anni.\nFiglio di Romualdo, noto imprenditore nei campi del lino e della canapa, e di Luigia (Nina) Meregalli, figlia morganatica del Feldmaresciallo Josef Radetzky, Senatore compie i suoi studi a Milano dove, nel 1898, consegue il diploma di ragionieria al Regio Istituto Carlo Cattaneo. In luogo dell'universit\u00e0 in Italia completa i propri studi commerciali in Germania, dove risiede per due anni. Tornato a Milano nel 1900 inizia a lavorare nell'azienda paterna, la Borletti &amp; Pezzi, seguendo in modo particolare i rapporti con l'estero e le esportazioni per la sua gi\u00e0 buona conoscenza delle lingue inglese e tedesco. L'anno successivo, venuto a mancare improvvisamente suo padre, deve prendere le redini dell'impresa, a capo della quale si dimostra un amministratore attento ed oculato, che sa se, quando e come reinvestirne i proventi. Nel giro di pochi anni si afferma come il punto di riferimento dell'industria e del commercio dei filati: apre a Gand, in Belgio, il Comptoir belge de l'industrie textile, risolleva da una forte crisi finanziaria la ditta di esportazione di tessili Societ\u00e0 anonima Enrico Dell'Acqua e C. e d\u00e0 vita a due grandi realt\u00e0 di settore, la Filature e Tessiture Riunite e la Filatura Lombarda.\nNel 1906 \u00e8 fra i promotori della Filatura lombarda di lino e canape, dotata di un avanzato stabilimento a Pontevico (BS). Nel 1911 entra nel consiglio di amministrazione delle Filature e tessiture riunite in occasione della trasformazione dell\u2019azienda in societ\u00e0 anonima, diventando poi presidente nel 1914. Nel 1917, assieme al fratello Aldo, amplia la sua attivit\u00e0 alla meccanica di precisione fondando la \"Officine Fratelli Borletti\", che si specializza inizialmente nella produzione di orologi e strumenti di misura (voltmetri, tachimetri, etc) dando vita al ben noto marchio \"Veglia\". Nei due anni successivi, tuttavia, i Borletti si dedicano alle ben pi\u00f9 fruttuose commesse belliche avviando la produzione di spolette con un guadagno che - secondo il direttore del \"Corriere della Sera\" - da adito a chiacchiere malevole nella pubblica opinione e negli ambienti che contano.\nD'Annunzio e il caso del Piroscafo Cogne.\nNazionalista e interventista della prima ora Borletti \u00e8 amico personale di Gabriele D'Annunzio, del quale appoggia con ingenti finanziamenti l'impresa di Fiume, ed \u00e8 proprio il poeta a sceglierlo come mediatore quando, il 1 settembre 1920, la Reggenza italiana del Carnaro (il governo di fatto istituito a Fiume dai legionari), sequestra il piroscafo italiano \"Cogne\". Proveniente da Genova e diretto a Buenos Aires il \"Cogne\" viene dirottato dai membri dell'equipaggio alla volta di Fiume e l\u00ec sequestrato per chiedere un riscatto al governo italiano per salvaguardare il notevole quantitativo di merci trasportate. Il mancato accordo tra le parti spinge Borletti a creare un sindacato tra gli industriali lombardi che riesce a raccogliere i 12 milioni di lire richiesti.\nFallimento della Banca Italiana di Sconto.\nNel 1924 Borletti viene chiamato a rispondere del fallimento della Banca Italiana di Sconto (BIS) con tutto il consiglio di amministrazione dell'istituto, del quale \u00e8 membro dalla fondazione. Costituita nel 1914 in opposizione alla Banca Commerciale Italiana e al Credito Italiano, invise ai nazionalisti per la presenza di capitali esteri, la Banca di Sconto ha un ruolo fondamentale nel finanziamento della produzione bellica, in modo particolare dell'Ansaldo di Genova, all'epoca proprieta dei fratelli Mario e Pio Perrone. Questi ultimi, arricchitisi all'inverosimile con le commesse belliche, dopo aver fallito una scalata alla propriet\u00e0 della Banca Commerciale Italiana utilizzano i finanziamenti per la riconversione alla cantieristica navale per acquistare azioni della BIS, verso la quale si indebitano senza riuscire a conquistare la maggioranza del pacchetto azionario, trascinando l'istituto nel rovinoso fallimento cui vanno giocoforza incontro. Il processo si conclude tuttavia nel 1926 con una sentenza di assoluzione di chiara matrice politica.\nSocio in affari con Arnoldo Mondadori.\nContro l'ipotesi dei soci fratelli Franchini, che propongono un'intesa con il concorrente e rivale fiorentino Bemporad, Mondadori riesce a realizzare nel 1921 un accordo con Borletti che rappresenta il definitivo salto di qualit\u00e0 della sua casa editrice, tale da garantire sia un pi\u00f9 stabile accesso al credito sia un rapporto organico con le nuove classi politiche del nascente potere fascista. Di qui la scelta del 31 maggio 1921 di nominarlo presidente della nuova Arnoldo Mondadori Editore con sede a Milano, di cui lo stesso Mondadori diviene consigliere delegato. Raggiunto tale obiettivo che garantisce stabilit\u00e0 finanziaria e solide relazioni politiche, Mondadori pu\u00f2 dedicarsi liberamente ai progetti che pi\u00f9 lo interessano. Convinto della necessit\u00e0 di garantirsi un mercato sicuro anche nei momenti di crisi, Mondadori in primo luogo conferma quella vocazione allo scolastico che costituisce nel tempo l'asse portante della casa editrice, tanto da arrivare a rappresentare circa un terzo dell'intera produzione. Alla produzione per la scuola, il Mondadori affianca poi una ricca offerta di libri e periodici per l'infanzia che confluisce nel Giornalino della domenica, storica testata per bambini dalle straordinarie copertine, illustrate dai migliori disegnatori dell'epoca, acquistata da Mondadori nel 1925. Ma il vero successo di vendite viene dall'acquisizione sempre nel 1921 dei diritti dell'Enciclopedia dei ragazzi. L'opera \u00e8 presentata nella vasta campagna pubblicitaria come il corredo indispensabile per ogni scolaro. Non contento di pubblicare quella che di fatto \u00e8 una ristampa, Mondadori decide l'edizione di una traduzione interamente rinnovata nella veste tipografica e nei contenuti; la nuova opera, edita nel 1935, ha circa 40 tra edizioni e ristampe, sino all'ultima edizione del 1979.\nAdesione e sostegno al fascismo.\nNel corso di questo lungo periodo la figura di Borletti emerge e si afferma anche nella vita politica, la cui ascesa comincia col sostegno a D'Annunzio e all'intervento italiano nella prima guerra mondiale. Tale impegno prosegue negli anni '20 dalle colonne de \"Il Secolo\", un quotidiano fondato da Edoardo Sonzogno nel 1866. Nel 1923, dopo che il quotidiano milanese si \u00e8 inviso il regime per una serie di inchieste sul PNF e per la definizione \"schiavisti agrari\" data ai fascisti, partecipa ad una cordata di industriali lombardi guidata dal consigliere delegato della Edison, l'ingegnere Giacinto Motta, che comprende tra gli altri Arnoldo Mondadori. La nuova linea editoriale fiancheggia incondizionatamente il fascismo non ancora dittatura e apre una serie di campagne ostili contro giornalisti e imprenditori ostili al nuovo capo del Governo, delle quali una vittima illustre \u00e8 Luigi Albertini, direttore del \"Corriere della Sera\".\nLa Rinascente e l'UPIM.\nFin dalla fondazione delle officine e dal successo del marchio Veglia, Borletti \u00e8 a tutti gli effetti un industriale rampante, un uomo che confida nella diversificazione per aumentare non solo i propri profitti ma anche le possibilit\u00e0 di crescita del gruppo di cui \u00e8 a capo. Mentre le sue Officine di Milano si dedicano al nuovo settore della macchine per cucire, allora foriero di grandi sviluppi, l'imprenditore milanese rileva dai fratelli Bocconi i grandi magazzini \"Alle citt\u00e0 d'Italia\", impresa fondata nel 1877 trasformando allo scopo l'edificio dell'ex albergo Confortable sull'esempio del parigino Le Bon March\u00e9, aperto nel 1838. I Bocconi, forse per l'inesperienza italiana nel settore, avevano omesso di dare un preciso indirizzo aziendale all'impresa, pensando di potersi rivolgere indifferentemente a tutte le fasce della possibile clientela e l'impresa, venuto meno il fondatore, era andata in crisi per l'incapacit\u00e0 dei suoi eredi. Con l'aiuto di Umberto Brustio, marito di sua sorella, Borletti fonde la Bocconi coi \"Magazzini Vittoria\" e il 27 settembre 1917 d\u00e0 vita alla Societ\u00e0 anonima La Rinascente per l'esercizio dei grandi magazzini col sostegno economico dell'ancora attiva Banca Italiana di Sconto. Il nuovo nome, necessario per evitare che i precedenti della Bocconi nuocessero all'impresa, viene coniato da Gabriele D'Annunzio (un'azienda che rinasce).\nFacendo tesoro della negativa esperienza dei Bocconi, Borletti rivolge La Rinascente ad una fascia prevalentemente alta della clientela, che cerca non solo gli abiti confezionati ma anche prodotti di pregio se non di lusso. Non volendo perdere la fascia medio-bassa della clientela, che \u00e8 la maggioranza della popolazione, decide di avviare una seconda catena di distribuzione, la Unico Prezzo Italiano, UPI, che per distinguersi da una preesistente agenzia di pubblicit\u00e0, muta la propria ragione sociale in UPIM aggiungendo la parola Milano. La UPIM vende prodotti a prezzo fisso, da 1 a 4 lire, e la clientela pu\u00f2 per questo pagare anticipatamente all'entrata, acquistando dei buoni per un valore corrispondente agli articoli da acquistare, mostrando poi entrambi all'uscita.\nTessili naturali e artificiali.\nNel decennio degli anni '20 Borletti attua una scalata alle aziende minori del settore tessile e riesce a riunire nella neo-costituita Linificio e canapificio nazionale anche aziende di media grandezza, che aderiscono al cartello predominante dell'imprenditore milanese pur mantenendo la propria indipendenza. La concentrazione d\u00e0 inizialmente buoni frutti ma l'impresa fa presto a venire coinvolta nella grave crisi economica conseguente al crollo della borsa di Wall Street, col risultato che la produzione nazionale scende da 949.000 a 545.000 quintali. Fidando nell'aiuto del Regime (Borletti \u00e8 iscritto al PNF dal 1924) le sorti aziendali si risollevano nel giro di pochi anni grazie all'impegno nell'autarchia (sostituzione con materia prima italiana delle fibre estere) e pi\u00f9 ancora alla campagna di Abissinia, per la quale si assicura l'esclusiva della fornitura delle uniformi alle truppe. Una congiuntura sfavorevole del mercato, legata al divieto governativo di importare dall'estero la materia prima e all'insufficiente produzione nazionale della stessa, non consentono tuttavia di tornare ai precedenti livelli, e men che meno aumentarli, ed \u00e8 in questa situazione che il Borletti entra nel settore in piena crescita dei tessili artificiali assumendo il controllo della SNIA Viscosa.\nL'occasione arriva con le conseguenze della citata crisi economica mondiale che trova il fondatore della societ\u00e0, Riccardo Gualino, indebitato fino al collo col sistema bancario per una serie di investimenti e speculazioni finanziarie andati in fumo. Di sentimenti antifascisti, e quindi rimasto privo di qualsiasi aiuto (viene anzi inviato al confino a Lipari per bancarotta fraudolenta) \u00e8 costretto a cedere le sue quote al Borletti, che chiama al ruolo di amministratore delegato Franco Marinotti, conosciuto al tempo in cui quest'ultimo, nel 1921, si occupava di esportare i prodotti tessili italiani in URSS attraverso la Compagnia Italiana Commercio Estero. I due riescono a risollevare le sorti dell'azienda attraverso un'oculata politica autarchica (uso della cellulosa per la produzione della viscosa, della caseina per il Lanital, etc), e una solida alleanza coi possibili concorrenti (a partire dalla CISA, Compagnia Italiana Sistema Viscosa), portando in pochi anni il fatturato ad oltre mezzo miliardo. Borletti ne rimane presidente fino alla prematura scomparsa del 1939 dovuta a congestione polmonare.\nFamiglia.\nSposato con Anna Dell'Acqua, ha avuto tre figli: Aldo, Ida e Romualdo.\nSport.\nNel 1926 acquista il Football Club Internazionale da Enrico Olivetti, ne diventa il decimo presidente e rimane in carica fino al fine agosto 1928 quando, per ordine dell'Ente Sportivo Provinciale Fascista della Federazione Provinciale Milanese (ente presieduto da Rino Parenti), viene decisa la fusione coatta fra Inter e U.S. Milanese dando vita alla Associazione Sportiva Ambrosiana. Gli succede Ernesto Torrusio (vice presidente dell'E.S.P.F.) quale Commissario Straordinario e in seguito quale Presidente.\nArchivio.\nLa documentazione prodotta da Senatore Borletti durante il periodo in cui fu presidente della Societ\u00e0 anonima La Rinascente (1917-1939) \u00e8 raccolta nel fondo \"Carte Brustio (La Rinascente)\" conservato presso l'Istituto di storia economica dell\u2019Universit\u00e0 commerciale L. Bocconi di Milano."}
{"id": "5439313", "revid": "767487", "url": "https://it.wikipedia.org/wiki?curid=5439313", "title": "The Phoney Cannibal", "text": "The Phoney Cannibal \u00e8 un cortometraggio muto del 1915 diretto da Chance Ward (Chance Ward).\nTrama.\nCredendo di aver ucciso incidentalmente la padrona di casa, Ham scappa via insieme a Bud, travestiti uno da esploratore, l'altro da cannibale.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 27 aprile 1915.\nIl film \u00e8 stato distribuito in VHS dalla Grapevine Video e, nel 2006, \u00e8 uscito in DVD pubblicato dalla Looser Than Loose Publishing."}
{"id": "5439314", "revid": "938", "url": "https://it.wikipedia.org/wiki?curid=5439314", "title": "Associazione Olimpica Bahamense", "text": ""}
{"id": "5439315", "revid": "72396", "url": "https://it.wikipedia.org/wiki?curid=5439315", "title": "Vincent de Swarte", "text": "Dopo aver frequentato scienze politiche all'Universit\u00e0 Bordeaux I, lavora per oltre dieci anni nel settore pubblicitario. Nel 1996 pubblica il suo primo libro, un romanzo per ragazzi intitolato \"Le Carrousel des mers\". Due anni dopo, cambiando radicalmente genere, esce \"Pharricide\", un thriller incentrato su un tassidermista a guardia di un faro. Torna alla letteratura per ragazzi con \"La derni\u00e8re corrida\" e \"Le cirque de la lune\" (entrambi del 1999) e con \"Petit Blo\u00ef\" (2003). Nel 1999 pubblica anche il romanzo \"Requiem pour un sauvage\", per il quale riceve il Prix Wepler. Successivamente evoca il disastro di \u010cernobyl' in \"Le Paradis existe\" (2001), ambientato in un villaggio in Ucraina. Nel 2006, anno della sua morte, esce la sua autobiografia, \"Journal d'un p\u00e8re. Pour mes enfants quand ils seront grands\". Il suo ultimo libro, la raccolta di racconti \"Pharano\u00efa\", \u00e8 uscito postumo nel 2007."}
{"id": "5439316", "revid": "767487", "url": "https://it.wikipedia.org/wiki?curid=5439316", "title": "Lotta Coin's Gold", "text": "Lotta Coin's Gold \u00e8 un cortometraggio muto del 1915 diretto da Chance Ward (Chance Ward).\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 20 aprile 1915."}
{"id": "5439317", "revid": "767487", "url": "https://it.wikipedia.org/wiki?curid=5439317", "title": "Una vacanza tranquilla", "text": "Una vacanza tranquilla (\"Wabbit Twouble\") \u00e8 un film del 1941 diretto da Robert Clampett. \u00c8 un cortometraggio d'animazione della serie \"Merrie Melodies\", uscito negli Stati Uniti il 20 dicembre 1941. \u00c8 il primo cartone animato con protagonista Bugs Bunny diretto da Clampett e il primo in cui Taddeo \u00e8 rappresentato come un uomo grasso, design che Clampett elabor\u00f2 insieme a Tex Avery basandosi sull'aspetto del suo doppiatore Arthur Q. Bryan. Tale versione sarebbe poi ricomparsa in altri quattro corti l'anno seguente, prima che si ritornasse definitivamente al design con cui il personaggio \u00e8 pi\u00f9 conosciuto. Il titolo originale (cos\u00ec come gli interi titoli di testa) fa riferimento al rotacismo di Taddeo, espediente utilizzato anche in molti cortometraggi successivi. Lo storico dell'animazione David Gerstein selezion\u00f2 il film per l'inclusione nel libro \"The 100 Greatest Looney Tunes Cartoons\".\nTrama.\nTaddeo, alla ricerca di riposo e relax, si reca al parco nazionale di Jellostone (una parodia del parco nazionale di Yellowstone) per un campeggio. In una tana nel parco vive Bugs che, vedendo arrivare Taddeo, usa un cartello per fargli piazzare la tenda sopra la sua tana, in modo da poterlo tormentare. Dopo essere stato vittima di alcuni scherzi di Bugs, Taddeo lo insegue con un fucile, ma si imbatte in un orso ed \u00e8 costretto ad andarsene dal parco. Prima, per\u00f2, distrugge il cartello di benvenuto che definisce il luogo come \"oasi del riposo\", venendo visto da un ranger e finendo quindi in prigione. Felice di essersi comunque liberato di Bugs, scopre per\u00f2 con orrore che quest'ultimo e l'orso sono suoi compagni di cella.\nDistribuzione.\nEdizione italiana.\nIl corto fu distribuito nei cinema italiani il 19 maggio 1949, in lingua originale, coi titoli \"Un campeggio da lepre\" e \"Campeggio di Rosicchio\". Fu doppiato a Milano per l'uscita in VHS nel novembre 1986, e ridoppiato dieci anni dopo dalla Royfilm sotto la direzione di Renzo Stacchi per la trasmissione televisiva. Non essendo stata registrata una colonna internazionale, in entrambi i casi fu sostituita la musica presente durante i dialoghi.\nEdizioni home video.\nDVD e Blu-ray Disc.\nUna volta restaurato, il corto fu pubblicato in DVD-Video in America del Nord nel primo disco della raccolta \"\" (intitolato \"Best of Bugs Bunny\") distribuita il 28 ottobre 2003, dove \u00e8 visibile anche con un commento audio di Michael Barrier; il DVD fu pubblicato in Italia il 2 dicembre 2003 nella collana \"Looney Tunes Collection\", col titolo \"Bugs Bunny\". Fu infine incluso (nuovamente col commento audio) nel secondo disco della raccolta Blu-ray Disc e DVD \"Looney Tunes Platinum Collection: Volume Two\", uscita in America del Nord il 16 ottobre 2012."}
{"id": "5439328", "revid": "478814", "url": "https://it.wikipedia.org/wiki?curid=5439328", "title": "Riforme dei cento giorni", "text": ""}
{"id": "5439329", "revid": "121839091", "url": "https://it.wikipedia.org/wiki?curid=5439329", "title": "Orsi Mangelli", "text": "Gli Orsi Mangelli sono una famiglia italiana; imprenditori forlivesi, sono noti in particolar modo per le celebri scuderie e per l'industria tessile OMSA. \nStoria.\nLa famiglia ebbe origine a seguito dell'unione dei nobili casati degli Orsi e dei Mangelli avvenuto per il matrimonio intercorso nel 1672 fra Checco Orsi e Contessina Mangelli, figlia del conte palatino Traiano Mangelli. Figli di Checco Orsi e Contessina Mangelli furono Giovanni Battista, nominato poi vescovo di Cesena, e Paolo, consigliere a Forl\u00ec nel 1715. Un altro Paolo Orsi Mangelli spos\u00f2 nel 1804 la contessa Elisabetta Valmarana, dal matrimonio nacquero otto figli. Dopo la morte di Elisabetta, avvenuta nel 1817, il conte Paolo si dedic\u00f2 alla carriera ecclesiastica, fino ad essere nominato cardinale dell'ordine dei diaconi nel concistoro del 27 gennaio 1843 da papa Gregorio XVI. I discendenti di Paolo ed Elisabetta restarono nella citt\u00e0 di Forl\u00ec e portarono avanti il cognome Orsi Mangelli. \nLa famiglia nel Novecento era divisa in due rami rappresentati rispettivamente da Paolo, il ramo principale, da Antonio, il ramo cadetto. Paolo Orsi Mangelli fu un imprenditore, fondatore della ditta SAOM-OMSA nel 1929 ed anche uno dei pi\u00f9 importanti allevatori italiani di cavalli da corsa. Sposer\u00e0 Giselda Girolimini."}
{"id": "5439330", "revid": "481666", "url": "https://it.wikipedia.org/wiki?curid=5439330", "title": "John H. Kneubuhl", "text": ""}
{"id": "5439331", "revid": "446353", "url": "https://it.wikipedia.org/wiki?curid=5439331", "title": "Classe Tiger (incrociatore)", "text": "La classe Tiger fu l'ultima classe di incrociatori appartenenti alla Royal Navy. La classe venne impostata durante la seconda guerra mondiale, derivata dalla classe Minotaur di incrociatori leggeri. Due navi vennero convertite in incrociatori portaelicotteri, che potevano portare inizialmente quattro Westland Wessex, poi tre Sea King antisommergibili. Venne ipotizzato l'uso di una di esse durante la guerra delle Falkland, ma considerazioni sulla sicurezza fecero s\u00ec che, nonostante sia la \"Blake\" che la \"Tiger\" fossero state poste in bacino e revisionate, il progetto rimanesse inattuato. Le navi vennero offerte al Cile che nonostante un apparente interesse iniziale, non le acquist\u00f2.\nNavi.\nLa HMS Hawke venne iniziata nel 1943, il suo scafo, le macchine le caldaie e 3 torrette triple Mk 24 DP da 6\" erano largamente completi quando venne cancellata nel 1945 e smantellata sullo scalo. Le altre vennero completate e servirono in ruolo attivo."}
{"id": "5439332", "revid": "767487", "url": "https://it.wikipedia.org/wiki?curid=5439332", "title": "Bann\u014d yasai Ninninman", "text": " \u00e8 un film d'animazione del 2011 diretto da Masayuki Yoshihara.\nL'anime, del sottogenre \"kodomo\", prodotto dallo studio P.A. Works per il progetto \"Anime Mirai\" 2011, si inserisce nelle lista di titoli appositamente animati grazie ai fondi dell'Agenzia per gli Affari Culturali del governo giapponese e che prevedono di essere impiegati per l'allenamento di giovani animatori.\nTrama.\nMari ha un sogno ricorrente: sua madre, con l'aspetto di un mollusco la vuole costringere a mangiare dei piatti di verdura che la bambina trova ripugnanti. Fortunatamente Mari si sveglia sempre prima di toccare cibo, il problema tuttavia \u00e8 che ne \u00e8 come ossessionata.\nA turbare la vita tranquilla della ragazzina vi \u00e8 anche il vecchio ponte che, sebbene le accorci di molto la strada tra la scuola e la sua abitazione, le suscita da sempre molta paura. Ma quando la sua amica Momo, sempre pronta ad accompagnarla, prende un cane e decide di evitare di allungare il giro per non andare sulla strada principale trafficata con un cucciolo, allora Mari si infuria: Momo \u00e8 infatti decisa ad attraversare il ponte!\nLa brutta giornata continua: a scuola infatti a pranzo le servono il temuto piatto a base di carote, peperoni e latte che tanto la tormenta in sonno; per l'emozione cade svenuta ed infermeria scopre di essere in compagnia di tre magiche creature: una donna-latte, un peperone amichevole e un frizzante uomo-carota. I tre, nonostante le rimostranze della bambina, la seguono fino a casa. L\u00ec, ascoltati i problemi di Mari le consigliano per continuare a vedere l'amica prima delle lezioni di svegliarsi prima la mattina e andare a prendere l'amica Momo sino a casa, per poi separarsi al ponte. Quando la ragazzina si reca al gabinetto, scopre poi che i tre sono spariti, ormai espulsi dal suo organismo.\nIl giorno dopo Mari scopre che il piccolo Boku, il cagnolino di Momo, \u00e8 scappato e lei \u00e8 tristissima. L'amica, subito dopo scuola, decide di passare il pomeriggio cercando l'animale al quartiere commerciale. Trovatolo durante un brutto acquazzone, cerca di salvarlo perch\u00e9 caduto nel fiume e sull'orlo di annegare. Sola ed impotente evoca i tre buffi cibi animati e questi, mentre Mari \u00e8 svenuta, salvano l'animale e portano entrambi a casa.\nIl giorno dopo il sole splende e Mari e Momo fanno la strada assieme a Boku, ora nello zainetto della padroncina: le due migliori amiche possono tornare a fare la strada insieme, anche quella trafficata, ora che il cane \u00e8 tornato ed al sicuro.\nColonna sonora.\nSigla.\nLa canzone finale \u00e8 il brano cantato da Shuuhei Kita"}
{"id": "5439335", "revid": "767487", "url": "https://it.wikipedia.org/wiki?curid=5439335", "title": "Black Magic (film 1916)", "text": "Black Magic \u00e8 un cortometraggio muto del 1916 diretto da James W. Horne. \u00c8 l'ultimo dei quindici episodi del serial \"The Social Pirates\" prodotto dalla Kalem con Marin Sais e Ollie Kirkby.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche USA il 3 luglio 1916."}
{"id": "5439338", "revid": "339392", "url": "https://it.wikipedia.org/wiki?curid=5439338", "title": "Wabbit Twouble", "text": ""}
{"id": "5439344", "revid": "767487", "url": "https://it.wikipedia.org/wiki?curid=5439344", "title": "Wasurenagumo", "text": " \u00e8 un film d'animazione giapponese prodotto dallo studio Production I.G. per il progetto \"Anime Mirai\" 2012. Diretto da Toshihisa Kaiya, l'anime si inserisce nelle lista di titoli appositamente animati grazie ai fondi dell'Agenzia per gli Affari Culturali del governo giapponese e che prevedono di essere impiegati per l'allenamento di giovani animatori.\nTrama.\nUn libraio appassionato di libri antichi e la liceale nipote del proprietario del negozio scoprono che un tempo la citt\u00e0 fu attaccata da un'enorme donna ragno. Quando l'onmy\u014dji sconfisse la donna mostruosa, dal suo corpo si liberarono tanti piccoli ragni, tutti sterminati tranne uno: una ragazzina a met\u00e0 tra l'umano e l'aracnide.\nScartabellando tra alcuni libri antichi la studentessa finisce per aprire un vecchio tomo e, senza rendersene conto, risvegliare la bambina-ragno.\nIl librario, intenerito dall'aspetto infantile della creatura, finisce per allevarla, sebbene lo stesso libro riporti che l'onmioji che l'aveva cresciuta aveva presto scoperto che la piccola aveva cominciato gi\u00e0 in tenera et\u00e0 a nutrirsi di uomini.\nI giorni passano e la liceale Mizuki si preoccupa per il librario: di fronte alla tenerezza iniziale comincia a crescere il senso di disagio e sospetto; l'uomo intanto ne \u00e8 come infatuato ed ipnotizzato e cos\u00ec Mizuki lo convince a parlare con un suo amico pi\u00f9 anziano ed esperto. Questi gli consegna una mappa che, dice, pu\u00f2 aiutarli a svelare l'arcano sulla natura della piccola. Poi consiglia la giovane di non lasciare che Suzuri si faccia avvolgere in una tela perch\u00e9 ormai \u00e8 come stregato e fuori di s\u00e9.\nGiunti in un villaggio abbandonatoi due indagano e finiscono presto di fronte al lago in cui \u00e8 stata rinchiusa la madre della bimba. Mizuki prontamente sottrae il libraio Suzuri dalla tela delle aracnidi e lo salva dalle fauci delle due donne. Tuttavia questo porta il terrapiano su cui si trovano a precipitare nel lago e a salvarli, inaspettatamente, \u00e8 solo la tela della bambina. Sani e salvi, la bimba alla fine lascia precipitare la ragazza che diventa cos\u00ec preda dell'aracnide gigante.\nQuando il libraio torna dal collega per riconsegnare la mappa, lo accompagna una nuova liceale, simile nelle fattezze a Mizuki ma con due vistosi occhi rossi e dei capelli neri come il carapace della bimba mostruosa. Il libraio anziano sorride complice ed imbarazzato: anche la compagna che gli serve il t\u00e8 non \u00e8 del tutto umana."}
{"id": "5439361", "revid": "76963", "url": "https://it.wikipedia.org/wiki?curid=5439361", "title": "Monica Graziana Contrafatto", "text": "Biografia.\nIl 4 maggio 2015 \u00e8 stata la prima donna soldato dell'Esercito Italiano a essere decorata: in quel giorno ha ricevuto, in cerimonia solenne, la Medaglia al valore dell'esercito per il comportamento tenuto durante un attacco subito da forze avverse, condotto con 3 colpi di mortaio il 24 marzo 2012 alle ore 18:00 locali (14:30, ora italiana), contro la FOB (Forward Operative Base) \"Ice\" nel distretto del Gulistan, nella provincia di Farah in Afghanistan, nel settore Sud-Est dell'area di responsabilit\u00e0 italiana, assegnata alla Task Force South-East.\nNell'azione di guerra subita vi sono stati un morto, il sergente del Genio guastatori Michele Silvestri e cinque feriti, di cui due gravi, tra cui la Contrafatto, militare in forza al 1\u00ba Reggimento bersaglieri di stanza a Cosenza, che subisce gravi lesioni alla gamba destra.\nLa medaglia \u00e8 stata conferita con il Decreto del presidente della Repubblica n. 319 \u00e8 del 23 dicembre 2014, mentre il 10 aprile 2013 \u00e8 stata decorata con la Croce d'Onore alle vittime di atti di terrorismo o di atti ostili impegnate in operazioni militari e civili all'estero.\nCarriera sportiva.\nHa vinto una medaglia di bronzo paralimpica nei 100 metri piani categoria T42 ai Giochi paralimpici di Rio de Janeiro 2016 con il tempo di 16\"30.\nAgli Invictus Games del 2018, a Sydney, si \u00e8 aggiudicata la medaglia d'oro nei 100 metri piani.\nIl 4 settembre 2021 conquista la medaglia di bronzo ai Giochi paralimpici di Tokyo 2020, con il tempo di 14\"73, dietro alle connazionali Ambra Sabatini e Martina Caironi."}
{"id": "5439376", "revid": "1075114", "url": "https://it.wikipedia.org/wiki?curid=5439376", "title": "Mondino dei Liucci", "text": ""}
{"id": "5439381", "revid": "111353195", "url": "https://it.wikipedia.org/wiki?curid=5439381", "title": "Giann\u012bs Dragasak\u012bs", "text": ""}
{"id": "5439384", "revid": "1075510", "url": "https://it.wikipedia.org/wiki?curid=5439384", "title": "Giacomo Albini", "text": "Fu medico dei principi di Acaia dal 1320 circa e nel 1324 medico del Comune di Moncalieri, dove ebbe vari uffici."}
{"id": "5439385", "revid": "729019", "url": "https://it.wikipedia.org/wiki?curid=5439385", "title": "Ascesa del regno di Macedonia", "text": "L'ascesa del regno di Macedonia, da una piccola monarchia della periferia della Grecia classica alla dominazione dell'intero mondo ellenico (e dintorni), avvenne nello spazio di soli 25 anni, tra il 359 e il 336 a.C. Questa ascesa \u00e8 attribuibile alla personalit\u00e0 di Filippo II (regnante dal 359 al 336 a.C.).\nFonti.\nStorie complete e relativamente dettagliate della Grecia coprono il periodo che va dal 500 al 362 a.C. contenute in opere di Erodoto, \" Storie\", Tucidide, \"Guerra del Peloponneso\" e Senofonte, \"Elleniche\". Tuttavia, nessuna storia esistente riguarda specificamente il periodo della storia greca che va dal 359 al 336 a.C.\nLa fonte principale di questo periodo \u00e8 la \"Bibliotheca historica\" di Diodoro Siculo, scritta nel I secolo a.C., che \u00e8 pertanto una fonte secondaria. Diodoro dedica il Libro XVI al periodo del regno di Filippo II, ma la narrazione \u00e8 molto compressa, a causa delle dimensioni dell'opera, visto che contiene anche dettagli su eventi accaduti nello stesso periodo in altre parti del mondo antico. Diodoro \u00e8 spesso deriso dagli storici moderni per il suo stile e le sue inesattezze, ma conserva molti dettagli del periodo antico che non si trovano in nessuna altra fonte. Egli lavor\u00f2 principalmente prendendo a base le opere di altri storici, omettendo molti dettagli che non erano pertinenti allo scopo che si prefiggeva, che era quello di illustrare le lezioni morali provenienti dalla storia; il suo racconto del periodo contiene quindi molte lacune.\nUn'altra opera del periodo giunta ai nostri giorni \u00e8 un'epitome di Marco Giuniano Giustino sull'opera di Pompeo Trogo, \"Storie Filippiche\". Giustino esemplifica la storia che \u00e8 anche molto condensata rispetto all'originale e riguarda non solo il regno di Filippo, ma anche la storia della Macedonia prima di lui, cos\u00ec come le gesta del figlio di Filippo, Alessandro Magno. Giustino \u00e8 generalmente molto negativo verso Filippo. Queste storie sopravvissute sono completate da frammenti di altre storie, tra cui Teopompo, \"Storia di Filippo\" in 58 volumi (che fu la fonte di gran parte di \"Storie Filippiche\") e dalle fonti epigrafiche contemporanee.\nAl di fuori delle brevi indicazioni sulla storia di Filippo contenute in Diodoro e Giustino, ulteriori dettagli delle sue campagne (e di tutto il periodo in generale) si trovano nelle orazioni di statisti ateniesi, soprattutto Demostene e Eschine, che sono pervenute intatte. Poich\u00e9 questi discorsi non furono mai destinati ad essere materiale storico, devono essere trattati con grande cautela, soprattutto in considerazione dell'identit\u00e0 degli autori. Demostene e Eschine sono stati descritti come \"un paio di bugiardi, dei quali nessuno pu\u00f2 fidarsi che abbiano detto la verit\u00e0 in tutte le questioni in cui avevano interesse a mentire\". Per esempio, la pace di Filocrate (stipulata nel 346 a.C.) \u00e8 nota soprattutto dai loro discorsi (entrambi chiamati \"sulla falsa ambasciata\"), fatti nel 343 a.C., quando Demostene accus\u00f2 Eschine per il suo coinvolgimento nella stipula del trattato di pace. Nel suo discorso, Eschine si pone come il campione del trattato di pace, quando in realt\u00e0 si era opposto alla pace; al contrario, Demostene, che era stato un sostenitore della pace, nel 346 a.C., rappresenta se stesso come parte del \"partito della guerra\". Le argomentazioni nei discorsi si riferiscono quindi alla situazione politica del 343 a.C. e non alla situazione in cui era stato stipulato il trattato, cosa che rende difficile il lavoro di ricerca degli storici contemporanei.\nScenario.\nLa Grecia agli inizi del IV secolo a.C..\nAll'indomani della guerra del Peloponneso, la citt\u00e0-stato militarista di Sparta era stata in grado di imporre un'egemonia sul cuore della Grecia classica (il Peloponneso e la Grecia continentale a sud della Tessaglia), poich\u00e9 gli Stati della zona erano stati gravemente indeboliti dalla guerra. Questo stato di cose fu risentito da molte delle citt\u00e0-stato greche, che tradizionalmente erano state ferocemente indipendenti, e port\u00f2 direttamente alla guerra di Corinto del 395-387 a.C. Sparta usc\u00ec da questo conflitto con la sua egemonia intatta, anche se solo a seguito dell'intervento persiano che port\u00f2 alla cosiddetta pace del Re. La fragilit\u00e0 della posizione dominante spartana emerse presto e nel decennio successivo, Tebe si rivolt\u00f2 contro Sparta. Gli Spartani non riuscirono a contrastare la rivolta in maniera adeguata e Tebe ottenne l'indipendenza \"de facto\". Poi, dopo diversi anni di conflitto strisciante, i Tebani si scontrarono con gli Spartani in battaglia aperta, a Leuttra (371 a.C.), e sotto la guida di Epaminonda inflissero una sconfitta senza precedenti all'esercito spartano, uccidendo il re Cleombroto I.\nA seguito di questa vittoria, Epaminonda invase il Peloponneso nel 370 a.C. e inizi\u00f2 a smantellare il dominio spartano. Il potere spartano poggiava sul lavoro forzato degli Iloti della Messenia, cosa che consentiva all'intera popolazione maschile spartana di dedicarsi alla guerra. Questo sistema di addestramento militare mirato aveva gi\u00e0 consentito a Sparta di esercitare un potere sproporzionato rispetto alla sua modesta popolazione. Tuttavia, dopo le perdite subite a Leuttra, gli Spartani non furono in grado di resistere all'invasione di Epaminonda, che marci\u00f2 in Messenia e liber\u00f2 gli Iloti in modo permanente paralizzando cos\u00ec Sparta. I Tebani iniziarono ad estendere la loro influenza sulla Grecia, sostituendo efficacemente all'egemonia spartana quella tebana. I generali tebani Pelopida ed Epaminonda portarono la guerra in tutta la Grecia, nei successivi nove anni, rafforzando ulteriormente il potere e l'influenza tebana. Nel 362 a.C., Epaminonda realizz\u00f2 la quarta invasione del Peloponneso che ebbe il suo scontro pi\u00f9 importante nella battaglia di Mantinea, coinvolgendo nella guerra quasi ogni stato della Grecia, su un lato o sull'altro dello schieramento. Anche se i Tebani e i loro alleati risultarono vittoriosi a Mantinea, Epaminonda venne ucciso e le perdite di Tebe furono pesanti. Senofonte, riassumendo il suo racconto della battaglia di Mantinea, scrisse che: \nGli anni di conflitto determinati dai tentativi tebani di riorganizzazione della Grecia, avevano lasciato gran parte del paese esausto; venne pertanto conclusa una pace generale (esclusa solo Sparta che era recalcitrante) tra tutti gli Stati della Grecia all'indomani di Mantinea. Con la morte di Epaminonda e di un significativo numero di uomini a Mantinea, i Tebani tornarono alla loro politica pi\u00f9 tradizionale di difesa, e nel giro di pochi anni, Atene sostitu\u00ec Tebe al vertice del sistema politico greco e l'influenza tebana sbiad\u00ec rapidamente nel resto della Grecia. Furono cos\u00ec gli Ateniesi e i loro alleati della seconda lega delio-attica, che sarebbero stati i principali rivali dei Macedoni per il controllo delle terre del nord Egeo, e un tema importante nel corso del periodo della guerra tra Macedonia e Atene.\nL'emergere di Filippo.\nNel 360 a.C., l'esercito macedone sotto Perdicca III era stato sconfitto in battaglia dalla trib\u00f9 dei Dardani dell'Illiria; Perdicca e 4\u00a0000 soldati vennero uccisi. Gli Illiri iniziarono a prepararsi per invadere la Macedonia; nel frattempo, i Peoni devastavano il territorio macedone, i Traci si stavano preparando all'invasione a sostegno del pretendente Pausania, cos\u00ec come gli Ateniesi, a sostegno dell'altro pretendente, Argeo. In altri termini, i Macedoni attraversavano un altro dei loro periodi difficili.\nL'erede nominale di Perdicca, suo figlio Aminta IV, era solo un bambino. Filippo, l'unico figlio superstite di Aminta III, era il candidato ovvio destinato a governare la Macedonia e fu acclamato dall'esercito, probabilmente come re. \u00c8 possibile, comunque, che sia stato inizialmente acclamato come reggente di Aminta IV, e abbia poi usurpato il trono, anche se in tal caso, non danneggi\u00f2 Aminta. In entrambe le ipotesi, Filippo divenne re nel 359 a.C. e cominci\u00f2 ad adoperarsi energicamente nel tentativo di salvare dalla distruzione la Macedonia.\nRicostruzione della Macedonia (359\u2013358 a.C.).\nRiorganizzazione dell'esercito.\nLe priorit\u00e0 di Filippo erano la riorganizzazione dell'esercito macedone e il ripristino del morale sia dell'esercito che della popolazione. Pertanto, indisse una serie di assemblee con la popolazione macedone e \"esortandoli, con discorsi eloquenti, ad essere uomini, riusc\u00ec a ricostruire il loro morale\". Cur\u00f2 esaustivamente l'addestramento dei militari introducendo nuove tattiche e nuove attrezzature. In particolare, spinse all'uso della falange da parte della fanteria macedone (modificandola in falange macedone) e dot\u00f2 le truppe di picche lunghe 6 metri (le \"sarissa\"), in confronto alle lance di 2-3 metri (\"dory\") utilizzate dagli opliti greci.\nDiplomazia.\nAllo stesso tempo, Filippo si impegn\u00f2 in una fitta attivit\u00e0 diplomatica. Corruppe Berisade, figlio del re della Tracia Cotys per fargli ritirare il sostegno della Tracia a Pausania, impedendo di conseguenza l'invasione della Tracia. Allo stesso modo, concord\u00f2 con i Peoni il loro ritiro dalla Macedonia in cambio di denaro. Filippo potrebbe anche aver concluso un trattato con il re dardano vittorioso Bardylis, forse cedendo gran parte della Macedonia in cambio della pace. Anche se non vi \u00e8 alcuna prova di un tale trattato, il fatto che gli Illiri non abbiano dato seguito alla loro vittoria, nonostante la debolezza dei Macedoni, lascia ipotizzare che fosse stato raggiunto un qualche accordo. Filippo spos\u00f2 la figlia di Bardylis (o nipote), matrimonio che potrebbe aver fatto parte del trattato. In ogni caso, la diplomazia di Filippo diede ai Macedoni un certo respiro e il tempo per il recupero.\nBattaglia di Metone.\nFilippo si rese conto che l'intenzione di Atene di dare supporto ad Argeo era quella di recuperare Anfipoli (vedi sotto), cosa che speravano di ottenere mettendo Argeo sul trono. Filippo pertanto ritir\u00f2 la guarnigione macedone da Anfipoli e dichiar\u00f2 la citt\u00e0 autonoma, allo scopo di compromettere la finalit\u00e0 di sostegno ateniese ad Argeo.\nLa spedizione ateniese, guidata da Mantia, approd\u00f2 a Metone sulla costa macedone, con 3\u00a0000 mercenari. Mantia rifiut\u00f2 di lasciare Metone, cos\u00ec Argeo port\u00f2 le truppe nell'antica capitale macedone di Aegae, nella speranza che il popolo lo avrebbe dichiarato re. Tuttavia, gli abitanti di Aegae non mostrarono alcun interesse a farlo e Argeo marci\u00f2 di nuovo su Metone. Lungo la strada, venne attaccato e sconfitto in battaglia da Filippo, molti dei mercenari ateniesi vennero uccisi e il resto fatti prigionieri. Secondo Diodoro, questa vittoria fece aumentare di molto il morale dell'esercito macedone e diede un grande incoraggiamento ai soldati per le battaglie a venire.\nDopo aver sconfitto l'ultima minaccia immediata per la Macedonia, Filippo torn\u00f2 alla diplomazia. Liber\u00f2 immediatamente i prigionieri ateniesi e mand\u00f2 ambasciatori ad Atene. Era pronto ad abbandonare ogni pretesa su Anfipoli, e questo, assieme al rilascio dei prigionieri, convinse gli Ateniesi alla stipula di una pace.\nPeonia e Illiria.\nL'anno seguente (358 a.C.), Filippo venne a sapere che il re peone, Agis, era morto. Colse cos\u00ec l'occasione per marciare con il suo esercito sulla Peonia, dove sconfisse i Peoni e li costrinse a giurare fedelt\u00e0 alla Macedonia.\nFilippo, a questo punto, era in grado di rivolgersi agli Illiri, che occupavano ancora gran parte della Macedonia superiore, sia con un trattato che con una guerra. Tenne pertanto un'assemblea dell'esercito, riunendo insieme una forza di 10.000 uomini e 600 cavalieri e marci\u00f2 sull'lliria. Bardylis, venuto a conoscenza dei preparativi, invi\u00f2 ambasciatori a Filippo, proponendo la pace sulla base dello status quo. Filippo respinse questa proposta, insistendo sul fatto che gli Illiri dovevano ritirarsi completamente dalla Macedonia, e cos\u00ec Bardylis si prepar\u00f2 alla battaglia, mettendo assieme un esercito di 10\u00a0000 uomini e 500 cavalieri, secondo Diodoro.\nDiodoro ci ha lasciato l'unico racconto della battaglia, che Beloch suggerisce potrebbe aver avuto luogo nei pressi di Bitola. Egli dice che: \nSecondo Diodoro, circa 7\u00a0000 Illiri caddero in battaglia. Gli Illiri si ritirarono dalla Macedonia e chiesero una pace. Dopo questa campagna Filippo aveva stabilito la sua autorit\u00e0 nell'entroterra e fino al lago di Ocrida e guadagnato il favore dell'Epiro che era anch'esso in guerra con gli Illiri.\nTessaglia.\nGiustino e Diodoro dicono entrambi che Filippo invase la Tessaglia nel 358 a.C., Negli anni fino al 370 a.C., la Tessaglia aveva goduto di una breve ascesa nel mondo greco, dopo essere stata unificata sotto Giasone di Fere, che era stato nominato \"Tago\" (capo magistrato) della Tessaglia. Tuttavia, Giasone venne assassinato nel 370 a.C. e suo figlio Alessandro divenne Tago. Alessandro govern\u00f2 aspramente, e altri Stati della Lega della Tessaglia gli ritirarono il loro sostegno, con conseguenti conflitti saltuari in cui vennero coinvolte alternativamente Macedonia (sotto Alessandro II) e Tebe. Questo conflitto fin\u00ec nel 364 a.C. quando i Tebani sconfissero Alessandro ed imposero un accordo di pace alla Tessaglia. Tuttavia, con l'indebolimento di Tebe a seguito della battaglia di Mantinea, i conflitti in Tessaglia continuarono. Alessandro venne assassinato nel 358 a.C. dai fratelli della moglie Licofrone e Tisifono, che divennero tiranni prendendo il suo posto. Secondo Diodoro, gli Alevadi, la nobile famiglia che domin\u00f2 la politica nella citt\u00e0 settentrionale della Tessaglia, Larissa, erano contrari a questi nuovi tiranni, e chiesero a Filippo di aiutarli.\nAnche se Diodoro dice che Filippo sconfisse i nuovi tiranni, Buckler ritiene pi\u00f9 probabile che l'apparizione di Filippo sulla scena abbia permesso agli Alevadi di negoziare un accordo di pace con Fere da una posizione di maggior forza. Filippo sembra sia tornato dalla spedizione con due nuove mogli, sia da Larissa (con Filinna) che da Fere (con Nicesipoli, la nipote di Giasone), il che \u00e8 indicativo di una soluzione negoziata; certamente, come dice Buckler, \"Filippo and\u00f2 via dalla Tessaglia con un piede in due staffe\".\nFilippo sembra abbia avuto un forte interesse in Tessaglia sin dall'inizio del suo regno, nonostante i suoi problemi altrove. Ci sono diverse probabili ragioni per questo interesse. In primo luogo, Filippo probabilmente voleva prendere il controllo della regione di confine di Perrebia (tradizionalmente parte della Tessaglia), al fine di garantire la frontiera meridionale della Macedonia. In secondo luogo, dal momento che Larissa controllava le principali rotte nord-sud tra la Macedonia e la Tessaglia, relazioni amichevoli con gli Alevadi lo avrebbero aiutato a proteggere la Macedonia e avrebbero dato a Filippo accesso al resto della Grecia. In terzo luogo, la Tessaglia aveva abbondanti risorse che Filippo poteva sfruttare per lungo tempo:\nSituazione al 358 a.C..\nAttraverso la sua attivit\u00e0 frenetica, da quando era salito al trono, Filippo aveva puntellato con successo la situazione macedone, sconfiggendo o facendo la pace con i nemici di un tempo, garantendo allo stesso tempo la maggior parte dei confini della Macedonia, e rivitalizzando e riqualificando il suo esercito.\nConquista del Nord (357\u2013353 a.C.).\nAnfipoli (357 a.C.).\nIl prossimo obiettivo di Filippo era quello di garantire il fianco orientale della Macedonia, che confinava con la Tracia, e in particolare la citt\u00e0 di Anfipoli. Anfipoli era un importante punto strategico, situato sul fiume Strimone e controllava l'unico punto di attraversamento sul corso inferiore del fiume, e quindi l'accesso da e verso la Tracia. L'espansione del suo regno verso est necessitava pertanto che Filippo potesse avere il controllo su Anfipoli. Gli Ateniesi vi avevano fondato una colonia nel secolo precedente, perdendone il controllo durante la guerra del Peloponneso. Erano pertanto molto interessati a recuperare Anfipoli, in parte a causa della sua storia, anche se i suoi abitanti non erano inclini a tornare sotto il controllo ateniese. Tuttavia, le principali ragioni erano dovute alla posizione di Anfipoli vicina alle foreste necessarie per la costruzione delle navi, ma anche perch\u00e9 controllava le miniere d'oro e d'argento di monte Pangea. L'importanza di Anfipoli per gli ateniesi in questo periodo non pu\u00f2 essere sopravvalutata; \"il loro desiderio era costante ed estremo\".\nFilippo cominci\u00f2 l'assedio di Anfipoli nel 357 a.C.; i suoi abitanti, abbandonando la loro politica anti-ateniese, si appellarono ad Atene, offrendole il controllo della citt\u00e0. Tuttavia, durante l'assedio, Filippo invi\u00f2 un messaggio ad Atene dicendo che avrebbe loro consegnato la citt\u00e0, dopo averla conquistata (apparendo quindi voler seguire la stessa politica attuata nel 359 a.C.). Gli Ateniesi, quindi decisero di vedere se l'avrebbe fatto. Essi potrebbero anche non essere stati in grado di inviare aiuti a Anfipoli. Durante i mesi estivi, forti venti settentrionali soffiavano sul Mar Egeo (venti Meltemi), rendendo difficile agli Ateniesi inviare navi al nord. Filippo si era pi\u00f9 volte avvalso dell'aiuto di questi venti facendo campagne in quei mesi (o in inverno), quando la marina ateniese non sarebbe stata in grado di inviare assistenza agli alleati.\nSembra che gli Ateniesi avessero offerto a Filippo, Pidna in cambio di Anfipoli, forse durante le ultime fasi dell'assedio, ma non \u00e8 chiaro se Filippo fosse d'accordo. A questo punto ad Atene era scoppiata la guerra sociale del 357-355 a.C. e non fu in grado di intervenire in aiuto di Anfipoli. Filippo finalmente riusc\u00ec a violare le mura di Anfipoli, mediante l'utilizzo di macchine d'assedio e arieti, consentendo alle sue forze di fare irruzione e conquistare la citt\u00e0. Dopo essere entrato in citt\u00e0, Filippo espulse coloro i quali erano mal disposti verso di lui, ma, secondo Diodoro, tratt\u00f2 il resto della popolazione con riguardo.\nPidna e Potidea (357\u2013356 a.C.).\nDurante l'assedio di Anfipoli, la Lega calcidica, guidata da Olinto, cominci\u00f2 a temere le ambizioni territoriali di Filippo (da Anfipoli si controllava anche l'accesso alla penisola Calcidica), e quindi cerc\u00f2 di allearsi con Atene. Tuttavia, gli Ateniesi speravano ancora di ricevere Anfipoli da Filippo e cos\u00ec rifiutarono la richiesta. Filippo temeva un'alleanza della potente Lega calcidica con Atene e cos\u00ec si rec\u00f2 a rassicurare Olinto offrendo un'alleanza a condizioni molto vantaggiose. Come parte dell'accordo con Olinto, Filippo promise di catturare la citt\u00e0 di Potidea, che si trovava nel territorio della Lega calcidica. Potidea era a quel tempo sotto il controllo di Atene, e rappresentava una minaccia per la stabilit\u00e0 della Lega.\nFilippo non aveva alcuna intenzione di consegnare Anfipoli agli Ateniesi, ma ag\u00ec come se stesse solo ritardando il trasferimento della citt\u00e0. Sembra essere andato direttamente ad assediare Pidna dopo la cattura di Anfipoli. Gli ateniesi, forse ancora sperando di ricevere Anfipoli se avessero permesso a Filippo di prendere Pidna, non sembra abbiano cercato di intervenire (o potrebbero non essere stati in grado di farlo). Pidna sembra essere caduta sotto gli attacchi di Filippo, a seguito di un tradimento, nel 357 o 356 a.C.\nNel 356 a.C., Filippo assedi\u00f2 e cattur\u00f2 Potidea, segnando cos\u00ec l'inizio delle vere ostilit\u00e0 contro Atene. Come promesso, consegn\u00f2 Potidea ad Olinto e lasci\u00f2 che la guarnigione ateniese partisse liberamente per tornare in patria, dal momento che non voleva causare inutili offese agli Ateniesi (\"era particolarmente sollecito verso il popolo di Atene a causa dell'importanza e della reputazione della loro citt\u00e0\"). Gli Ateniesi erano a questo punto pienamente impegnati nella lotta contro la guerra sociale e non furono in grado di rispondere efficacemente alle mosse di Filippo contro Potidea e Pidna.\nAlleanza contro Filippo (356\u2013352 a.C.).\nNel 356 a.C., in risposta alle macchinazioni di re Filippo, gli Ateniesi alleati con i re di Illiria, Peonia e Tracia, cercarono di bloccare la sua avanzata. La Tracia era ormai governata da tre re, discendenti di Cotys; in occidente era Cetriporide, il figlio di Berisade (secondo figlio di Cotys); al centro, Amadoco II (terzo figlio di Cotys), e ad est Cersoblette (primo figlio di Cotys). Se Atene fosse alleata di tutti e tre i re traci \u00e8 una questione di congetture; certamente almeno Cetriporide si un\u00ec all'alleanza. Se anche Cersoblette era alleato di Atene, sembra che sia stato espulso relativamente rapidamente.\nSecondo Diodoro, Filippo marci\u00f2 sui suoi nemici in questa alleanza prima che avessero la possibilit\u00e0 di unire le loro forze, e li costrinse ad allearsi con la Macedonia. Tuttavia, altre fonti suggeriscono che il quadro era in realt\u00e0 molto pi\u00f9 complesso, e che a sua volta Filippo sconfisse ciascuna delle potenze negli anni seguenti, ad eccezione di Atene.\nSecondo Plutarco, un esercito guidato da Parmenione sconfisse il re illiro Grabo nel 356 a.C., poco dopo la conclusione dell'assedio di Potidea. Grabo divenne poi alleato dei Macedoni. L'anno seguente, Filippo sembra aver sconfitto Cetriporide, riducendolo al rango di alleato soggetto, anche se le informazioni su questa campagna sono molto limitate. Si presume che avesse sconfitto anche i Peoni nel corso di questo periodo, anche se non vi \u00e8 alcuna indicazione specifica su questo punto. Non ci sono prove che qualcuno di questi alleati possa aver ricevuto alcun aiuto sostanziale da Atene, che era ancora troppo occupata con la guerra sociale.\nKrinide (356 a.C.).\nNel 356 a.C., mentre Parmenione era in campagna contro gli Illiri, Filippo combatteva in Tracia, e conquist\u00f2 la citt\u00e0 di Krinide, che era stata fondata da Taso nel 360 a.C. Ne cambi\u00f2 il nome in Filippi, mutuandolo da se stesso, e ne aument\u00f2 notevolmente la popolazione. Miglior\u00f2 notevolmente le miniere d'oro della zona circostante, i cui effetti sono descritti da Diodoro: \n La conquista di Krinide fu quindi, nel lungo termine, un evento molto significativo dell'ascesa di Filippo.\nMaronea e Abdera (ca. 355 a.C.).\nPolieno racconta che Filippo attacc\u00f2 e prese Abdera e Maronea (entrambe le citt\u00e0 sulla costa della Tracia) durante una singola campagna, ma non dice quando. Diodoro non menziona questa campagna, rendendo la sua posizione all'interno della cronologia generale difficile da collocare.\nBuckler suggerisce che secondo il politico ateniese Demostene, Cersoblette incontr\u00f2 Filippo a Maronea (in Tracia), insieme con il generale tebano Pammene, e giunse ad un accordo con Filippo; inoltre, egli afferma che Amadoco II era ostile a Filippo in quel tempo. Demostene dice che il generale ateniese Carete deposit\u00f2 la relazione sulla riunione tra Filippo, Pammene e Cersoblette, e Polieno dice che dopo la campagna di Maronea, Carete tese un'imboscata alla flotta di Filippo al largo della costa di Neapolis. Dal momento che esistono fonti che riportano il fatto che Neapolis fece appello ad Atene per aiuti contro Filippo nel 355 a.C., \u00e8 probabile che questi eventi abbiano avuto luogo tutti nel 355 a.C. Non \u00e8 del tutto chiaro cosa caus\u00f2 questo incontro tra Filippo e Cersoblette; Buckler suggerisce che Filippo e Cersoblette decisero di dividere la Tracia tra loro, lasciando Cersoblette libero di attaccare gli altri re della Tracia (per cercare di riunire il regno di Tracia), e lasciando Filippo libero di combattere altrove.\nAl contrario, Cawkwell e Sealey suggeriscono che la campagna di Maronea ebbe luogo nel 353 a.C. (anche se senza giustificazione esplicita). La campagna di Maronea potrebbe quindi aver fatto parte della campagna che Filippo combatt\u00e9 contro Cetriporide (probabilmente nel 355 a.C.), o contro Amadoco II (probabilmente nel 353 a.C.).\nAssedio di Metone (ca. 354 a.C.).\nLa cronologia delle attivit\u00e0 in Grecia durante gli anni 355-352 a.C. non \u00e8 del tutto chiara. Filippo certamente inizi\u00f2 assediando Metone, l'ultimo possedimento ateniese in Macedonia, ma diversi storici scelgono date diverse per questo assedio. Esistono due teorie principali, 355-354 a.C., sostenuta da Buckler tra gli altri, e 354\u2013353 a.C. indicata da Cawkwell.\nFilippo inizi\u00f2 l'assedio, ma venne ritardato nel suo tentativo e l'assedio si protrasse per quasi un anno. Durante questo periodo, vi furono due tentativi falliti, da parte di Atene, di portare aiuto alla citt\u00e0. Filippo rischi\u00f2 di perdere un occhio durante l'assedio quando venne colpito da una freccia. Nonostante la ferita inflittagli dai difensori, alla fine si accord\u00f2 con i cittadini di Metone permettendo a tutti di partire con un solo indumento ciascuno. Buckler suggerisce che questo atteggiamento indulgente potrebbe essere stato il risultato della richiesta, da parte della Tessaglia, di intervenire nella guerra sacra (vedi sotto); ansioso di non perdere questa opportunit\u00e0, Filippo cerc\u00f2 di porre fine all'assedio il pi\u00f9 rapidamente possibile.\nSituazione intorno al 354 a.C..\nIntorno al 354/353 a.C., in soli 5 anni di potere, Filippo aveva unificato la Macedonia e l'aveva trasformata in potenza dominante del nord della Grecia. Aveva completamente ridotta l'influenza ateniese nella regione, ed era stato alleato con l'altra grande potenza greca presente nella regione, la Lega calcidica. Si era assicurato l'accesso al mare Egeo, che era stato un annoso problema per la Macedonia, dato che i siti idonei erano stati monopolizzati da coloni greci nell'era arcaica. Inoltre, aveva riorganizzato l'esercito, che era diventato uno dei pi\u00f9 agguerriti, ed egli aveva a disposizione risorse finanziarie per pagare sempre un maggior numero di soldati.\nQuesta rapida ascesa del potere della Macedonia era in parte dovuta alle eccezionali capacit\u00e0 militari e diplomatiche di Filippo. Tuttavia, fu dovuta anche allo stato di debolezza attraversato dalle maggiori potenze della Grecia. Sparta non si era mai ripresa dalla liberazione della Messenia ad opera di Epaminonda, mentre a sua volta Tebe era ancora indebolita dalla morte di Epaminonda e dalle conseguenze di Mantinea. Atene, come discusso in precedenza, era stata coinvolta in una guerra con i suoi alleati; nel 355 a.C., gli Ateniesi concordarono una pace che lasci\u00f2 indipendenti molti dei loro ex alleati, indebolendo gravemente il loro potere. Anche se queste potenze protestarono contro le azioni di Filippo, Atene era attanagliata da molti altri problemi per tentare qualsiasi intervento; Filippo quindi pot\u00e9 andare avanti, in gran parte, incontrastato fino al 354 a.C.\nTessaglia e guerre sacre (356\u2013352 a.C.).\nScenario.\nLa terza guerra sacra (spesso chiamata semplicemente \"guerra sacra\") scoppi\u00f2 nel 356 a.C., e present\u00f2 a Filippo la sua prima vera opportunit\u00e0 di espandere la sua influenza negli affari della Grecia centrale e meridionale. La guerra fu apparentemente causata dal rifiuto della Confederezione della Focide a pagare una sanzione a lei inflitta nel 357 a.C. dalla Lega anfizionica, un'organizzazione religiosa pan-greca che governava il pi\u00f9 importante luogo sacro della Grecia antica, il Tempio di Apollo a Delfi. Dietro l'elemento religioso, probabilmente si celava una questione di \"realpolitik\" nel portare accuse contro i Focesi, istigata dai Tebani. In quel momento, Tebe controllava la maggioranza dei voti nel consiglio, e in occasione della riunione autunnale del 357 a.C., i Tebani furono in grado di accusare sia i Focesi (per la coltivazione della terra sacra) che gli Spartani (per l'occupazione di Tebe 25 anni prima), denunciandoli e sanzionandoli. Dal momento che per entrambe le parti le sanzioni erano \"ingiustificatamente dure\", i Tebani, probabilmente, si aspettavano che nessuna delle due parti pagasse, e, quindi, di essere in grado di dichiarare una \"guerra santa\" contro entrambi.\nIn risposta, i Focesi, sotto la guida di Filomelo, sequestrarono Delfi (che si trovava entro i confini della Focide), e affermarono l'antica pretesa di ottenere la presidenza del Lega anfizionica, intendendo cos\u00ec annullare la sanzione ricevuta. Sembra ci fosse una certa simpatia in Grecia nei confronti dei Focesi, dal momento che gli altri stati potevano vedere che \"i Tebani... avevano usato l'anfizione per perseguire vendette meschine e distruttive\". I Focesi erano sostenuti da Atene (nemica perenne di Tebe) e, non sorprende, anche da Sparta, la quale sperava di vedere annullata la propria sanzione quando i Focesi avessero sequestrato Delfi. Tuttavia, Filomelo saccheggi\u00f2 il tesoro di Apollo per pagare i mercenari, costituendo cos\u00ec un potente esercito, ma alterando drasticamente l'opinione degli altri Stati greci. Nell'inverno del 356/355 a.C. venne pertanto dichiarata una \"guerra sacra\" contro i Focesi da parte del Consiglio anfizionico, con i Tebani tra i protagonisti. La guerra inizi\u00f2 relativamente bene per i Focesi, ma vennero poi pesantemente sconfitti dai Tebani a Neon nel 355 o nel 354 a.C., e Filomelo cadde in battaglia. Imperterrito, Onomarco prese il suo posto e assold\u00f2 nuovi mercenari per continuare la lotta.\nCronologia delle guerre sacre.\nLe fonti antiche sulle guerre sacre sono scarse e generalmente prive di informazioni cronologiche. Pertanto gli storici moderni hanno creato accesi dibattiti senza ottenere un chiaro consenso. Viene generalmente accettato che la guerra dur\u00f2 10 anni e si concluse nell'estate del 346 a.C. (l'unica data certa), che lascia ipotizzare al 356 a.C. l'inizio della guerra, con il sequestro di Delfi ad opera di Filomelo. Dopo la sconfitta di Filomelo a Neon, i Tebani pensarono che fosse sicuro inviare il generale Pammene in Asia con 5\u00a0000 opliti; come si \u00e8 detto, Pammene probabilmente incontr\u00f2 Filippo a Maronea nel 355 a.C., durante il suo viaggio in Asia. Buckler, l'unico storico che ha prodotto uno studio sistematico sulla guerra sacra, pone quindi Neon nel 355 a.C. e suggerisce che dopo l'incontro con Pammene, Filippo and\u00f2 ad iniziare l'assedio di Metone. Altri storici hanno posto Neon nel 354 a.C., perch\u00e9 Diodoro dice che la battaglia ebbe luogo mentre Filippo assediava Metone, evento che Diodoro (ad un certo punto) situa nel 354 a.C. Tuttavia, la cronologia di Diodoro relativa alla guerra sacra \u00e8 molto confusa; egli fa risalire l'inizio e la fine della guerra a un anno dopo, dicendo che la guerra dur\u00f2 9, 10 o 11 anni, e indica l'assedio di Metone con due date differenti; pertanto le sue date non possono essere considerate attendibili.\nTrascurando le date, la maggior parte degli storici concordano sulla stessa sequenza di eventi per questa parte della guerra sacra. La questione principale \u00e8 quindi stabilire l'inizio della sequenza. Cos\u00ec, Buckler (cos\u00ec come Beloch e Cloche) datano Neon al 355 a.C., Metone al 355-354 a.C., la prima campagna di Tessaglia di Filippo al 354 a.C. e la seconda al 353 a.C. Al contrario, Cawkwell, Sealey, Hammond e altri minori spostano tutte queste date di un anno, a cominciare da Neon nel 354 a.C.\nPrima campagna in Tessaglia.\nLa guerra sacra sembrava aver rinnovato il conflitto all'interno della Tessaglia. La Lega della Tessaglia era fedele sostenitrice della Lega anfizionica ed era portatrice di un antico odio nei confronti dei Focesi. Al contrario, Fere si era alleata con i Focesi. Nel 354 o 353 a.C., gli Alevadi si appellarono a Filippo per chiedergli aiuto per sconfiggere Fere. Filippo rispose in maniera affermativa, forse non sorprendentemente:\nFilippo quindi appront\u00f2 un esercito in Tessaglia, probabilmente con l'intenzione di attaccare Fere. Secondo i termini della loro alleanza, Licofrone di Fere richiese l'aiuto dei Focesi, e Onormarco invi\u00f2 suo fratello, Faillo con 7\u00a0000 uomini; tuttavia, Filippo respinse questa forza prima che potesse unirsi all'esercito di Fere. Onomarco abbandon\u00f2 l'assedio in cui era impegnato e port\u00f2 tutto il suo esercito in Tessaglia per attaccare Filippo. \u00c8 possibile che Onomarco sperasse di conquistare la Tessaglia, cosa che avrebbe lasciato i Tebani isolati (Locride e Doris essendo gi\u00e0 cadute sotto i Focesi), dando cos\u00ec a questi ultimi la maggioranza nel Consiglio anfizionico e permettendo loro di porre cos\u00ec fine alla guerra sacra. Onomarco, probabilmente, port\u00f2 con s\u00e9 20\u00a0000 fanti, 500 cavalieri e un gran numero di catapulte, ponendo cos\u00ec in inferiorit\u00e0 numerica l'esercito di Filippo. I dettagli esatti della campagna successiva non sono chiari, ma Onomarco sembra aver inflitto due sconfitte a Filippo, con l'uccisione di molti Macedoni. Polieno suggerisce che la prima delle vittorie di Onomarco fu facilitata dall'uso di catapulte per lanciare pietre sulle falangi macedoni, mentre salivano una pendenza per attaccare i Focesi. Dopo queste sconfitte, Filippo si ritir\u00f2 in Macedonia per l'inverno. Si dice che avrebbe commentato che: \"non scappavo, ma, come un ariete, mi sono tirato indietro per poter avanzare di nuovo pi\u00f9 pesantemente\".\nSeconda campagna in Tessaglia.\nFilippo torn\u00f2 in Tessaglia l'estate seguente (353 o 352 a.C., a seconda della cronologia seguita), dopo aver messo assieme un nuovo esercito in Macedonia, chiedendo formalmente ai Tessali di unirsi a lui nella guerra contro i Focesi; i Tessali, anche se delusi dal risultato di Filippo l'anno precedente, realisticamente avevano poca scelta se volevano evitare di essere conquistati dall'esercito di Onomarco. Filippo aveva cos\u00ec radunato tutti gli avversari Tessali di Fere e poteva disporre, secondo Diodoro, di un esercito costituito da 20\u00a0000 fanti e 3\u00a0000 cavalieri.\nPagase.\nAd un certo punto, durante le sue campagne in Tessaglia, Filippo aveva catturato il porto strategico di Pagase, che era il porto di Fere. Non \u00e8 chiaro se ci\u00f2 era avvenuto durante la prima o la seconda campagna; sia Buckler che Cawkwell suggeriscono che ebbe luogo nella seconda campagna, prima della battaglia dei Campi di Croco Prendendo Pagase, \u00e8 probabile che Filippo abbia impedito a Fere di essere rafforzata dal mare durante la sua seconda campagna. Buckler suggerisce che Filippo aveva imparato la lezione dalla campagna precedente, e interndeva precludere a Fere ogni aiuto esterno prima di attaccarla.\nBattaglia dei Campi di Croco.\nNel frattempo, Onomarco torn\u00f2 in Tessaglia, per cercare di proteggere l'ascesa dei Focesi, con la stessa forza dell'anno precedente. Inoltre, gli Ateniesi inviarono Carete per aiutare i loro alleati Focesi, vedendo la possibilit\u00e0 di sferrare un colpo decisivo contro Filippo. Gli eventi successivi non sono chiari, ma venne combattuta una battaglia tra Macedoni e Focesi, probabilmente quando Filippo cerc\u00f2 di impedire alle forze focesi di unirsi a quelle di Fere, e soprattutto, prima che arrivassero gli Ateniesi. Secondo Diodoro, i due eserciti si incontrarono su una vasta pianura vicino al mare (i \"campi di Croco\"), probabilmente nelle vicinanze di Pagase. Filippo mand\u00f2 i suoi uomini in battaglia con indosso una corona di alloro, simbolo di Apollo; \"come se egli fosse il vendicatore... del sacrilegio, e procedesse a combattere sotto la sua guida, del dio\". Alcuni dei mercenari Focesi, presumibilmente, gettarono le armi, turbati dalla loro coscienza sporca. Nella battaglia che ne segu\u00ec, la pi\u00f9 sanguinosa mai registrata nella storia dell'antica Grecia, Filippo ottenne una vittoria decisiva contro i Focesi. In totale vennero uccisi 6\u00a0000 Focesi, tra cui Onormarco, e altri 3\u00a0000 vennero fatti prigionieri. Onomarco venne impiccato o crocifisso e gli altri prigionieri annegati, come richiedeva il rituale per i ladri del tempio. Queste punizioni vennero progettate per negare agli sconfitti una onorevole sepoltura; Filippo, quindi, continu\u00f2 a presentarsi come il vendicatore pio del sacrilegio commesso dai Focesi. Buckler afferm\u00f2 che:. \u00abNon si dovrebbe supporre automaticamente che un annegamento di massa... avrebbe scosso il mondo greco, visto che anche l'indole mite di Isocrate ritenne che i mercenari focesi erano meglio morti che vivi... davvero terribile fu la punizione, ma era del tutto coerente con il ruolo di Filippo come vendicatore di Apollo\".\nRiorganizzazione della Tessaglia.\nFu probabilmente all'indomani della sua vittoria (se non prima) che i Tessali nominarono Filippo \"arconte\" della Tessaglia. Questo fu un riconoscimento a vita, e diede a Filippo il controllo su tutte le entrate della Confederazione della Tessaglia e il comando dell'esercito tessalo.\nFilippo era a quel punto in grado di disporre della Tessaglia a suo piacimento e probabilmente port\u00f2 prima a termine l'assedio di Pagase, per negare agli Ateniesi un approdo in Tessaglia. Pagase non faceva parte della Confederazione della Tessaglia e Filippo la prese quindi come propria e la presidi\u00f2 installandovi una guarnigione. La caduta di Pagase ora lasciava Fere totalmente isolata. Licofrone, piuttosto che subire il destino di Onomarco, tratt\u00f2 con Filippo e in cambio della consegna di Fere, gli fu concesso, insieme a 2\u00a0000 dei suoi mercenari, di andare in Focide. Filippo decise di unire sotto il suo governo tutte le citt\u00e0 tradizionalmente recalcitranti della Tessaglia. Prese il controllo diretto di diverse citt\u00e0 della Tessaglia occidentale, esili\u00f2 i dissidenti, e in un caso di rifondazione delle citt\u00e0, sostitu\u00ec la popolazione con dei macedoni; strinse il suo controllo di Perrebia, e invase Magnesia dove lasci\u00f2 una guarnigione; \"quando termin\u00f2, era signore della Tessaglia.\"\nTermopili.\nUna volta soddisfatto della sua riorganizzazione della Tessaglia, Filippo marci\u00f2 verso sud fino al passo delle Termopili, la porta verso la Grecia centrale. Probabilmente intendeva far seguire alla sua vittoria sui Focesi, l'invasione della Focide, una prospettiva che allarm\u00f2 notevolmente gli Ateniesi, dal momento che una volta passate le Termopili, avrebbe potuto marciare su Atene. Gli Ateniesi, quindi, inviarono una forza alle Termopili e occuparono il passo; c'\u00e8 un certo dibattito sul fatto che altri contingenti possano essersi uniti agli Ateniesi alle Termopili. Gli Ateniesi erano sicuramente l\u00ec, dal momento che l'oratore ateniese Demostene ha celebrato la difesa del passo in uno dei suoi discorsi. Cawkwell suggerisce che la forza ateniese era quella che Diodoro dice fu spedita sotto Nausicle e composta da 5\u00a0000 fanti e 400 cavalieri, ai quali si erano aggiunti i resti dell'esercito focese e i mercenari di Fere. Tuttavia, Buckler sostiene che Diodoro non cita mai le Termopili, e la forza sotto Nausicle venne inviata per aiutare i Focesi l'anno successivo; invece, crede che un'altra forza ateniese tenne il controllo del passo senza assistenza di altri. Anche se sarebbe stato possibile forzare il passo, Filippo non tent\u00f2 di farlo, preferendo non rischiare una sconfitta dopo i suoi grandi successi in Tessaglia.\nSituazione al 352 a.C..\nCawkwell descrive il 352 a.C. come l' \"annus mirabilis\" di Filippo. La sua nomina all'alto comando in Tessaglia comport\u00f2 un enorme aumento del suo potere, dandogli un ruolo determinante nel nuovo esercito. Le sue azioni, come \"vendicatore\" e \"salvatore\" di Apollo lo resero gradito a tutti i Greci in generale. Come risultato della maggior potenza e influenza di Filippo, Worthington suggerisce che Filippo era inarrestabile nel suo intento di controllare tutta la Grecia gi\u00e0 al momento della \"Prima Filippica\" di Demostene (351 a.C.)\nSituazione strategica.\nLo stallo alle Termopili indic\u00f2 la direzione futura del conflitto in corso tra Filippo e gli Ateniesi. Atene era una potenza navale significativa, mentre la Macedonia non aveva alcuna reale marina. Al contrario, la Macedonia aveva un potente esercito, in particolare con l'aggiunta dei Tessali dopo il 352 a.C., che Atene non poteva sperare di eguagliare. Gli Ateniesi quindi avrebbero potuto impedire a Filippo di attaccarli via mare, ma non via di terra; a meno che non avessero potuto occupare le Termopili per tempo. Il passo era abbastanza stretto da poter essere controllato da un esercito poco numeroso e poteva essere aggirato solo con una certa difficolt\u00e0, cio\u00e8 gli Ateniesi potevano sperare di resistere a Filippo proprio in quel punto; le Termopili quindi diventarono la posizione chiave del conflitto. Gli Ateniesi iniziarono a rendersi conto che non potevano sperare di recuperare Anfipoli, o sconfiggere Filippo, ma dovevano invece agire sulla difensiva; come disse Demostene: \"la guerra fin dall'inizio era destinata a essere una vendetta contro Filippo, ora alla sua conclusione, occorre cercare di non soffrire per mano di Filippo\". Dal punto di vista di Filippo, dopo aver ottenuto il controllo di Anfipoli, avrebbe potuto operare nel Mar Egeo settentrionale senza ostacoli, soprattutto facendo una campagna durante il periodo in cui soffiava il Meltemi, o in inverno, quando la flotta ateniese poteva fare ben poco per fermarlo. Tuttavia, egli non poteva avanzare facilmente in Grecia, per attaccare Atene per esempio, se le Termopili non erano sotto il suo controllo.\nTracia (353\u2013352 a.C.).\nMolti storici concordano sul fatto che Filippo fece una campagna in Tracia nel 353 a.C., ma cosa esattamente realizz\u00f2 \u00e8 una questione di una certa confusione. Come \u00e8 stato discusso, alcuni storici, tra cui Cawkwell e Sealey, posizionano la campagna di Maronea e Abdera nel 353 a.C. Altri suggeriscono che, in una campagna i cui dettagli sono essenzialmente sconosciuti, Filippo sconfisse il re della Tracia centrale, Amadoco II, riducendolo al rango di alleato. Dal momento che le campagne di Maronea e Abdera si svolsero nel territorio di Amadoco, sembra probabile che Filippo attu\u00f2 la campagna contro Amadoco nel 353 a.C.\nNella prima parte del 352 a.C. si erano verificati numerosi eventi chiave in Tracia, o nei suoi dintorni, che confermano l'influenza di Filippo nella regione. Il generale ateniese Carete cattur\u00f2 Sesto, nel Chersoneso Tracico nei primi mesi dell'anno, probabilmente prendendo la citt\u00e0 a Cersoblette. Gli ateniesi avevano un interesse di lunga data nel Chersoneso Tracico per ragioni strategiche, e vi avevano formato una parte significativa del loro 'impero' nel V secolo a.C. In primo luogo, Atene dipendeva in larga misura dalle importazioni di grano dalla Crimea per il suo approvvigionamento alimentare e controllare il Chersoneso Tracico aveva contribuito a garantire che i rifornimenti sarebbero passati in modo sicuro attraverso l'Ellesponto. In secondo luogo, il Chersoneso Tracico era stato utilizzato come luogo dove sistemare la cittadinanza di Atene in eccesso, di solito sotto forma di cleruchie, le colonie che non erano politicamente indipendenti dalla citt\u00e0 madre. Dopo la cattura di Sesto, Cersoblette, che fino a quel momento aveva resistito ai tentativi ateniesi di recuperare il Chersoneso Tracico, venne a patti con Atene. Probabilmente era preoccupato dell'influenza acquisita da Filippo nella regione, e, quindi cerc\u00f2 di allearsi con gli Ateniesi, dando loro il controllo di tutte le citt\u00e0 della penisola tranne Cardia. Inoltre, la Lega calcidica sembrava aver voltato le spalle a Filippo nel 352 a.C., probabilmente perch\u00e9 preoccupata per i suoi progetti sul suo territorio, e cerc\u00f2 di stipulare la pace con Atene.\nFilippo, probabilmente, effettu\u00f2 anche una campagna in Tracia verso la fine del 352 a.C., forse dopo il ritorno dalla Tessaglia. A questo punto, se non prima, Filippo sconfisse e soggiog\u00f2 Amadoco, e probabilmente detronizz\u00f2 Cetriporide. Durante la campagna, l'esercito di Filippo entr\u00f2 in profondit\u00e0 nel territorio di Cersoblette e pose l'assedio alla fortezza di \"Heraion Teichos\" situata nei pressi di Perinto, sulla costa del mar di Marmara (anche se Buckler pone questo assedio nel 353 a.C.). Alla notizia dell'assedio, gli Ateniesi decisero una spedizione di 40 triremi per opporsi a Filippo. Tuttavia, seppero che Filippo era morto (o ammalato) e la missione di soccorso in realt\u00e0 non fu mai inviata. Sembra chiaro che Filippo si ammal\u00f2 durante la campagna, ma non si sa esattamente come la campagna si concluse. Fu probabilmente in questa occasione che Filippo prese in ostaggio il figlio di Cersoblette e lo port\u00f2 a Pella, ponendo cos\u00ec fine alla libert\u00e0 d'azione di Cersoblette.\nGuerra contro Olinto (349\u2013348 a.C.).\nCome gi\u00e0 detto, la Lega calcidica aveva fatto pace con Atene nel 352 a.C., in palese violazione della sua alleanza con Filippo, a causa della crescente paura per il potere macedone. Cawkwell sostiene che da quel momento in poi, Olinto e la Lega erano condannati. Tuttavia, i successivi anni del regno di Filippo sembra siano stati militarmente tranquilli; Diodoro non menziona alcuna attivit\u00e0 di Filippo fino a 349 a.C. Filippo non fece ulteriori sforzi per intervenire nella guerra sacra, che era in corso fino al 346 a.C. Nel frattempo, potrebbe esserci stata un po' di agitazione in Macedonia; Filippo aveva fatto uccidere uno dei suoi fratellastri (figlio della seconda moglie di Aminta III), e altri due erano fuggiti a Olinto. Secondo Giustino, ci\u00f2 forn\u00ec a Filippo il pretesto di attaccare Olinto e la Lega calcidica.\nFilippo, finalmente, inizi\u00f2 la sua campagna contro la Lega calcidica nel 349 a.C., probabilmente nel mese di luglio, quando i venti Meltemi avrebbero impedito ad Atene l'invio di aiuti. Diodoro dice che inizi\u00f2 assediando, catturando e radendo al suolo la fortezza di Zereia (forse Stagira; altrimenti sconosciuta). Filippo sembra avere metodicamente operato intorno alle 32 citt\u00e0 della Lega, lasciando Olinto per ultima. Almeno alcune citt\u00e0 a lui sottoposte, tra cui Toroni e Meciberna - una piccola citt\u00e0 che aveva funzionato come porto di Olinto - avevano potuto osservare il destino delle citt\u00e0 che avevano resistito a Filippo. Entro la primavera del 348 a.C., la parte occidentale della penisola Calcidica era andata perduta, e gli abitanti di Olinto provarono a devastare il loro ex territorio.\nInfine, probabilmente nel giugno del 348 a.C., assieme agli eserciti di tutte le altre citt\u00e0 catturate, Filippo si dispose ad attaccare Olinto. Secondo Diodoro, ci furono due battaglie campali contro Olinto; dopo essere stati sconfitti due volte, gli abitanti di Olinto vennero poi confinati dalla citt\u00e0. Due dei comandanti di Olinto, Euticrate e Lastene, disertarono a favore di Filippo con 500 cavalieri poco prima dell'assedio. Diodoro afferma quindi che la citt\u00e0 cadde per tradimento; certamente il tradimento venne commesso, ma non \u00e8 chiaro in che modo la citt\u00e0 venne catturata. In entrambi i casi, entro settembre l'assedio era finito, e la Lega calcidica era stata annientata. Filippo rase al suolo la citt\u00e0, e vendette gli abitanti come schiavi; la stessa sorte attendeva le altre citt\u00e0 calcidiche che non si erano sottomesse a lui. Filippo incorpor\u00f2 la penisola Calcidica nel regno Macedone, distribuendo la terra tra i suoi seguaci.\nAtene e la guerra contro Olinto.\nQuando Filippo inizi\u00f2 il suo attacco nel 349 a.C., Olinto si appell\u00f2 ad Atene per chiedere aiuto. In risposta, Demostene fece una serie di discorsi, ora noti come \"Olintiache\", incoraggiando gli Ateniesi a resistere a Filippo. Il periodo che va dal 351 al 346 a.C. segna la graduale ascesa di Demostene nella politica ateniese, divenendo il maggior sostenitore della resistenza di Atene a Filippo. Tuttavia, proprio il momento in cui Demostene divenne importante \u00e8 oggetto di discussione; Cawkwell sottolinea che la possibilit\u00e0 di avere a disposizione buona parte dei discorsi di Demostene pu\u00f2 farlo sembrare pi\u00f9 importante di quanto in realt\u00e0 non fosse stato. Alla fine, gli Ateniesi decisero di inviare una forza di 2\u00a0000 mercenari con armi leggere (secondo le fonti dei peltasta, anche se a rigor di termini, non lo erano), e 38 triremi per aiutare Olinto. Trenta delle triremi erano gi\u00e0 in servizio sotto Carete, forse operanti nel nord del Mar Egeo; le altre 8 dovevano essere dotate di equipaggio di cittadini Ateniesi. Tuttavia, non \u00e8 chiaro se questa forza ottenne qualcosa.\nPi\u00f9 tardi, nei primi mesi del 348 a.C., Olinto fece un nuovo appello di aiuto. Gli Ateniesi inviarono Caridemo, un ex generale di Cersoblette che era diventato cittadino ateniese, con 4\u00a0000 peltasta, 150 cavalieri e 18 triremi; delle triremi, 10 erano gi\u00e0 probabilmente in servizio, e le altre 8 avrebbero potuto essere quelle inviate con Carete nel 349 a.C. Caridemo si un\u00ec agli abitanti di Olinto e insieme attaccarono l'ex territorio di Olinto nella penisola Calcidica occidentale. Infine, poco prima che iniziasse l'assedio finale di Olinto, i suoi abitanti fecero un ulteriore appello di aiuto. Gli Ateniesi erano pronti ad inviare una forza di opliti cittadini, ma vennero ritardati, probabilmente a causa dei venti Meltemi, e arrivano troppo tardi.\nEubea.\nAtene non riusc\u00ec ad inviare aiuti pi\u00f9 efficaci a causa di eventi accaduti in Eubea nel 348 a.C. Un politico preminente della Calcide, Callia cerc\u00f2 di unire le citt\u00e0 dell'Eubea in una nuova confederazione e questo, inevitabilmente, avrebbe significato la fine della finora forte presenza ateniese sull'isola. Dal punto di vista strategico ci\u00f2 non era accettabile per Atene. Nel 410 a.C., lo stretto tra l'Eubea e la terraferma, l'Euripo, era ristretto, e quindi collegato alla Calcide. Se l'Eubea, e in particolare la Calcide, non fosse stata pi\u00f9 controllata da Atene, Filippo avrebbe potuto potenzialmente attraversare l'Eubea dalla Tessaglia, e poi attraversarla nuovamente dalla Beozia attraverso la Calcide, aggirando in tal modo le Termopili. L'intera strategia ateniese negli anni successivi al 352 a.C., quindi necessitava il mantenimento dell'Eubea.\nNei primi mesi del 348 a.C., gli Ateniesi erano distratti dagli eventi dell'Eubea, e non erano in condizione di dare grande aiuto ad Olinto e pertanto la spedizione, che gli Ateniesi inviarono in Eubea per cercare di mantenere la loro posizione sull'isola, fu un disastro e quindi dovettero cercare la pace con la Calcide, in tal modo perdendo il controllo dell'isola. \u00c8 possibile che Filippo avesse incitato la rivolta in Eubea, anche se si ritiene pi\u00f9 probabile che si sia trattato di una lettura errata di un discorso del politico ateniese Eschine.\nFine della guerra sacra (347\u2013346 a.C.).\nIl politico ateniese Filocrate, nel 348 a.C., aveva suggerito di offrire la pace a Filippo durante la guerra di Olinto. Tuttavia, l'Assemblea ateniese aveva rifiutato questa proposta, mettendo Filocrate sotto processo, e anche se poi venne scagionato dalle accuse, era troppo tardi per salvare Olinto. La guerra tra Atene e Filippo continu\u00f2 quindi nel 347 a.C., come era stato per la guerra sacra. Nel 347 a.C., Filippo mand\u00f2 dei corsari ad attaccare le colonie ateniesi nelle isole dell'Egeo. Nel frattempo, stava diventando chiaro che la guerra sacra poteva essere conclusa solo da un intervento esterno. I Focesi avevano occupato diverse citt\u00e0 della Beozia, ma erano a corto di denaro per pagare i loro mercenari; al contrario, i Tebani erano in grado di agire efficacemente contro i Focesi. Il generale focese Faleco era stato rimosso dal suo comando nel 347 a.C., e al suo posto erano stati nominati tre nuovi generali che attaccarono di nuovo con successo la Beozia. I Tebani si appellarono a Filippo per aiuto, il quale invi\u00f2 una piccola forza per dar loro assistenza. Filippo invi\u00f2 una forza sufficiente ad onorare la sua alleanza con Tebe, ma non abbastanza per porre fine alla guerra - desiderando personalmente la gloria della fine della guerra, a sua scelta, e alle sue condizioni.\nNei primi mesi del 346 a.C., Filippo fece conoscere la sua intenzione di marciare a sud con i Tessali, anche se non disse dove e perch\u00e9. I Focesi quindi fecero dei piani per la difesa delle Termopili, e chiesero l'intervento di Spartani e Ateniesi, probabilmente intorno al 14 febbraio. Gli Spartani inviarono Archidamo III con 1\u00a0000 opliti, e gli Ateniesi ordinarono a tutti gli abili al servizio militare sotto l'et\u00e0 dei 40 anni di andare in aiuto dei Focesi. Tuttavia, tra l'appello dei Focesi e la fine del mese, tutti i piani vennero sconvolti dal ritorno al potere di Faleco in Focide; Ateniesi e Spartani dissero in seguito che non era stato loro permesso di difendere le Termopili. Le fonti antiche non chiariscono perch\u00e9 Faleco era tornato al potere, n\u00e9 perch\u00e9 adott\u00f2 questo drastico mutamento nella politica. Cawkwell suggerisce, sulla base di osservazioni di Eschine, che l'esercito focese restaur\u00f2 Faleco perch\u00e9 non era stato adeguatamente pagato, e inoltre perch\u00e9 Faleco, rendendosi conto che l'esercito non avrebbe potuto essere pagato e che i Focesi non avrebbero pi\u00f9 potuto sperare di vincere la guerra, decise di cercare di negoziare un accordo di pace con Filippo.\nPace con Atene.\nQuando gli Ateniesi ricevettero questa notizia, cambiarono rapidamente politica. Se le Termopili non potevano pi\u00f9 essere difese, la sicurezza ateniese non poteva pi\u00f9 essere garantita. Entro la fine di febbraio, gli Ateniesi avevano inviato un'ambasciata a Filippo, costituita da Filocrate, Demostene e Eschine, per discutere di pace tra Atene e la Macedonia. L'ambasciata ebbe due udienze da Filippo, durante le quali ogni parte present\u00f2 le proprie proposte per i termini dell'accordo di pace. L'ambasciata poi torn\u00f2 ad Atene per presentare i termini proposti all'Assemblea di Atene, insieme ad una ambasciata macedone, voluta da Filippo per finalizzare un accordo. Gli Ateniesi discussero il trattato di pace nel mese di aprile e cercarono di proporre una pace nella quale tutti gli Stati greci avrebbero potuto partecipare (compresa la Focide). Tuttavia, Demostene (a quel punto un forte sostenitore della pace) convinse l'Assemblea che Filippo non avrebbe mai accettato una tale pace, e che la posizione vulnerabile di Atene faceva s\u00ec che non avevano altra scelta che accettare le condizioni di Filippo. Il 23 aprile, gli Ateniesi giurarono sui termini del trattato, che \u00e8 oggi conosciuto come la Pace di Filocrate, alla presenza degli ambasciatori macedoni. Tra i termini principali dell'accordo vi era che Atene diventava alleata di Filippo e che rinunciava definitivamente alla sua pretesa su Anfipoli.\nFine dell'indipendenza della Tracia.\nDopo la prima ambasciata ateniese in Macedonia, Filippo continu\u00f2 la campagna contro Cersoblette. I dettagli sulla campagna sono scarsi, ma sembra che Filippo abbia facilmente catturato il tesoro dei Traci sulla \"Montagna Sacra\". Poi, invece di deporre Cersoblette, lo fece suo alleato, nello stesso modo come aveva fatto con suo fratello Amadoco.\nSoluzione della guerra sacra.\nDopo aver accettato le condizioni di pace con gli ambasciatori macedoni nel mese di aprile, gli Ateniesi inviarono una seconda ambasciata in Macedonia, per avere i giuramenti di pace da Filippo. Quando l'ambasciata giunse da Filippo, con Demostene e Eschine quali componenti, fu piuttosto sorpresa di trovare ambasciate di tutti i principali combattenti della guerra sacra, convenute al fine di discutere una soluzione alla guerra. Quando Filippo torn\u00f2 dalla Tracia ricevette tutte queste ambasciate. I Tebani e i Tessali gli chiesero di prendere la direzione della Grecia e di punire la Focide; al contrario, i Focesi, sostenuti dagli Spartani e dagli Ateniesi, pregarono Filippo di non attaccare la Focide. Filippo, per\u00f2, ritard\u00f2 a prendere una decisione; \"[egli] cerc\u00f2 con ogni mezzo di non rivelare come aveva intenzione di risolvere le cose, incoraggiando privatamente entrambe le parti a sperare che avrebbe fatto come volevano, ma invitandole a non prepararsi alla guerra, poich\u00e9 un accordo era a portata di mano\"; ritard\u00f2 anche il giuramento sulla pace di Filocrate Preparativi militari erano in corso a Pella in questo periodo, ma Filippo disse agli ambasciatori che erano per una campagna contro Halos, una piccola citt\u00e0 della Tessaglia che gli si era opposta. Part\u00ec per Halos prima di effettuare qualsiasi pronunciamento, costringendo l'ambasciata ateniese a viaggiare con lui; solo quando raggiunsero Fere, Filippo si decise a giurare, consentendo cos\u00ec agli ambasciatori ateniesi di tornare in patria.\nEra ora che Filippo applicasse il \"colpo di grazia\". Aveva convinto gli Ateniesi e gli altri Greci che lui e il suo esercito si stavano dirigendo verso Halos, ma sembra certo che avesse inviato altre unit\u00e0 direttamente alle Termopili. Tutta la Grecia centrale e meridionale era ora alla merc\u00e9 di Filippo, e gli Ateniesi non avrebbero potuto salvare i Focesi anche se avessero abbandonato la pace. Filippo poteva essere certo di dettare i termini della fine della guerra sacra, dal momento che ora poteva usare la forza contro qualsiasi Stato che non avesse accettato il suo arbitrato. Inizi\u00f2 facendo una tregua con Falaico il 19 luglio; Falaico gli offr\u00ec la resa della Focide in cambio del permesso all'esilio, con i suoi mercenari, e di andare dove avesse voluto. Filippo dichiar\u00f2 poi che il destino della Focide non sarebbe stato deciso da lui, ma dal Consiglio della Lega anfizionica. Tuttavia, \u00e8 chiaro che Filippo stava dettando i termini dietro le quinte; attribuire alla Lega anfizionica la responsabilit\u00e0 formale, gli consentiva di dissociarsi dai termini in futuro.\nIn cambio per aver posto fine alla guerra, la Macedonia venne fatta membro del Consiglio anfizionico, e le vennero dati i due voti che erano stati spoliati alla Focide. Questo fu un momento importante per Filippo, dal momento che l'adesione della Macedonia alla Lega anfizionica significava che non era pi\u00f9 uno stato \"barbaro\" agli occhi dei Greci. Le condizioni imposte ai Focesi erano molto dure, ma realisticamente Filippo non aveva altra scelta che imporre tali sanzioni; aveva bisogno del sostegno dei Tessali (nemici giurati della Focide), e non poteva rischiare di perdere il prestigio che aveva ottenuto con la sua condotta religiosa durante la guerra. Oltre ad essere state espulse dal Consiglio anfizionico, tutte le citt\u00e0 focesi dovevano essere distrutte e gli abitanti avrebbero dovuto stanziarsi in \"villaggi\" con non pi\u00f9 di cinquanta case; il denaro rubato dal tempio doveva essere versato ad un tasso di 60 talenti all'anno; i Focesi tuttavia mantennero la loro terra. Gli Ateniesi, avendo fatto la pace con Filippo, non vennero penalizzati dal Consiglio anfizionico, e gli Spartani sembra che se la fossero cavata con poco. Filippo presiedette le feste anfizioniche in autunno, e quindi, con grande sorpresa dei Greci, torn\u00f2 in Macedonia per non tornare in Grecia che sette anni pi\u00f9 tardi. Conserv\u00f2 comunque il suo accesso, per presidiare la citt\u00e0 pi\u00f9 vicina alle Termopili, Nicea con le truppe della Tessaglia.\nSituazione al 346 a.C..\nIl 346 a.C. fu un altro anno straordinario per Filippo. Le citt\u00e0-stato della Grecia si erano indebolite negli anni precedenti, e Filippo era quindi l'unica forza in grado di porre finalmente fine alla guerra sacra. In definitiva, una volta avuto il controllo delle Termopili, questa forza militare gli consent\u00ec di risolvere la guerra con la semplice minaccia della forza. Filippo intendeva senza dubbio risolvere la guerra, prima ancora che i Tessali e i Tebani chiedessero che fosse lui a farlo, e le condizioni alle quali venne conclusa la guerra fossero presumibilmente quelle che avrebbe voluto; giungere a una pace separata con Atene era un vantaggio. Filippo era, con la sua adesione al Consiglio anfizionico, legittimato come un \"vero\" Greco, e con il prestigio che aveva guadagnato per la sua pia condotta verso Apollo, e con la sua forza militare, era ora \"de facto\" il \"capo\" delle citt\u00e0-stato greche. Hornblower suggerisce pertanto che Filippo fu l'unico vero vincitore della guerra sacra. Inoltre, il dominio di Filippo sulla Grecia settentrionale e il nord Egeo era ormai quasi completo, dopo il suo successo nella guerra di Olinto e la sottomissione di Cersoblette. Diodoro riassume cos\u00ec i risultati di Filippo nel 346 a.C.:\nC'\u00e8 stato un gran dibattito tra gli storici circa le motivazioni che determinarono le mosse di Filippo nel 346 a.C., con particolare riguardo ad Atene. Sebbene Filippo avesse fatto pace e alleanza con Atene prima della sua soluzione della guerra sacra, Atene non riusc\u00ec ad inviargli le truppe che aveva richiesto secondo i termini dell'alleanza. Anche se Filippo non aveva bisogno di queste truppe, l'impossibilit\u00e0 di Atene ad onorare i termini diede a Filippo fondati motivi di guerra. Tuttavia, anche quando aveva ottenuto il controllo delle Termopili, non fece alcuna mossa ostile verso Atene, e imped\u00ec qualsiasi pena potesse essere riservata ad Atene dal Consiglio anfizionico. Perch\u00e9 Filippo fu cos\u00ec indulgente verso Atene? Cawkwell suggerisce che Filippo stava gi\u00e0 cominciando a contemplare una campagna contro la Persia nel 346 a.C. (come suggerito da Diodoro), nel qual caso avrebbe avuto necessit\u00e0 di disporre delle potente flotta ateniese; da qui la sua richiesta di alleanza, e la sua pazienza nei confronti di Atene. Questo pu\u00f2 anche fornire un'altra spiegazione per l'utilizzo, da parte di Filippo, del Consiglio anfizionico per risolvere formalmente la guerra sacra; se doveva fare una campagna in Asia, la Grecia aveva bisogno di essere tranquilla, e una pace imposta attraverso un'organizzazione pan-greca (sostenuta con la minaccia di un intervento Macedone), aveva maggiori probabilit\u00e0 di successo di una imposta direttamente dalla Macedonia.\nRiorganizzazione e ridimensionamento (345\u2013342 a.C.).\nL'anno successivo, Filippo torn\u00f2 a ristrutturare la Macedonia. Giustino riferisce che dopo il ritorno in Macedonia, inizi\u00f2 a trapiantare parti della popolazione in nuove localit\u00e0, rafforzando in particolare le citt\u00e0 della Macedonia. Questo probabilmente per aumentare la sicurezza della popolazione e promuovere il commercio; Alessandro Magno avrebbe in seguito ricordato che il padre aveva portato \"i Macedoni gi\u00f9 dalle colline alla pianura\".\nIlliria (345 a.C.).\nFilippo torn\u00f2 poi alla campagna contro gli Illiri, particolarmente Pleurato, il cui regno probabilmente era lungo il fiume Drin nella moderna Albania. Durante la campagna, Filippo sub\u00ec una frattura alla tibia di eccezionale entit\u00e0, e fu salvato dalla morte dal coraggio dei suoi compagni cavalieri (150 dei quali vennero feriti nel corso della campagna). Filippo non fece alcuna campagna negli anni 344 e 343 a.C., probabilmente a causa degli effetti di questa grave ferita. Invece, si impegn\u00f2 nella riorganizzazione della Tessaglia nel 344 a.C., ripristinando il sistema di amministrazione antica di quadruplo \"Tetrarca\".\nMolossi e Cassopei (342 a.C.).\nIl regno dei Molossi in Epiro era stato un importante alleato della Macedonia sin dal 350 a.C., quando Filippo aveva preso in ostaggio il figlio di Aribba, Alessandro I. . Durante questo periodo trascorso a corte, Alessandro (fratello della moglie di Filippo, Olimpiade d'Epiro, era cresciuto nell'ammirazione di Filippo, e questi quindi decise di sostituire Aribba con Alessandro. La data esatta di quando avvenne ci\u00f2 non \u00e8 chiara; Cawkwell suggerisce che accadde nei primi mesi del 342 a.C., quando Alessandro avrebbe avuto 20 anni, come preludio alla sua campagna di Tracia. Aribba and\u00f2 in esilio ad Atene, dove gli fu promesso aiuto per riconquistare il suo regno, tuttavia, Alessandro sarebbe rimasto sul trono (e fedele a Filippo) fino alla sua morte, avvenuta nel 334 a.C. Filippo realizz\u00f2 certamente una campagna contro il regno epirota di Cassope all'inizio del 342 a.C., prendendo il controllo di tre citt\u00e0 per garantire le regioni meridionali del suo regno.\nTracia (342\u2013340 a.C.).\nIntorno al giugno del 342 a.C., Filippo part\u00ec per quella che doveva essere una lungamente pianificata spedizione in Tracia. La campagna avrebbe dovuto durare due anni, ma a parte che le sue forze erano considerevoli e che combatt\u00e9 diverse battaglie, le fonti antiche contengono pochissimi dettagli. Obiettivo primario di Filippo era Indubbiamente quello di deporre Cersoblette, una volta per tutte, che secondo Diodoro era stato causa di problemi per i Greci nel Chersoneso Tracico. Filippo chiuse la campagna sposando la figlia di un re dei Geti, che aveva suggerito a Filippo di non fare una campagna solo in Tracia, ma anche nella valle del fiume Evros, e a nord dei monti Balcani, vicino al Danubio.\nDurante la campagna, Filippo fond\u00f2 diverse citt\u00e0, in particolare Filippopoli sul sito del vecchio forte tracio di Eumolpia. Venne riscossa una decima dai Traci e in quella occasione potrebbe essergli stato attribuito il nuovo titolo di \"generale responsabile della Tracia\"; di fatto era governatore di una nuova provincia macedone, la Tracia. A nord di questa regione pacificata, i Traci erano rimasti per lo pi\u00f9 indipendenti, con il proprio re che era soggetto a Filippo. Cawkwell considera questa lunga campagna come uno dei pi\u00f9 importanti successi di Filippo, dato il terreno su cui si svolse e le condizioni invernali estreme.\nPerinto e Bisanzio (340\u2013339 a.C.).\nAlla fine della campagna di Tracia, Filippo torn\u00f2 nella citt\u00e0 di Perinto, in precedenza sua alleata. Diodoro dice in quanto la citt\u00e0 aveva cominciato a opporglisi e a favorire gli Ateniesi; tuttavia, da fonti ateniesi, non vi \u00e8 alcuna indicazione che questo sia successo. Una possibile spiegazione \u00e8 che Perinto avesse rifiutato di inviare aiuti a Filippo durante la campagna di Tracia, e fu per questo motivo che egli decise di attaccarla. Ad ogni modo, dal momento che Perinto era una citt\u00e0 greca, l'azione di Filippo diede al partito della guerra ateniese l'opportunit\u00e0 di accusare Filippo di stare cercando di distruggere la pace alla quale egli stesso aveva lavorato, dando cos\u00ec inizio ad una nuova guerra.\nRottura della pace.\nSebbene Demostene fosse stato uno degli architetti principali della pace di Filocrate, non appena l'aveva stipulata voleva liberarsene. Nel corso degli anni seguenti, Demostene divenne il capo del \"partito della guerra\" di Atene, e in ogni occasione cerc\u00f2 di minare la pace: \"Il suo metodo era semplice ed efficace. Continu\u00f2 a martellare falsit\u00e0 finch\u00e9 gli Ateniesi gli credettero.\" Demostene credeva che i successi di Filippo erano tutti dovuti alla sua corruzione e alla corruzione dei Greci, una visione che, anche se non ci sono prove, divenne luogo comune fino ad essere riesaminata dagli storici moderni. Al contrario, c'era anche un numero consistente di persone ad Atene, guidate da Eschine, secondo le quali la pace doveva essere mantenuta e sviluppata.\nDal 343 a.C. in poi, al fine di cercare di distruggere la pace, Demostene e i suoi seguaci utilizzarono ogni spedizione e azione di Filippo per sostenere che stava violando la pace. Infine, nel 341 a.C., le questioni cominciarono a venire al pettine. Atene invi\u00f2 nuovi coloni alle cleruchie del Chersoneso Tracico sotto il comando di Diopite, che procedette a devastare il territorio di Cardia alleata di Filippo. Filippo, a quel punto, invi\u00f2 un messaggio agli Ateniesi per chiedere che desistessero dal loro intervento ma Demostene convinse gli Ateniesi che Atene era gi\u00e0 in guerra con Filippo e non c'era bisogno di fare ci\u00f2 che egli chiedeva; Diopite quindi continu\u00f2 a causare problemi in Tracia. Poi, nella Terza Filippica del maggio 341 a.C., Demostene accus\u00f2 Filippo di violare la pace, intervenendo negli affari dell'Eubea. Infine, nella Quarta Filippica consegnata successivamente nel 341 a.C., Demostene sostenne che Atene doveva inviare un'ambasciata al re persiano, chiedendo denaro per una prossima guerra contro la Macedonia. L'ambasciata venne trasmessa, con grande rabbia di Filippo, ma fu nettamente respinta dai Persiani.\nPerinto.\nIn questo difficile contesto, Filippo inizi\u00f2 l'assedio di Perinto nel mese di luglio del 340 a.C. Perinto occupava una posizione forte su un poggio che dava sul porto a 56 metri sul livello del mare. Filippo non disponeva di una grande flotta sufficiente a bloccare il porto, il che significava che Perinto poteva essere rifornita dall'esterno; Filippo avrebbe dovuto quindi assaltare la citt\u00e0 Gli ingegneri di Filippo costruirono delle torri d'assedio (alcuni si presume alte 80 cubiti), arieti e mine per l'assalto, e in breve tempo, una sezione del muro venne abbattuta. Tuttavia, il combattimento in salita attraverso la citt\u00e0 si rivel\u00f2 difficile, con gli anelli di case che fornivano linee improvvisate di difesa ai difensori di Perinto. Gli aiuti, sia materiali che militari iniziarono ad arrivare a Perinto e il re persiano ordin\u00f2 ai suoi satrapi sulla costa dell'Asia Minore di inviare denaro, cibo e armi alla citt\u00e0, mentre i Bizantini mandarono un esercito guidato dai loro migliori generali.\nBisanzio.\nLe azioni dei Bizantini significavano che anche loro erano ormai in guerra con Filippo. Continu\u00f2 l'assedio di Perinto, ma a quel punto (settembre) Filippo invi\u00f2 la met\u00e0 del suo esercito ad assediare Bisanzio. Bisanzio era una citt\u00e0 molto importante per Filippo, per il suo controllo del Bosforo; \nDemostene era determinato ad evitare la conquista della citt\u00e0, e invi\u00f2 un'ambasciata a Bisanzio, che accett\u00f2 di stipulare un'alleanza con Atene. Il generale Ateniese Carete era gi\u00e0 in prossimit\u00e0 di Bisanzio con 40 navi, e fu mandato a sostenere la citt\u00e0; inoltre, gli altri alleati dei Bizantini, Chio, Rodi e Kos avevano inviato aiuti alla citt\u00e0. Dal momento che ancora non aveva il controllo dei mari, Filippo doveva affrontare un compito difficile nell'assediare Bisanzio, reso ancora pi\u00f9 difficile dal supporto esterno ricevuto dalla citt\u00e0. Ancora una volta, gli ingegneri di Filippo si misero al lavoro, e crearono una breccia; venne tentato un assalto notturno ma furono respinti. Frustrato dai due assedi, Filippo perse la pazienza nei confronti degli Ateniesi e mand\u00f2 loro una dichiarazione di guerra. Ad Atene, Demostene propose che avrebbero dovuto rispondere dichiarando guerra a Filippo; la mozione venne approvata, e la tavoletta di pietra che registrava la pace di Filocrate distrutta. Gli Ateniesi approntarono un'altra flotta, sotto il comando di Focione, e la inviarono a Bisanzio.\nIl primo atto di questa nuova guerra fu il sequestro, da parte di Filippo, di 230 navi di grano che erano dall'altra parte del Bosforo, in attesa di essere convogliate da Carete per passare Bisanzio. Egli us\u00f2 il grano per i suoi rifornimenti e i legni delle navi per costruire macchine d'assedio. Tuttavia, ci\u00f2 che accadde nei mesi seguenti non \u00e8 chiaro; anche se a giudicare dalle attivit\u00e0 di Filippo nel 339 a.C., non pu\u00f2 aver speso pi\u00f9 di 3 mesi ad assediare Bisanzio. Le mura di Bisanzio erano molto alte e forti, e la citt\u00e0 era piena di difensori e ben rifornita dal mare; quindi, \u00e8 possibile che Filippo abbia rinunciato all'assedio, piuttosto che perdere tempo e uomini cercando un assalto. I Greci videro ci\u00f2, e l'abbandono dell'assedio di Perinto, come una vittoria gloriosa. Le motivazioni di Filippo erano chiare come sempre; Cawkwell suggerisce che, dal momento che era ormai in guerra con Atene, decise di andare direttamente alla radice del problema, piuttosto che essere bloccato a Bisanzio.\nCampagne finali di Filippo (339\u2013338 a.C.).\nSciti.\nCome preludio alla sua campagna pianificata in Grecia, Filippo and\u00f2 in campagna nell'inverno del 339 a.C., contro gli sciti che vivevano a sud del Danubio, vicino alla foce del fiume (in Dobrugia). Egli li sconfisse in battaglia, prendendo molti prigionieri, e costru\u00ec una statua di Eracle per commemorare la sua vittoria. Marci\u00f2 poi attraverso il territorio dei Triballi, con una forza che probabilmente si trovava a monte lungo il corso del Danubio. Nel corso di una schermaglia, venne gravemente ferito a una gamba, quando una lancia gliela trapass\u00f2 uccidendo poi il cavallo sul quale era in sella. Il recupero da questa ferita potrebbe aver ritardato la campagna di Filippo in Grecia, dal momento che non la attu\u00f2 fino all'autunno del 339 a.C.\nQuarta guerra sacra.\nLa campagna di Filippo in Grecia, si leg\u00f2 con una nuova guerra sacra. I cittadini di Amfissa nella Locride Ozolia avevano iniziato a coltivare terra sacra ad Apollo sulla pianura Crisea a sud di Delfi; dopo qualche battibecco interno, il Consiglio anfizionico decise di dichiarare una guerra santa contro Amfissa. Un delegato della Tessaglia propose che Filippo avrebbe dovuto essere capo dello sforzo anfizionico, che perci\u00f2 diede a Filippo un pretesto per una campagna in Grecia; \u00e8 tuttavia probabile che Filippo sarebbe andato avanti comunque con la sua campagna.\nAll'inizio del 339 a.C., i Tebani avevano preso la citt\u00e0 di Nicea vicino alla Termopili, dove Filippo aveva una guarnigione nel 346 a.C. Filippo non sembra aver trattato questo come una dichiarazione di guerra, ma comunque lo ritenne un problema significativo che bloccava la strada principale verso la Grecia. Tuttavia era disponibile una seconda via in Grecia centrale. Nel 480 a.C., durante la battaglia delle Termopili, il re persiano Serse aveva inviato il suo esercito per una pista di montagna (la \"Anopea\") per aggirare il passo. Da questa pista, sul versante occidentale del monte Kallidromo, un'altra strada principale scendeva verso la Focide. Nel 480 a.C., 1\u00a0000 soldati focesi stazionavano sopra le Termopili, a guardia di questa strada, impedendo la marcia dei Persiani in Focide (anche se non riuscirono ad evitare che i Persiani usassero la \"Anopea\"). Tuttavia, nel 339 a.C., i Greci avevano dimenticato l'esistenza di questa strada o creduto che Filippo non la usasse; l'aver tralasciato di custodire questa strada permise a Filippo di arrivare in Grecia centrale senza ostacoli.\nIl trattamento relativamente indulgente usato da Filippo nei confronti dei Focesi nel 346 a.C. ora aveva dato i suoi frutti. Raggiunta Elatea, ordin\u00f2 alla citt\u00e0 di essere ripopolata, e nel corso dei mesi successivi l'intera confederazione focese venne riportata al suo stato precedente. Ci\u00f2 forn\u00ec a Filippo una base in Grecia, e nuovi, alleati riconoscenti nei Focesi. Filippo probabilmente arriv\u00f2 in Focide nel novembre del 339 a.C., ma la fase decisiva della campagna non si verific\u00f2 fino all'agosto del 338 a.C. Durante questo periodo Filippo scaric\u00f2 sul Consiglio anfizionico la responsabilit\u00e0 di risolvere la situazione di Amfissa. Ingann\u00f2 una forza di 10\u00a0000 mercenari che erano a guardia della strada che portava dalla Focide ad Amfissa facendo in modo che abbandonassero i loro posti, e prese quindi Amfissa espellendo i suoi cittadini e restituendo la citt\u00e0 a Delfi. Probabilmente era anche impegnato in tentativi diplomatici per cercare di evitare ulteriori conflitti in Grecia, anche se in tal caso, non ebbe successo.\nAlleanza tra Atene e Tebe.\nQuando ad Atene giunse la notizia che Filippo era in Elatea, a soli tre giorni di marcia dalla citt\u00e0, si scaten\u00f2 il panico. In quello che Cawkwell descrive come il suo momento pi\u00f9 orgoglioso, Demostene consigliato dalla disperazione, propose che gli Ateniesi avrebbero dovuto cercare un'alleanza con i Tebani; il suo decreto venne approvato ed egli fu inviato come ambasciatore a Tebe. Anche Filippo aveva inviato un'ambasciata a Tebe, richiedendo che si alleassero a lui, o almeno lo autorizzassero a transitare per la Beozia senza ostacoli. Dal momento che i Tebani non erano ancora formalmente in guerra con Filippo, avrebbero potuto evitare il conflitto. Tuttavia, nonostante la vicinanza di Filippo, e la loro inimicizia tradizionale con Atene, scelsero di allearsi con gli Ateniesi, per la causa della libert\u00e0 della Grecia. L'esercito ateniese era gi\u00e0 stato preventivamente inviato in direzione della Beozia, ed era quindi in grado di unirsi ai Tebani entro pochi giorni dall'accordo di alleanza.\nI dettagli della campagna che port\u00f2 alla decisiva battaglia di Cheronea sono quasi del tutto sconosciuti. A Filippo fu presumibilmente impedito di entrare in Beozia via Monte Helikon, come gli Spartani avevano fatto nel periodo precedente alla battaglia di Leuttra, o uno qualsiasi degli altri valichi. Ci furono certamente alcune schermaglie preliminari; Demonstene allude a una \"battaglia d'inverno\" e a una \"battaglia sul fiume\" nei suoi discorsi, ma esistono anche altri dettagli. Infine, nel mese di agosto del 338 a.C., l'esercito di Filippo marci\u00f2 dritto lungo la strada principale che dalla Focide portava alla Beozia, per aggredire l'esercito greco alleato schierato a difendere la strada per Cheronea.\nCheronea.\nL'esercito greco aveva preso posizione nei pressi di Cheronea, a cavallo della strada principale. Sul fianco sinistro, la linea greca schierata alle pendici del monte Thurion, bloccava la strada laterale che portava a Lebedea, mentre a destra, lo schieramento fiancheggiava il fiume Kephisos, nei pressi di uno sperone sporgente del monte Aktion. L'esercito greco alleato includeva contingenti di Acaia, Corinto, Calcide, Epidauro, Megara e Trezene, con la maggior parte delle truppe provenienti da Atene e Tebe. Il contingente ateniese era guidato dai generali Carete e Lisicle, mentre quello tebano da Tegene. Nessuna fonte fornisce cifre esatte sull'esercito greco; la visione moderna \u00e8 che gli effettivi greci erano circa pari a quelli dei Macedoni, che secondo Diodoro potevano contare su circa 30\u00a0000 fanti e 2\u00a0000 cavalieri. Filippo prese il comando dell'ala destra del gruppo Macedone e mise suo figlio diciottenne Alessandro (futuro Alessandro Magno) al comando dell'ala sinistra, accompagnato da un gruppo di generali esperti.\nI dettagli sulla battaglia sono molto scarsi, e Diodoro fornisce l'unica fonte formale. Egli dice che \"una volta iniziata, la battaglia fu fortemente combattuta per molto tempo e molti caddero su entrambi i fronti, in modo che per un po' la lotta consent\u00ec di cullare speranze di vittoria da entrambi i lati.\" Poi racconta che il giovane Alessandro, \"il suo ardimento mostr\u00f2 a suo padre la sua bravura\" riusc\u00ec a rompere la linea greca aiutato dai suoi compagni, e, infine, mise la destra greca in combattimento; nel frattempo, Filippo avanzava in prima persona contro la sinistra greca mettendola in fuga. Questo breve racconto \u00e8 legato alla credibilit\u00e0 che si pu\u00f2 dare a degli aneddoti legati alla battaglia scritti da Polieno (nella sua opera \"Stratagemmi\"). I racconti di Polieno hanno portato alcuni storici moderni a proporre provvisoriamente la seguente sintesi della battaglia. Dopo l'impegno generale che era in corso gi\u00e0 da qualche tempo, Filippo aveva fatto effettuare al suo esercito una manovra a ruota, con il ritiro della destra, e con l'intera linea che girava sul proprio asse. Allo stesso tempo, ruotando in avanti, l'ala macedone sinistra attaccava i Tebani sul lato destro greco creando cos\u00ec una breccia nello schieramento greco. Sulla sinistra greca, gli Ateniesi seguirono Filippo a la loro linea divenne tesa e disordinata; i Macedoni quindi girarono, attaccarono e sconfissero gli Ateniesi stanchi e inesperti. La destra greca, sotto l'assalto delle truppe Macedoni comandate da Alessandro, venne schiacciata, ponendo cos\u00ec fine alla battaglia. Diodoro dice che pi\u00f9 di 1\u00a0000 Ateniesi morirono in battaglia e altri 2\u00a0000 vennero fatti prigionieri, e che i Tebani subirono analoga sorte. Cawkwell suggerisce che questa fu una delle battaglie pi\u00f9 decisive della storia antica; dato che ora non c'era nessun esercito che avrebbe potuto impedire l'avanzata di Filippo, la guerra si concluse definitivamente\nSistemazione della Grecia e Lega di Corinto (337\u2013336 a.C.).\nAll'indomani di Cheronea, i documenti dimostrano i tentativi disperati di Atene e Corinto tendenti a ricostruire le mura della citt\u00e0, mentre si preparavano ad un eventuale assedio da parte di Filippo. Tuttavia, Filippo non aveva alcuna intenzione di assediare citt\u00e0 e neppure di conquistare la Grecia. Voleva i Greci come suoi alleati per la campagna pianificata contro i Persiani, e voleva lasciare una Grecia stabile nella sua parte posteriore quando sarebbe andato in campagna; ulteriori combattimenti erano quindi in contrasto con i suoi obiettivi. Filippo marci\u00f2 prima su Tebe, che si arrese subito; espulse i capi tebani che gli si erano opposti, reinsedi\u00f2 i tebani pro-macedoni che erano stati precedentemente inviati all'esilio e install\u00f2 un presidio macedone. Ordin\u00f2 inoltre la rifondazione delle citt\u00e0 della Beozia, Platea e Tespie, che Tebe aveva distrutto nei conflitti precedenti. In generale, Filippo tratt\u00f2 i Tebani molto duramente, costringendoli a pagare per il ritorno dei loro prigionieri e anche per il seppellimento dei loro morti; egli, tuttavia, non sciolse la Confederazione di Beozia.\nAl contrario, tratt\u00f2 Atene con molta indulgenza; anche se la Seconda Lega ateniese fu sciolta, gli ateniesi furono autorizzati a mantenere la loro colonia su Samo e i loro prigionieri vennero liberati senza il pagamento di alcun riscatto. Le motivazioni che lo spinsero a ci\u00f2 non sono del tutto chiare, ma una probabile spiegazione risiede nel fatto che sperava di utilizzare la flotta ateniese nella sua campagna contro la Persia, dal momento che la Macedonia non possedeva una flotta consistente; egli aveva pertanto bisogno di rimanere in buoni rapporti con gli Ateniesi. Filippo stipul\u00f2 anche la pace con gli altri combattenti; Corinto e Calcide, che controllavano importanti posizioni strategiche, vennero dotate di guarnigioni macedoni. Poi si volse a trattare con Sparta, che non aveva preso parte al conflitto, ma rischiava di approfittare dello stato indebolito delle altre citt\u00e0 greche per cercare di attaccare i suoi vicini nel Peloponneso. Gli Spartani rifiutarono l'invito di Filippo ad avviare discussioni, e in risposta egli devast\u00f2 la Laconia, ma non attacc\u00f2 Sparta.\nLega di Corinto.\nFilippo sembra essersi spostato intorno alla Grecia, nei mesi dopo la battaglia, per fare la pace con gli stati che gli si opponevano, per trattare con gli Spartani e per installare dei presidi; i suoi movimenti servivano probabilmente anche come dimostrazione di forza alle altre citt\u00e0, affinch\u00e9 non cercassero di opporglisi. A met\u00e0 del 337 a.C., sembra si fosse accampato nei pressi di Corinto e avesse iniziato a istituire una Lega di citt\u00e0-stato greche, che avrebbe dovuto garantire la pace in Grecia, e fornire a Filippo assistenza militare contro la Persia. Il risultato fu la creazione della Lega di Corinto, costituita nella seconda met\u00e0 del 337 a.C., in un congresso organizzato da Filippo. Tutti gli Stati sottoscrissero l'adesione alla Lega, ad eccezione di Sparta. I principali termini dell'accordo erano che tutti i membri diventavano alleati gli uni degli altri e della Macedonia. A tutti i membri era garantita la libert\u00e0 di navigazione e la libert\u00e0 da interferenze negli affari interni. Filippo e le guarnigioni macedoni installate in Grecia, avrebbero agito come \"guardiani della pace\". Su richiesta di Filippo, il sinodo della Lega dichiar\u00f2 poi guerra alla Persia, e vot\u00f2 Filippo come \"Strategos\" per la prossima campagna.\nGuerra contro la Persia e morte di Filippo (336 a.C.).\nNel 336 a.C., mentre l'invasione della Persia era nella sua fase iniziale, Filippo fu assassinato dal capitano della sua guardia del corpo, Pausania mentre partecipava al matrimonio di sua figlia, avuta da Olimpiade, Cleopatra, con il fratello di Olimpiade, Alessandro I d'Epiro a Verginia. Il figlio di Filippo, Alessandro, che allora era appena ventenne, fu proclamato re dall'esercito macedone e dai nobili.\nConseguenze.\nAscesa al trono di Alessandro.\nAlessandro inizi\u00f2 il suo regno mentre i suoi potenziali rivali al trono venivano assassinati. Suo cugino, l'ex Aminta IV,venne ucciso e la stessa sorte subirono due principi macedoni della regione della Lincestide, mentre un terzo, Alessandro di Lincestide, venne risparmiato. Olimpiade aveva fatto ardere vive Cleopatra Euridice e la di lei figlia avuta da Filippo, Europa. Quando Alessandro scopr\u00ec l'accaduto, era furioso con sua madre. Alessandro ordin\u00f2 anche l'assassinio di Attalo, che era al comando della guardia avanzata dell'esercito in Asia Minore. Attalo era al momento in corrispondenza con Demostene, per quanto riguardava la possibilit\u00e0 di defezione di Atene. Indipendentemente dal fatto che Attalo fosse realmente intenzionato a disertare, aveva gi\u00e0 gravemente insultato Alessandro, ed essendo stati appena assassinati la nipote di Attalo e i suoi figli, Alessandro probabilmente pensava che Attalo era troppo pericoloso per essere lasciato in vita. Alessandro risparmi\u00f2 la vita del suo fratellastro Arrideo, che era a detta di tutti un po' disabile mentale, probabilmente a causa dell'avvelenamento, tentato da Olimpiade nei suoi confronti.\nLa notizia della morte di Filippo determin\u00f2 rivolte in molti stati, tra cui Tebe, Atene, la Tessaglia e le trib\u00f9 trace a nord della Macedonia. Quando la notizia delle rivolte in Grecia raggiunse Alessandro, egli reag\u00ec rapidamente. Anche se i suoi consiglieri gli suggerirono di usare la diplomazia, Alessandro raccolse la cavalleria macedone di 3\u00a0000 uomini e la guid\u00f2 a sud verso la Tessaglia, il vicino della Macedonia a sud. Quando scopr\u00ec che l'esercito della Tessaglia aveva occupato il passo tra Monte Olimpo e monte Ossa, dispose che gli uomini cavalcassero sul monte Ossa. Quando i Tessali si svegliarono, il giorno dopo, trovarono Alessandro alle loro spalle e si arresero subito, associando la loro cavalleria all'esercito di Alessandro, nella marcia verso il Peloponneso. Alessandro si ferm\u00f2 alle Termopili, dove venne riconosciuto come capo della Lega anfizionica, prima di dirigersi a sud verso Corinto. Atene chiese la pace e Alessandro ricevette l'inviato e grazi\u00f2 chiunque fosse stato coinvolto nella rivolta. A Corinto, ricevette il titolo di \"egemone\", e come Filippo, fu nominato comandante della prossima guerra contro la Persia.\nCampagna dei Balcani.\nPrima di passare in Asia, Alessandro volle salvaguardare i suoi confini settentrionali e, nella primavera del 335 a.C., avanz\u00f2 per sopprimere numerose rivolte. Partendo da Anfipoli, per prima cosa and\u00f2 a est nel paese dei \"Traci indipendenti\", e ad Haemus Mons, l'esercito macedone attacc\u00f2 e sconfisse un esercito della Tracia. I Macedoni marciarono nel paese dei Triballi e sconfissero il loro esercito vicino al fiume Ligino (un affluente del Danubio). Alessandro avanz\u00f2 poi per tre giorni lungo il Danubio, fino ad incontrare la trib\u00f9 dei Geti sulla sponda opposta. Sorprese i Geti attraversando il fiume di notte, costringendoli a ritirarsi dopo la prima schermaglia della cavalleria, lasciando la loro citt\u00e0 all'esercito macedone. Giunsero nel frattempo ad Alessandro notizie che Clito, re dei Dardani, e Glaucia re dei Taulanti erano in aperta rivolta contro l'autorit\u00e0 macedone. Marciando ad ovest nell'Illiria, Alessandro a turno sconfisse entrambi che fuggirono con i loro eserciti lasciando ad Alessandro le frontiere del nord sicure.\nMentre era trionfalmente in campagna nel nord, una voce della sua morte caus\u00f2, ancora una volta, la ribellione di Tebani e Ateniesi contro l'egemonia macedone. Alessandro reag\u00ec immediatamente, ma, mentre le altre citt\u00e0 esitarono, quando egli avanz\u00f2 in Grecia, Tebe decise di resistere con la massima energia. Tuttavia, la resistenza fu inutile, e la citt\u00e0 venne catturata e poi rasa al suolo, e il suo territorio suddiviso tra le altre citt\u00e0 della Beozia. La fine di Tebe port\u00f2 Atene alla sottomissione, lasciando tutta la Grecia, almeno esteriormente in pace con Alessandro. Con vassalli e alleati della Macedonia ancora una volta pacifici, Alessandro era finalmente libero di prendere il controllo della guerra con la Persia, in fase di stallo, e nei primi mesi del 334 a.C. marci\u00f2 con un esercito di 42\u00a0000 uomini in Asia Minore.\nCampagne in Asia.\nLa campagna decennale di Alessandro in Asia e la conquista Macedone dell'impero persiano dovevano diventare una leggenda. L'esercito macedone fece una campagna in Asia Minore, nel Levante, in Egitto, Assiria, Babilonia e Persia, vincendo battaglie notevoli a Granico, Isso e Gaugamela, prima del crollo finale del regno di Dario III nel 330 a.C. Alessandro divenne cos\u00ec capo dei vasti domini persiani, anche se il suo dominio su gran parte del territorio era tutt'altro che sicuro. Egli continu\u00f2 una campagna in Asia centrale negli anni successivi, prima di giungere nel sub-continente indiano. Tuttavia, l'esercito macedone era diventato sempre pi\u00f9 infelice, e alla fine gli ammutinamenti, costrinsero Alessandro a tornare indietro. Egli trascorse i suoi ultimi anni nel tentativo di consolidare il suo impero e pianificare campagne future ma, probabilmente esaurito da anni di dure campagne, mor\u00ec a Babilonia nel 323 a.C."}
{"id": "5439386", "revid": "287204", "url": "https://it.wikipedia.org/wiki?curid=5439386", "title": "Escape from Brooklyn", "text": "Escape from Brooklyn \u00e8 una VHS del gruppo musicale statunitense White Lion, pubblicata nel febbraio del 1992 dalla Atlantic Records. Raccoglie tutti i video musicali fino ad allora realizzati dal gruppo, insieme a filmati dietro le quinte, interviste con i vari membri e alcune immagini dell'ultimo tour della band in supporto all'album \"Mane Attraction\"."}
{"id": "5439389", "revid": "1728", "url": "https://it.wikipedia.org/wiki?curid=5439389", "title": "Una strana alleanza", "text": ""}
{"id": "5439394", "revid": "1226", "url": "https://it.wikipedia.org/wiki?curid=5439394", "title": "Razza di deficienti", "text": ""}
{"id": "5439396", "revid": "124123", "url": "https://it.wikipedia.org/wiki?curid=5439396", "title": "Facundo Lozano", "text": "Biografia.\nDopo la soppressione della Compagnia di Ges\u00f9 nella penisola iberica, si trasfer\u00ec in Italia. Consegu\u00ec la laurea in medicina a Cesena. Si occup\u00f2 di medicina legale."}
{"id": "5439398", "revid": "761672", "url": "https://it.wikipedia.org/wiki?curid=5439398", "title": "Utilizzo bellico della polvere da sparo", "text": ""}
{"id": "5439399", "revid": "1226", "url": "https://it.wikipedia.org/wiki?curid=5439399", "title": "Coltura microbica", "text": ""}
{"id": "5439412", "revid": "287204", "url": "https://it.wikipedia.org/wiki?curid=5439412", "title": "Anyang (disambigua)", "text": ""}
{"id": "5439414", "revid": "1052837", "url": "https://it.wikipedia.org/wiki?curid=5439414", "title": "Nico Naldini", "text": ""}
{"id": "5439418", "revid": "1226", "url": "https://it.wikipedia.org/wiki?curid=5439418", "title": "Pi\u00f9 che vedere", "text": ""}
{"id": "5439420", "revid": "287204", "url": "https://it.wikipedia.org/wiki?curid=5439420", "title": "Bang Your Head Festival 2005", "text": "Bang Your Head Festival 2005 \u00e8 un DVD del gruppo musicale statunitense White Lion, pubblicato nel dicembre del 2008 dalla Frontiers Records. Documenta il concerto tenuto dal gruppo al Bang Your Head Festival in Germania nel giugno del 2005. Il DVD presenta inoltre come contenuto extra un'intervista intera al frontman Mike Tramp e il video musicale di \"Lights and Thunder\" girato dal vivo negli Stati Uniti nel 2005.\nSecondo quanto spiegato da Tramp nell'intervista contenuta nel DVD, la band non era inizialmente prevista nella scaletta del festival e si esib\u00ec a sorpresa solo all'ultima ora."}
{"id": "5439422", "revid": "1226", "url": "https://it.wikipedia.org/wiki?curid=5439422", "title": "Gli occhi non vedono soltanto", "text": ""}
{"id": "5439451", "revid": "2066961", "url": "https://it.wikipedia.org/wiki?curid=5439451", "title": "Federico De Rocco", "text": "Biografia.\nNato a Turrida di Sedegliano, De Rocco si sposta con la famiglia nel 1932 a San Vito al Tagliamento. Frequenta corsi serali di disegno, e nel 1934 \u00e8 ammesso al Liceo Artistico di Venezia. Ottenuta la maturit\u00e0 artistica, si iscrive nel 1939-40 all'Accademia di Belle Arti di Venezia dove frequenta il corso di decorazione, tenuto da Bruno Saetti. A causa della chiamata alle armi deve interrompere gli studi nel 1941. Durante la guerra conosce Pier Paolo Pasolini. Alla cessazione delle ostilit\u00e0 torna a San Vito al Tagliamento e prosegue gli studi, diplomandosi nel 1946 con una tesi sugli affreschi di Andrea Bellunello. Lo stesso anno comincia la sua carriera di docente prima come assistente di Saetti all'Accademia di Belle Arti e poi come insegnante di decorazione murale all'Istituto Statale d'Arte \"Carmini\" di Venezia, dove insegna fino al 1962.\nNel 1947 realizza un ritratto di Pasolini. Partecipa alla Biennale di Venezia e alla Quadriennale di Roma. Nel 1950 collabora con Saetti alla realizzazione del Sacro Cuore della chiesa di Sant'Eugenio a Roma.\nCon Pasolini \u00e8 un fondatore negli anni '40 dell'Academiuta di lenga furlana che si proponeva di rivendicare l'uso letterario del friulano casarsese contro l'egemonia di quello udinese. Tra i collaboratori del periodico dell'\"Academiuta\" (chiamato \"Stroligut\") ci sono Domenico Naldini e Virgilio Tramontin. Anche Luigi Diamante aderisce al movimento. De Rocco produce acqueforti e xilografie per i fascicoli dello \"Stroligut\".\nL'amicizia tra De Rocco e Pasolini non solo risult\u00f2 nella creazione dell'\"Academiuta\" e la realizzazione di un ritratto rimasto famoso. Nel 1959, in occasione di una mostra personale del De Rocco, Pasolini dedica all'artista una poesia intitolata \"Il tuo colore\". Dopo la morte dell'amico, il poeta dedica un'altra opera, intitolata \"Frastuono\".\nDe Rocco muore per malattia nel 1962.\nNel 2015 viene aperto il Museo civico \"De Rocco\" nel castello di San Vito.\nStile e tecniche.\nDe Rocco ha varie tecniche tra le quali l'olio, l'incisione, la xilografia, l'acquaforte, l'affresco.\nPaolo Rizzi scrisse nel suo libro del 1969 che nell'arte di De Rocco \u00abriappare il gusto della composizione strutturata a incastro, con le casette del fondo che finiscono per entrare prepotentemente in primo piano, attraverso una mistione prospettica sconcertante di una modernit\u00e0 vivissima\u2026 Si tratta di variazioni di motivi visti, sentiti e goduti con una trasfigurazione fantastica della realt\u00e0, pur nella fedele resa naturalistica\u00bb.\nInfatti, De Rocco \u00e8 un neo-realista. Sono paesaggi, personaggi comuni, scene di vita quotidiana, nature morti.\nSecondo il critico dell'arte Giancarlo Pauletto l'artista raffigura una realt\u00e0 \"che si vede e che si tocca, che si studia anche, ma di cui ci si sente molto umanamente partecipi. Qui l'Accademia, per quanto poteva avere di manierato e di voluto, \u00e8 lontanissima, \u00e8 proprio scomparsa; certo anche per l'impatto con una realt\u00e0 dura che reclama seriet\u00e0 ed essenzialit\u00e0\".\nSecondo Stefano Aloisi l'opera di De Rocco \"va sicuramente configurata come quella di uno dei maggiori artisti friulani del secondo Novecento e degna senz'altro di far parte del contemporaneo proscenio nazionale\"."}
{"id": "5439452", "revid": "761672", "url": "https://it.wikipedia.org/wiki?curid=5439452", "title": "Guardia scelta di pubblica sicurezza.", "text": ""}
{"id": "5439454", "revid": "761672", "url": "https://it.wikipedia.org/wiki?curid=5439454", "title": "Appuntato di pubblica sicurezza", "text": ""}
{"id": "5439457", "revid": "761672", "url": "https://it.wikipedia.org/wiki?curid=5439457", "title": "Appuntato scelto di pubblica sicurezza", "text": ""}
{"id": "5439459", "revid": "1543377", "url": "https://it.wikipedia.org/wiki?curid=5439459", "title": "Dark Matter (serie televisiva)", "text": "Dark Matter \u00e8 una serie televisiva di fantascienza trasmessa dalla rete via cavo statunitense Syfy dal 12 giugno 2015 al 25 agosto 2017.\nSi tratta di una space opera ideata da Joseph Mallozzi e Paul Mullie, i quali avevano gi\u00e0 pubblicato per l'editore Dark Horse Comics, la storia narrata nel 2012 in un omonimo fumetto.\nTrama.\nSei persone apparentemente prive di qualsiasi legame si risvegliano improvvisamente su una nave spaziale in mezzo allo spazio. La memoria di ognuno di loro \u00e8 completamente cancellata e nessuno sa come sono arrivati su quella nave o dove siano nello spazio e tanto meno quale sia il proprio nome. L'unico indizio che hanno a disposizione \u00e8 un carico di armi nella stiva della nave e una destinazione: una colonia mineraria sull'orlo di una guerra. Senza sapere da che parte stanno, dovranno affrontare decisioni che potrebbero portarli a scoprire chi sono e perch\u00e9 sono l\u00ec prima che il passato li raggiunga.\nProduzione.\nJoseph Mallozzi e Paul Mullie, gi\u00e0 sceneggiatori del franchise televisivo \"Stargate\", originariamente idearono la storia pensando di farne una serie televisiva; tuttavia, in attesa dell'interessamento di un network televisivo, decisero prima di pubblicarla sotto forma di fumetto, \"Dark Matter\", composto da quattro numeri pubblicati nel 2012 dalla Dark Horse Comics. Il 15 ottobre 2014 Syfy annunci\u00f2 di averne acquistato i diritti televisivi, ordinando la produzione di tredici episodi; le riprese sono iniziate nei pressi di Toronto nel mese di gennaio 2015.\nIl 1\u00ba settembre 2015 la serie \u00e8 stata rinnovata per una seconda stagione, composta come la prima da 13 episodi. Il 1\u00ba settembre 2016 \u00e8 stata rinnovata anche per una terza stagione. Il 1\u00ba settembre 2017 Syfy ha deciso di non rinnovare la serie per una quarta stagione."}
{"id": "5439461", "revid": "729019", "url": "https://it.wikipedia.org/wiki?curid=5439461", "title": "Sogni infranti", "text": "Sogni infranti \u00e8 un singolo di Gianluca Grignani pubblicato l'11 febbraio 2015.\nLa canzone.\nIl brano \u00e8 stato presentato da Grignani in occasione della sua partecipazione al Festival di Sanremo 2015, manifestazione nella quale si \u00e8 classificato all'8\u00ba posto.\nIl video.\nIl video \u00e8 stato pubblicato sul canale YouTube l'11 febbraio 2015."}
{"id": "5439463", "revid": "767487", "url": "https://it.wikipedia.org/wiki?curid=5439463", "title": "Unione Sportiva Libertas Rimini 1937-1938", "text": "Questa voce raccoglie le informazioni riguardanti l'Unione Sportiva Libertas Rimini nelle competizioni ufficiali della stagione 1937-1938."}
{"id": "5439482", "revid": "1776051", "url": "https://it.wikipedia.org/wiki?curid=5439482", "title": "Anthology 83-89", "text": "Anthology 83-89 \u00e8 una doppia raccolta del gruppo musicale statunitense White Lion, contenente brani precedentemente mai pubblicati e versioni demo provenienti dalle sessioni di registrazioni dei primi quattro album in studio del gruppo.\nL'antologia \u00e8 stata prodotta dal frontman Mike Tramp ed \u00e8 stata accompagna da un DVD contenente performance live registrate tra il 1987 e il 1991.\nNel 2009, l'album \u00e8 stato pubblicato in edizione disco singolo sotto il titolo When the Children Cry: Demos '83-'89.\nConcert Anthology: 1987-1991.\nConcert Anthology 1987-1991 \u00e8 un DVD della rock band statunitense White Lion, contenente performance live e dietro le quinte di alcuni concerti tenuti dal gruppo nel periodo di suo maggiore successo commerciale. Gran parte dei filmati sono presi dallo speciale concerto registrato per MTV al noto Ritz di New York nel febbraio del 1988. Il DVD presenta inoltre come contenuto extra interviste varie e delle performance live dei Freak of Nature, la band formata da Mike Tramp dopo il momentaneo scioglimento dei White Lion.\nNel 2010, il DVD \u00e8 stato ripubblicato con in allegato un CD bonus anch'esso registrato dal vivo."}
{"id": "5439483", "revid": "287204", "url": "https://it.wikipedia.org/wiki?curid=5439483", "title": "Dark Matter", "text": "Dark Matter (termine inglese per materia oscura) pu\u00f2 riferirsi a:"}
{"id": "5439487", "revid": "1266208", "url": "https://it.wikipedia.org/wiki?curid=5439487", "title": "Associazione Sportiva Potenza 1937-1938", "text": "Questa pagina raccoglie le informazioni riguardanti l'Associazione Sportiva Potenza nelle competizioni ufficiali della stagione 1937-1938."}
{"id": "5439495", "revid": "474175", "url": "https://it.wikipedia.org/wiki?curid=5439495", "title": "Eccidio di San Michele della Fossa", "text": "L'eccidio di San Michele della Fossa \u00e8 stato un crimine di guerra nazista perpetrato il 3 marzo 1945 contro otto partigiani detenuti nel carcere di Reggio nell'Emilia.\nI fatti.\nIn seguito alla morte di quattro militari tedeschi avvenuta nei giorni precedenti per mano dei partigiani venne decisa dal comando tedesco una rappresaglia. Vennero cos\u00ec prelevati dalle carceri di Reggio nell'Emilia otto partigiani provenienti dalle province limitrofe. Una volta prelevati dalle celle, i condannati vennero trasferiti nella piccola frazione bagnolese di San Michele della Fossa. Una volta fatti scendere dal camion che li trasportava, i partigiani vennero allineati davanti al muro del cimitero locale e fucilati. Successivamente venne fatto scempio dei loro cadaveri.\nLe vittime.\nA San Michele della Fossa il 3 marzo 1945 vennero giustiziati i partigiani:\nMonumenti.\nIn ricordo ai Martiri di San Michele della Fossa nel 1946 venne eretto dal CLN di Bagnolo in Piano un monumento sul luogo dell'eccidio."}
{"id": "5439509", "revid": "729019", "url": "https://it.wikipedia.org/wiki?curid=5439509", "title": "Associazione Calcio Prato 1937-1938", "text": "Questa voce raccoglie le informazioni riguardanti l'Associazione Calcio Prato nelle competizioni ufficiali della stagione 1937-1938."}
{"id": "5439512", "revid": "1161734", "url": "https://it.wikipedia.org/wiki?curid=5439512", "title": "Cattedrale di Dunblane", "text": "La cattedrale di Dunblane (in inglese: Dunblane Cathedral) \u00e8 un edificio religioso della cittadina scozzese di Dunblane, nell'area amministrativa di Stirling (Scozia centrale), eretto a partire dal 1150 ed ampliato tra la prima met\u00e0 del XIII secolo e la prima met\u00e0 del XVI secolo.\nDescrizione.\nLa cattedrale di Dunblane non si presenta come una delle pi\u00f9 imponenti cattedrali scozzesi.\nLa parte pi\u00f9 ampia \u00e8 rappresentata dalla navata dell'ala occidentale, che presenta un tetto risalente al 1890.\nNell'ala sud-occidentale della cattedrale, si trova una pietra pitta, risalente al IX secolo.\nStoria.\nLe prime attestazioni della presenza di un vescovo a Dunblane, importante centro religioso (il nome della citt\u00e0 deriva da quello di San Blano) sin dal IX secolo, si hanno intorno al 1555, anche se si hanno notizie di vescovo celtici e caldei antecedenti a quella data.\nLa prima pietra sul sito dove ora sorge la cattedrale era stata posata intorno al 1150, quando fu realizzata la chiesa originaria. Nello stesso periodo fu anche eretta a scopo difensivo una torre a quattro piani nei pressi della chiesa..\nNel 1233 un frate domenicano di nome Clemente, che probabilmente trov\u00f2 in loco soltanto questa piccola chiesa e la torre, chiese permesso al papa per l'ampliamento della struttura.\nNel 1237, il papa autorizz\u00f2 i vescovi di Glasgow e Dunkeld di recarsi a Dunblane per eventualmente concedere al neo-vescovo Clemente la possibilit\u00e0 di riscuotere un quarto delle decime delle chiese della diocesi e di concedergli la costruzione di una cattedrale.\nGran parte dell'edificio fu realizzato prima del 1258, anno della morte di Clemente.\nL'edificio raggiunse il suo massimo splendore architettonico nella met\u00e0 del XVI secolo, quando la cattedrale si presentava ornata con numerose statue, vari dipinti e finestre in vetro.\nSoltanto una decina di anni dopo, con l'avvento della Riforma protestante, la cattedrale inizi\u00f2 a perdere d'importanza. Intorno al 1600 si verific\u00f2 anche un crollo del tetto, che non fu pi\u00f9 restaurato.\nNel 1816 il cancello dell'edificio fu restaurato dall'architetto James Gillespie Graham e 1914 furono donati alla cattedrale l'altare e l'organo."}
{"id": "5439522", "revid": "716642", "url": "https://it.wikipedia.org/wiki?curid=5439522", "title": "Associazione Sportiva Pro Gorizia 1937-1938", "text": "Questa voce raccoglie le informazioni riguardanti l'Associazione Sportiva Pro Gorizia nelle competizioni ufficiali della stagione 1937-1938."}
{"id": "5439523", "revid": "1543377", "url": "https://it.wikipedia.org/wiki?curid=5439523", "title": "Cantone di Chalindrey", "text": "Il Cantone di Chalindrey \u00e8 una divisione amministrativa dell'Arrondissement di Langres.\n\u00c8 stato costituito a seguito della riforma approvata con decreto del 17 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende 45 comuni:"}
{"id": "5439525", "revid": "282094", "url": "https://it.wikipedia.org/wiki?curid=5439525", "title": "Lega della scarpa", "text": ""}
{"id": "5439527", "revid": "736476", "url": "https://it.wikipedia.org/wiki?curid=5439527", "title": "Dunblane Cathedral", "text": ""}
{"id": "5439531", "revid": "3115", "url": "https://it.wikipedia.org/wiki?curid=5439531", "title": "Cidantide", "text": "Cidantide () era un demo dell'Attica; per la sua collocazione sono state ipotizzate numerose localit\u00e0 moderne, come Kato Charvati, Mendeli o Vurva.\nIl demo, insieme a quello di Ionide, venerava i \"kolokratai\" ed esprimeva il sacerdote di Eracle, che aveva seggio a Cidantide. Questi due demi erano gli unici, per quanto ne sappiamo, a venerare congiuntamente delle divinit\u00e0. "}
{"id": "5439538", "revid": "729019", "url": "https://it.wikipedia.org/wiki?curid=5439538", "title": "Associazione Calcio Ravenna 1937-1938", "text": "Questa pagina raccoglie le informazioni riguardanti l'Associazione Calcio Ravenna nelle competizioni ufficiali della stagione 1937-1938."}
{"id": "5439539", "revid": "827882", "url": "https://it.wikipedia.org/wiki?curid=5439539", "title": "The Blue Album (Double You)", "text": "The Blue Album \u00e8 il secondo album del gruppo musicale eurodance Double You, pubblicato nel 1994 dall'etichetta discografica DWA."}
{"id": "5439540", "revid": "1846281", "url": "https://it.wikipedia.org/wiki?curid=5439540", "title": "Finale della Coppa dei Campioni 1960-1961", "text": "La Finale della Coppa dei Campioni 1960-1961 si disput\u00f2 il 31 maggio 1961 presso lo Stadio Wankdorf di Berna tra i portoghesi del Benfica e gli spagnoli del Barcellona, entrambi alla prima partecipazione a una finale di questa competizione. All'incontro assistettero solamente 26.732 spettatori: \u00e8 la minor partecipazione a una finale di Coppa dei Campioni o Champions League della storia. Il match, arbitrato dallo svizzero Gottfried Dienst vide la vittoria per 3-2 della squadra portoghese.\nIl cammino verso la finale.\nIl Benfica gioc\u00f2 il primo turno contro l'Heart of Midlothian, che super\u00f2 con un punteggio complessivo di 5-1 e grazie soprattutto a una tripletta di Jos\u00e9 \u00c1guas, che poi sar\u00e0 capocannoniere della competizione. Agli ottavi i portoghesi superarono i non irresistibili ungheresi dell'\u00dajpest D\u00f3zsa, vincendo 6-2 all'andata e perdendo 2-1 nella gara di ritorno, ottennero cos\u00ec il pass per i quarti dove furono sorteggiati contro i campioni danesi dell'AGF \u00c5rhus. Il Benfica vinse agilmente anche questa doppia sfida con due facili vittorie (3-1; 4-1). In semifinale i portoghesi eliminarono il Rapid Vienna: vinsero nettamente per 3-0 all'andata e pareggiarono 1-1 al ritorno.\nIl Barcellona esord\u00ec al primo turno contro la squadra belga del Lierse, che elimin\u00f2 vincendo 2-0 all'andata e 3-0 al ritorno. Agli ottavi and\u00f2 subito di scena uno spettacolare derby spagnolo contro l'imbattibile , che nelle cinque edizioni precedenti aveva sempre vinto la coppa: i \"blaugrana\" andarono sotto due volte nel punteggio all'andata, riuscirono a rimontare nel finale, grazie a un gol di Luis Su\u00e1rez; nella gara di ritorno, giocata al Camp Nou segnarono Verg\u00e9s ed Evaristo, alle \"merengues\" non bast\u00f2 una rete nel finale di Can\u00e1rio, il Barca riusc\u00ec cos\u00ec nell'impresa di eliminare i \"blancos\" dalla Coppa dei Campioni. Ai quarti i \"blaugrana\" eliminarono lo Spartak Hradec Kr\u00e1lov\u00e9 regolando subito i conti con una vittoria per 4-0 nella prima gara, giocata in casa. Mentre in semifinale fu la volta dell'Amburgo: gli spagnoli vinsero l'andata al Camp Nou grazie a un goal di Evaristo, al ritorno per\u00f2 la squadra tedesca si port\u00f2 sul 2-0, sfiorando il passaggio del turno che fu vanificato solamente da un gol di S\u00e1ndor Kocsis a tempo scaduto; le due squadre furono costrette a giocare la \"bella\", vinta dal Barcellona per 1-0 grazie ancora ad una rete di Evaristo.\nLe due squadre.\nBenfica.\nIl Benfica nel 1961 era allenato dall'ungherese B\u00e9la Guttmann, alla seconda stagione da tecnico della squadra di Lisbona. La squadra era completamente composta da giocatori portoghesi, anche se alcuni erano originari dei paesi colonizzati, ed aveva gi\u00e0 vinto per dieci volte il proprio campionato nazionale. In porta giocava Costa Pereira, la difesa era composta da Jo\u00e3o, de Figueiredo e Martins. I mediani erano Neto e Cruz, mentre a centrocampo erano schierati Jos\u00e9 Augusto, Santana, Coluna e Cav\u00e9m; la punta era il capitano Jos\u00e9 \u00c1guas, autore di 38 reti stagionali, di cui ben 27 in 23 partite in campionato. In quel Benfica c'era anche Eus\u00e9bio, che la squadra portoghese acquist\u00f2 a gennaio di quell'anno, senza per\u00f2 tesserarlo fino all'inizio della stagione successiva.\nBarcellona.\nIl Barcellona si presentava in finale dopo una stagione non certo entusiasmante sugli altri fronti: quarta in Primera Divisi\u00f3n, fuori ai quarti di Coppa delle Fiere e agli ottavi della Coppa del Generalismo. I \"blaugrana\" erano allenati da Enrique Orizaola, che aveva preso la squadra a stagione in corso in seguito all'esonero dello jugoslavo Bro\u0107i\u0107. I catalani presentavano una formazione con interessanti elementi di origine ungherese: Kubala, Kocsis e Czibor. In porta giocava Antoni Ramallets, portiere \"blaugrana\" dal 1947, i difensori erano Foncho, Gensana, Gracia e Garay. A centrocampo c'era lo spagnolo Luis Su\u00e1rez, alla sua ultima stagione con la maglia del Barca, prima di passare poi l'anno successivo a Milano, dove sar\u00e0 colonna portante della Grande Inter di Herrera.\nLa partita.\nIl Barcellona pass\u00f2 in vantaggio al 21' minuto di gioco: Evaristo non arriv\u00f2 sul pallone crossato da un compagno, ma dietro di lui si inser\u00ec Kocsis che anticip\u00f2 Jo\u00e3o, trovando cos\u00ec il gol del 1-0. Il trov\u00f2 dieci minuti dopo il gol del pari: fu il solito Jos\u00e9 \u00c1guas a segnare, deviando in rete a porta vuota la conclusione morbida di un compagno. Solo un minuto dopo i portoghesi trovarono anche il vantaggio, pur con molta fortuna: il difensore \"blaugrana\" Gensana sporc\u00f2 di testa all'indietro un cross dalla trequarti di un avversario, la traiettoria del pallone per\u00f2 si abbass\u00f2 di colpo e Ramallets non riusc\u00ec ad evitare l'autogol.\nAl 55' il segn\u00f2 anche la terza rete: Cav\u00e9m cross\u00f2, sbagliando per\u00f2 le misure, il pallone fin\u00ec lungo sul secondo palo e fu allontanato da un difensore \"blaugrana\", Coluna si trov\u00f2 la palla sui piedi al limite dell'area e colp\u00ec di potenza battendo il portiere avversario. Il riapr\u00ec la gara al 75' con una rete straordinaria di Czibor che, servito da Foncho sugli sviluppi di un calcio d'angolo, tir\u00f2 con gran forza dalla tre quarti, insaccando appena sotto la traversa. Gli spagnoli non riuscirono per\u00f2 a pareggiare l'incontro e cos\u00ec il vinse la sua prima Coppa dei Campioni."}
{"id": "5439542", "revid": "47767", "url": "https://it.wikipedia.org/wiki?curid=5439542", "title": "Saul\u0117", "text": ""}
{"id": "5439543", "revid": "72811", "url": "https://it.wikipedia.org/wiki?curid=5439543", "title": "Gazu Hyakki Yagy\u014d", "text": ""}
{"id": "5439545", "revid": "767487", "url": "https://it.wikipedia.org/wiki?curid=5439545", "title": "Lavilleneuve-au-Roi", "text": "Lavilleneuve-au-Roi \u00e8 un comune francese di 502 abitanti situato nel dipartimento dell'Alta Marna nella regione del Grand Est.\n\u00c8 stato costituito il 1\u00ba gennaio 2012 per scorporo dal comune di Autreville-sur-la-Renne."}
{"id": "5439546", "revid": "72811", "url": "https://it.wikipedia.org/wiki?curid=5439546", "title": "Kitsune no Yomeiri", "text": ""}
{"id": "5439549", "revid": "767487", "url": "https://it.wikipedia.org/wiki?curid=5439549", "title": "Societ\u00e0 Polisportiva Ars et Labor 1996-1997", "text": "Questa pagina raccoglie le informazioni riguardanti la Societ\u00e0 Polisportiva Ars et Labor nelle competizioni ufficiali della stagione 1996-1997.\nStagione.\nDopo la mancata promozione in Serie B, nella stagione 1996-1997 il presidente Giovanni Donigaglia delega la presidenza all'avvocato Vanni Guzzinati, mantenendo per\u00f2 la propriet\u00e0 della societ\u00e0. Vengono stretti i cordoni della borsa, partono i giocatori migliori e i nuovi acquisti non si rivelano all'altezza del blasone della SPAL. Sul campo la squadra \u00e8 un battello alla deriva che naviga a lungo nelle zone paludose della bassa classifica. I ritocchi arrivati in corsa nel mercato invernale, uniti all'esonero di Salvatore Bianchetti sostituito da Alfredo Magni, non modificano la situazione.\nI biancazzurri chiudono il campionato al quindicesimo posto: non bastano i 16 gol del capocannoniere del girone Roberto Putelli a salvarli dai play-out. Dopo lo 0-0 dell'andata in casa dell' sembra fatta, invece la partita di ritorno porta a un'impronosticabile sconfitta interna per 1-2, condannando gli estensi alla C2. La SPAL cade al quarto livello calcistico, dopo una serie di stagioni sfortunate e deludenti."}
{"id": "5439550", "revid": "287204", "url": "https://it.wikipedia.org/wiki?curid=5439550", "title": "Saule Kilaite", "text": ""}
{"id": "5439551", "revid": "300067", "url": "https://it.wikipedia.org/wiki?curid=5439551", "title": "Robert Riki\u0107", "text": ""}
{"id": "5439553", "revid": "287204", "url": "https://it.wikipedia.org/wiki?curid=5439553", "title": "Robert Rikic", "text": ""}
{"id": "5439554", "revid": "72811", "url": "https://it.wikipedia.org/wiki?curid=5439554", "title": "Konjaku Monogatarish\u016b", "text": ""}
{"id": "5439557", "revid": "1776051", "url": "https://it.wikipedia.org/wiki?curid=5439557", "title": "Builders of the Future", "text": "Builders of the Future \u00e8 l'ottavo album in studio del gruppo musicale alternative metal statunitense Powerman 5000, pubblicato nel 2014."}
{"id": "5439559", "revid": "76963", "url": "https://it.wikipedia.org/wiki?curid=5439559", "title": "Kate Baldwin", "text": "Biografia.\nKate Baldwin \u00e8 molto attiva in campo teatrale, specialmente nell'ambito dei musical. Ha interpretato diversi ruoli di rilievo a New York, Baltimora e San Francisco e per la sua performance nel musical \"Finian's Rainbow\" \u00e8 stata candidata al Tony Award alla miglior attrice protagonista in un musical nel 2010. Ha recitato anche in altri importanti musical di successo, tra cui: \"Miss Saigon\" (New Jersey, 2002), \"Guys and Dolls\" (New Jersey, 2004), \"Passion\" (Washington, 2005), \"Hello, Dolly!\" (New Jersey, 2006), \"A Little Night Music\" (Baltimora, 2008; Pittsfield, 2014), \"Giant\" (Broadway 2014), \"John &amp; Jen\" (New York, 2015), \"Il re ed io\" (Chicago, 2016) e \"Hello, Dolly!\" (Broadway, 2017), per cui \u00e8 stata nuovamente candidata al Tony Award, questa volta alla migliore attrice non protagonista in un musical."}
{"id": "5439560", "revid": "1528507", "url": "https://it.wikipedia.org/wiki?curid=5439560", "title": "Toschi Vignola", "text": "Toschi Vignola Srl \u00e8 una azienda alimentare specializzata nella produzione di frutta sotto spirito, liquori, sciroppi e prodotti per la gelateria, con sede a Savignano sul Panaro, in provincia di Modena. Produce inoltre Aceto Balsamico di Modena I.G.P..\nStoria.\nL'azienda Toschi nasce nel 1945 a Vignola, in provincia di Modena, in un piccolo laboratorio, dall'idea di Giancarlo e Lanfranco Toschi di confezionare sotto spirito le Ciliegia di Vignola (oggi fanno parte, assieme ad altre variet\u00e0 di frutta, della Frutta Spiritosa).\nNel 1952 debutta il Brandy alla ciliegia Toschi: un liquore ottenuto dall\u2019infusione delle morette, le ciliegie nere di Vignola, nell\u2019alcool. Negli anni '50 nascono anche la linea degli \"Sciroppi\" e la linea \"Amarena Toschi\". Nel 1954 l'azienda si sposta a Savignano sul Panaro.\nGli Anni '60 vedono ampliarsi la gamma dei \"Liquori Toschi\" con uno dei prodotti tipici del territorio: il Nocino. Gli Anni '70 sono gli anni delle campagne televisive e dell'allargamento dei confini dell'esportazione a tutto il mondo. Gli Anni '80 vedono l'ampliamento della gamma dei liquori con il \"Nocello\".\nA met\u00e0 degli anni 80 l'azienda cambia di mano nell'ambito di un progetto con l'obiettivo di dare vita ad un polo finanziario-industriale di nome Tbe, formato da aziende alimentari e impiantistiche. Il nuovo gruppo entra in difficolt\u00e0 qualche anno pi\u00f9 tardi e le singole aziende vengono rimesse sul mercato.\nNel 1993 Massimo Toschi, che in precedenza aveva lavorato alla Toschi nel settore dell'export, rientra in possesso dell'azienda di famiglia grazie anche all'aiuto del socio e amico di infanzia Giorgio Montorsi, che aveva appena venduto la sua azienda di salumi. La propriet\u00e0 viene cos\u00ec divisa al 50% tra i due nuovi proprietari con Montorsi nel ruolo di presidente e Massimo Toschi di amministratore delegato.\nNella seconda met\u00e0 degli Anni '90 nascono il \"Fragol\u00ec\" e il \"Mirtill\u00ec\": liquori dolci con l\u2019aggiunta di frutta intera. Il 1998 vede inoltre la nascita di una nuova linea produttiva: \"Toschi la Gelateria\".\nNel 2000 nasce la linea Aceto Gino Toschi, che comprende Aceto Balsamico di Modena IGP, Aceto Tradizionale di Modena DOP, glasse, salse e condimenti.\nNel 2015 nasce \"Toschi USA\", una nuova societ\u00e0 commerciale con sede a New York e operante negli Stati Uniti. Nel 2017 apre in Gran Bretagna \"Toschi UK\".\nTradizione e territorio.\nDurante i suoi 70 anni di vita la Toschi ha ampliato le proprie line produttive e allargato i propri confini ma ha mantenuto la propria mission aziendale: offrire prodotti di alta qualit\u00e0 mantenendo il rispetto per la tradizione e il territorio. Molte delle proposte di prodotti dell'azienda sono ancora oggi realizzate secondo le antiche ricette di famiglia tramandate di generazione in generazione.\nNel 1953 la Toschi collabora con il leggendario marchio Ferrari per lanciare i suoi prodotti, grazie all'amicizia tra Giancarlo Toschi ed Enzo Ferrari. In quell'anno, Alberto Ascari, pilota campione del mondo nel 1953, \u00e8 il testimonial di una speciale confezione regalo della Toschi: una macchina da corsa in miniatura contenente tre bottiglie di liquore Toschi.\nNel 1981 nasce il Premio Ciliegia d\u2019Oro, con il patrocinio dell\u2019azienda Toschi. Il premio vuole render omaggio ogni anno a personalit\u00e0 di origini emiliano-modenesi particolarmente meritevoli nel settore sociale, culturale, industriale, commerciale, sportivo o umanitario. Alcuni degli illustri vincitori: Enzo Ferrari nel 1981, Luciano Pavarotti nel 1982, Luca di Montezemolo nel 2000, Massimo Bottura nel 2008.\nLe linee di prodotto.\nNel corso degli anni l'azienda si \u00e8 specializzata in 3 differenti divisioni:\nRicerca e qualit\u00e0.\nLa Toschi Vignola oggi \u00e8 una realt\u00e0 produttiva sviluppata su un'area complessiva di , dove si coniugano efficienza, produttiva, tecnologia, sapienza ed una continua attenzione alla qualit\u00e0. Tutta la produzione \u00e8 certificata ISO 9001/2008, IFS (International food Standard) e BRC (Global Standard). Nel 2013 molte referenze della gamma sono state riconosciute dallo standard Halal Global e l'Amarena Toschi ha ottenuto la Certificazione Kosher nel 2014.\nMolti dei prodotti Toschi sono senza glutine e adatti a diete vegetariane e vegane, nel rispetto di esigenze salutistiche e nella direzione di uno stile di vita sempre pi\u00f9 attento ad un'alimentazione sana e corretta."}
{"id": "5439575", "revid": "110157", "url": "https://it.wikipedia.org/wiki?curid=5439575", "title": "Campionato mondiale di pallavolo maschile Under-21 2007", "text": "Il campionato mondiale di pallavolo maschile Under-21 2007 si \u00e8 svolto dal 7 al 15 luglio 2007 a Casablanca e Rabat, in Marocco: al torneo hanno partecipato dodici squadre nazionali Under-21 e la vittoria finale \u00e8 andata per la terza volta al Brasile.\nQualificazioni.\nAl torneo hanno partecipato: la nazionale del paese organizzatore, una nazionale africana, qualificata tramite il campionato africano Under-21 2006, due nazionali asiatiche, tutte qualificate tramite il campionato asiatico ed oceaniano Under-20 2006, quattro nazionali europee, una qualificata tramite il campionato europeo Under-20 2006 e tre tramite i gironi di qualificazione, due nazionali nordamericane, tutte qualificate tramite il campionato nordamericano Under-21 2006, due nazionali sudamericane, tutte qualificate tramite il campionato sudamericano Under-21 2006.\nRegolamento.\nLe squadre hanno disputato una prima fase a gironi, con formula del girone all'italiana; al termine della prima fase le prime due classificate di ogni girone hanno acceduto alla fase finale strutturata in semifinali, finale per il terzo posto e finale.\nPodio.\nCampione.\nBrasile(Terzo titolo)\nSecondo posto.\nRussia\nTerzo posto.\nIran"}
{"id": "5439576", "revid": "729019", "url": "https://it.wikipedia.org/wiki?curid=5439576", "title": "PETA (Indonesia)", "text": "La Tentara Sukarela Pembela Tanah Air ovvero \"Armata dei volontari difensori della patria\" (in giapponese ), pi\u00f9 sovente indicato con l'acronimo PETA, fu una unit\u00e0 paramilitare formata dall'Esercito Imperiale Giapponese nel corso dell'occupazione giapponese delle Indie Orientali olandesi.\nIl 3 ottobre 1943, una dichiarazione della \"Osamu Seirei 44\", pubblicata dal comandante della 16\u00aa Armata giapponese, il tenente generale Kumakichi Harada, annuncia la formazione del PETA come armata di volontari. Alla fine della guerra contava ben 69 battaglioni (\"daidan\") dislocati a Giava con una forza di circa 37\u00a0000 uomini e a Sumatra con una forza di circa 20.000 uomini.\nIl 14 febbraio del 1945 il PETA, al comando di Suprijadi, si dissolse.\nIl 18 agosto 1945, con l'annuncio della Proclamazione dell'indipendenza dell'Indonesia, le autorit\u00e0 giapponesi annunciano ufficialmente lo scioglimento del PETA."}
{"id": "5439578", "revid": "1776051", "url": "https://it.wikipedia.org/wiki?curid=5439578", "title": "The Definitive Rock Collection (White Lion)", "text": "The Definitive Rock Collection \u00e8 una raccolta del gruppo musicale statunitense White Lion, pubblicata nel gennaio del 2007 dalla Atlantic Records. La raccolta contiene i brani di maggior successo del gruppo pi\u00f9 alcune performance registrate dal vivo.\nSubito dopo l'uscita dell'album, i White Lion avevano previsto un tour estivo in compagnia di Poison e Ratt, ma hanno dovuto annullare la loro partecipazione dopo aver ricevuto una minaccia di cause legali dall'ex-chitarrista Vito Bratta sull'utilizzo del nome del gruppo. Ci\u00f2 non ha comunque impedito ai White Lion di esibirsi durante il festival Rocklahoma di Pryor Creek, in Oklahoma, il 13 luglio 2007. Qualche mese dopo, Mike Tramp ha ottenuto il permesso di poter utilizzare il nome originale della band.\nTracce.\nTutte le canzoni sono state composte da Vito Bratta e Mike Tramp, eccetto \"Fight to Survive\" scritta assieme a Nicky Capozzi e \"Radar Love\" che \u00e8 una cover dei Golden Earring."}
{"id": "5439580", "revid": "767487", "url": "https://it.wikipedia.org/wiki?curid=5439580", "title": "Cassie (album)", "text": "Cassie \u00e8 il primo eponimo album in studio della cantante statunitense Cassie, pubblicato nel 2006."}
{"id": "5439581", "revid": "1005847", "url": "https://it.wikipedia.org/wiki?curid=5439581", "title": "Elezioni regionali nelle Marche del 2015", "text": "Le elezioni regionali italiane del 2015 nelle Marche si sono tenute il 31 maggio, contestualmente alle elezioni amministrative e alla tornata organizzata per altre sei regioni: Veneto, Liguria, Toscana, Umbria, Campania e Puglia.\nLuca Ceriscioli, esponente del Partito Democratico e candidato della coalizione di Centro-sinistra, \u00e8 stato eletto presidente della Regione Marche con il 41,07% dei voti. Il governatore uscente Gian Mario Spacca, fondatore di \"Marche 2020\" e sostenuto, questa volta, dal Centro-destra \u00e8 stato sconfitto, raccogliendo il 14,21% dei voti, giungendo alle spalle di Giovanni Maggi del Movimento Cinque Stelle, secondo con il 21,78% delle preferenze, e di Francesco Acquaroli, appoggiato da Fratelli d'Italia - Alleanza Nazionale e Lega Nord, che si \u00e8 fermato al 18,98%. Ultimo candidato presidente per preferenze \u00e8 stato Edoardo Mentrasti che, con il supporto della Sinistra radicale, ha ottenuto il 3,96% dei consensi.\nIl Partito Democratico \u00e8 stata la prima lista per numero di voti della regione, ottenendo il 35,13% dei voti, seguita dal Movimento Cinque Stelle (18,89%) e dalla Lega Nord (13,02%). Le altre formazioni che hanno ottenuto meno del 10% ma ammesse al Consiglio regionale delle Marche sono state Forza Italia (9,40%), Fratelli d'Italia - Alleanza Nazionale (6,51%), \"Uniti per le Marche\" (5,03%), \"Marche 2020\"-Area Popolare (3,97%) e \"Popolari Marche\"-UDC (3,41%).\nHa votato il 49,78% dei marchigiani aventi diritto.\nLegge elettorale.\nLe elezioni regionali nelle Marche sono disciplinate da una norma nazionale, valida per tutte le regioni a Statuto Ordinario (Legge Tatarella) e da una legge regionale, la n. 5 del 20 febbraio 2015, che ha modificato la precedente normativa, contenuta nella legge regionale n. 27 del 16 dicembre 2004.\nSistema elettorale.\nSia il Presidente della Regione sia i membri del Consiglio regionale sono eletti a suffragio universale.\nDiventa governatore il candidato che ottiene la maggioranza dei voti validi a livello regionale. Questi deve essere collegato ad una coalizione regionale. Alla lista (o alla coalizione) del presidente eletto viene, quindi, attribuita una maggioranza di seggi calcolata sulla base della percentuale ottenuta a livello regionale. Sono previsti, in particolare, tre possibili scenari:\nL'elezione del Consiglio, invece, prevede una competizione tra liste, presentate all'interno delle cinque circoscrizioni marchigiane, coincidenti con le cinque province della Regione. Il sistema elettorale \u00e8 un proporzionale, con una clausola di sbarramento fissata al 5% per le coalizioni a meno che almeno un gruppo liste che la formano non abbiano il 3% dei voti validi a livello regionale.\nModalit\u00e0 di voto.\nGli elettori hanno votato le due cariche su un'unica scheda. Saranno possibili le seguenti modalit\u00e0 di voto:\nRiduzione del numero dei Consiglieri regionali.\nIn ottemperanza ai decreti legge 138/2011 e 174/2012 il Consiglio regionale delle Marche ha provveduto, con la legge regionale n. 5 del 20 febbraio 2015, a ridurre il numero dei Consiglieri regionali, passati da 42 a 30.\nIl Presidente della Regione ha, poi, provveduto a definire il numero di seggi per ciascuna circoscrizione, tramite apposito decreto.\nPer le elezioni regionali del 2015, il decreto del presidente della giunta Regionale n.121 del 3 marzo 2015, ha definito la seguente distribuzione dei seggi:\nCandidati e liste.\nLa scadenza della presentazione delle liste era prevista per due date: il 1\u00ba maggio, dalle ore 8 alle 20, e il 2 maggio dalle 8 alle 12. Sono stati ammessi alla competizione elettorale 5 candidati presidente e 10 liste.\nCentro-sinistra.\nLa coalizione di Centro-sinistra \u00e8 stata composta da tre liste. Hanno aderito all'alleanza il Partito Democratico, la lista \"Uniti per le Marche\" - formata da rappresentanti civici, del Partito Socialista Italiano, della Federazione dei Verdi, dell'Italia dei Valori e di Scelta Civica per l'Italia - e i Popolari Marche-UDC, in cui sono confluiti il Centro Democratico, Democrazia Solidale, la lista \"Popolari Marche\" e l'Unione di Centro.\nIl sostegno dell'Unione di Centro alla coalizione di Centro-sinistra, votato dalla dirigenza regionale a maggioranza il 30 marzo, \u00e8 stato ufficializzato il 29 aprile 2015, nel giorno della presentazione della lista.\nIn precedenza, il 24 aprile, il segretario nazionale Lorenzo Cesa aveva concesso l'utilizzo del simbolo alla segreteria regionale, anche se i vertici nazionali del partito avevano auspicato la formazione di una lista di Area Popolare con il Nuovo Centrodestra.\nOriginariamente avevano aderito ai \"Popolari Marche-UDC\" anche i Popolari per l'Italia che, il 24 aprile, si sono ritirati perch\u00e9 in contrasto con i centristi sul simbolo da presentare.\nIl candidato alla presidenza della regione \u00e8 stato selezionato tramite le primarie di coalizione, che si sono tenute il 1\u00ba marzo 2015. Le elezioni sono state vinte da Luca Ceriscioli, esponente del Partito Democratico, che ha ottenuto 22.760 voti, pari al 52,53%. L'ex sindaco di Pesaro ha battuto l'altro candidato del Partito Democratico, l'assessore regionale al Bilancio uscente Pietro Marcolini, che ha raccolto 19.979 voti (cio\u00e8 il 46,11%) e Ninel Donini dell'Italia dei Valori, ferma al 1,53% con 587 voti. Hanno votato 43.588 elettori.\nCentro-destra.\nCome per il Centro-sinistra, anche la coalizione di Centro-destra \u00e8 stata formata da tre liste: Forza Italia, Marche 2020-Area Popolare e Democrazia Cristiana. Il candidato presidente \u00e8 stato il governatore uscente Gian Mario Spacca che, nel 2010, era stato eletto con il sostegno di una coalizione di Centro-sinistra allargata all'Unione di Centro e priva di Sinistra Ecologia e Libert\u00e0 e Federazione della Sinistra.\nNel 2015, tuttavia, Spacca ha lasciato il Partito Democratico, lanciando \"Marche 2020\", un soggetto nato come intergruppo consiliare nell'ottobre 2014. Dopo l'esclusione della formazione dalle elezioni primarie del Centro-sinistra per il candidato governatore, \"Marche 2020\" si \u00e8 avvicinato al Nuovo Centrodestra e all'Unione di Centro, partecipando alla presentazione di Area Popolare, il 28 febbraio 2015.\nIl 25 marzo 2015, quindi, Spacca ha lanciato la sua terza candidatura , con l'appoggio di \"Marche 2020\", Area Popolare e Partito Repubblicano Italiano. Il 17 aprile 2015, poi, il presidente uscente ha incassato anche il sostegno di Forza Italia, ma non raggiungendo l'accordo con l'Unione di Centro, che si \u00e8 alleato con il Centro-sinistra.\nMovimento 5 Stelle.\nIl Movimento 5 Stelle si \u00e8 presentato per la prima volta al Consiglio regionale delle Marche. Nelle ultime elezioni politiche, il partito era risultato il pi\u00f9 votato in tutta la regione in entrambe le Camere, superando il Partito Democratico.\nCome nelle altre regioni, anche nelle Marche, i candidati sono stati selezionati attraverso le consultazioni on-line di tutti gli iscritti al portale nazionale di Beppe Grillo. L'8 gennaio sono stati individuati i candidati al Consiglio regionale, mentre il 28 gennaio \u00e8 stato eletto portavoce candidato alla presidenza della Regione Giovanni Maggi, che ha ottenuto 200 voti su 1485, cio\u00e8 il 13,47%.\nSinistra.\nCome nel 2010, le componenti pi\u00f9 radicali della sinistra marchigiana - Sinistra Ecologia Libert\u00e0, Rifondazione Comunista e Partito Comunista d'Italia - hanno corso al di fuori dello schieramento di Centro-sinistra, presentando la lista \"Altre Marche - Sinistra Unita\". Il candidato presidente \u00e8 stato Edoardo Mentrasti, coordinatore regionale di Sinistra Ecologia Libert\u00e0, che ha ufficializzato la propria discesa in campo il 10 marzo.\nDestra.\nRispetto alle precedenti elezioni, sia la Lega Nord sia Fratelli d'Italia - Alleanza Nazionale, indisponibili ad appoggiare Spacca, sono usciti dalla coalizione di Centro-destra.\nIl 10 marzo 2015, la Lega Nord aveva presentato come proprio candidato governatore il segretario regionale Luca Rodolfo Paolini, mentre il 16 aprile il partito di Giorgia Meloni aveva lanciato come proprio aspirante presidente il sindaco di Potenza Picena ed ex consigliere regionale Francesco Acquaroli.\nIl 25 aprile, poi, i due partiti hanno stretto un'alleanza elettorale, che \u00e8 stata estesa anche alla Toscana e che prevedeva la rinuncia alla poltrona da parte del Carroccio nelle Marche a favore di Francesco Acquaroli (FdI-AN), mentre in Toscana il partito di Giorgia Meloni ha sostenuto Claudio Borghi Aquilini, proposto dalla Lega Nord.\nConsiglieri eletti.\nLa proclamazione dei consiglieri regionali eletti da parte della Corte d'Appello di Ancona \u00e8 avvenuta nel pomeriggio dell'11 giugno 2015. Di seguito sono riportati i consiglieri eletti divisi per lista e circoscrizione.\nLa prima seduta del nuovo Consiglio regionale delle Marche si \u00e8 tenuta il 22 giugno 2015, con la presentazione della giunta da parte del nuovo presidente Luca Ceriscioli. Contestualmente, Antonio Mastrovincenzo (PD) \u00e8 stato eletto presidente del Consiglio regionale."}
{"id": "5439582", "revid": "466539", "url": "https://it.wikipedia.org/wiki?curid=5439582", "title": "Kerry Butler", "text": "Biografia.\nKerry Butler \u00e8 nata a Bensonhurst, quartiere di Brooklyn, e gi\u00e0 a tre anni \u00e8 protagonista nella pubblicit\u00e0 di un detersivo. Ancora studentessa, ha i brevi primi ruoli in TV: \"Destini\" (\"Another World\"), \"Una vita da vivere\" (\"One Life to Live\") e \"Sesamo apriti\" (\"Sesame Street\"). Dopo aver frequentato la Fontbonne Hall Academy di Brooklyn, si \u00e8 iscritta all'Ithaca College, dove nel 1992 consegue il Bachelor of Fine Arts in teatro musicale.\nDai primi anni novanta in poi, Kerry Butler ha recitato in numerosi musical a New York e Toronto, tra cui \"Oklahoma!\" (1992), \"Blood Brothers\" (1993), \"La bella e la bestia\" (Toronto, 1995; Broadway, 1996), \"Les Mis\u00e9rables\" (1997), \"Hairspray\" (2002), \"La piccola bottega degli orrori\" (2003) e \"The Opposite of Sex\" (2004).\nNel 2007 torna a Broadway con \"Xanadu\" e riceve una candidatura al Tony Award alla miglior attrice protagonista in un musical, senza vincerlo. Nel 2009 recita e canta accanto ad Aaron Tveit nel musical \"Catch Me If You Can\", tratto dal film \"Prova a prendermi\".\nDoppiatrici italiane.\nDa doppiatrice \u00e8 sostituita da:"}
{"id": "5439583", "revid": "1494169", "url": "https://it.wikipedia.org/wiki?curid=5439583", "title": "The Definitive Rock Collection", "text": ""}
{"id": "5439587", "revid": "76963", "url": "https://it.wikipedia.org/wiki?curid=5439587", "title": "Erin Dilly", "text": "Ha recitato soprattutto in musical: \"Follies\" (Broadway, 2001), \"Into the Woods\" (Broadway, 2002), \"Chitty Chitty Bang Bang\" (Broadway, 2005; nominata al Tony Award alla miglior attrice protagonista in un musical), \"Nice Work if you Can Get It\" (Broadway, 2012) e altri ancora.\nHa recitato anche in alcune serie televisive (\"Gossip Girl\", \"Elementary\", \"Boardwalk Empire - L'impero del crimine, The Good Wife\") e film (\"Julie &amp; Julia\")."}
{"id": "5439599", "revid": "481666", "url": "https://it.wikipedia.org/wiki?curid=5439599", "title": "A Matrimonial Martyr", "text": ""}
{"id": "5439600", "revid": "991694", "url": "https://it.wikipedia.org/wiki?curid=5439600", "title": "Procure antimafia", "text": ""}
{"id": "5439601", "revid": "30610", "url": "https://it.wikipedia.org/wiki?curid=5439601", "title": "Pembela Tanah Air", "text": ""}
{"id": "5439602", "revid": "767487", "url": "https://it.wikipedia.org/wiki?curid=5439602", "title": "The Makemakes", "text": "I The Makemakes sono un gruppo musicale pop rock austriaco formatosi nel 2012.\nBiografia.\nIl gruppo \u00e8 originario del Flachgau e ha scelto il nome ispirandosi al pianeta nano Makemake. Ha esordito nel giugno 2012 con il singolo \"The Lovercall\".\nNell'aprile 2014 la band ha diffuso il singolo \"Million Euro Smile\".\nNel marzo 2015 sono stati scelti per rappresentare l'Austria all'Eurovision Song Contest 2015 in programma nel mese di maggio proprio in Austria. Il gruppo ha presentato la canzone \"I Am Yours\"."}
{"id": "5439604", "revid": "15756", "url": "https://it.wikipedia.org/wiki?curid=5439604", "title": "Peace in Our Time", "text": "Peace in Our Time \u00e8 il nono album di studio del gruppo hardcore punk e straight edge statunitense Good Riddance, pubblicato nel 2015 dalla Fat Wreck Chords.\nTracce.\nI testi delle tracce sono stati scritti da Russ Rankin. Tra parentesi sono indicati gli autori delle musiche."}
{"id": "5439605", "revid": "287204", "url": "https://it.wikipedia.org/wiki?curid=5439605", "title": "The Tenth Planet", "text": "The Tenth Planet (traduzione letterale \"Il decimo pianeta\") \u00e8 un episodio della quarta stagione della serie classica del serial televisivo britannico \"Doctor Who\", andato parzialmente perduto. Fu trasmesso in origine a cadenza settimanale in quattro parti dall'8 al 29 ottobre 1966 in Gran Bretagna. La storia contiene l'ultima apparizione di William Hartnell nei panni del Primo Dottore e il debutto (non accreditato) di Patrick Troughton, il Secondo Dottore. Solo le prime tre parti dell'episodio sono attualmente conservate negli archivi della BBC, la quarta ed ultima parte \u00e8 andata perduta e non se ne conoscono copie sopravvissute se non sotto forma di brevi spezzoni.\nIntroducendo il concetto della rigenerazione, \"The Tenth Planet\" \u00e8 considerato una pietra miliare nella storia del programma, e viene accreditato di aver stabilito la longevit\u00e0 della serie assicurando la sopravvivenza del personaggio del Dottore. Le versioni differiscono sulle reali motivazioni dell'abbandono della serie da parte di Hartnell; lo stato di salute precario dell'attore viene spesso indicato come la ragione principale, mentre altri affermano che fosse insoddisfatto della piega troppo \"adulta\" che stavano cominciando ad avere le storie del programma.\nTrama.\nIl TARDIS si materializza al Polo Sud nella seconda met\u00e0 degli anni '80; il Dottore si trova di fronte ad un nuovo temibile nemico: I Cybermen, esseri cibernetici provenienti da Mondas, il decimo pianeta, che vogliono trasformare tutti gli abitanti del pianeta Terra in Ciberniani. L'avventura si chiude con il Dottore che, anziano e indebolito, cade a terra nel TARDIS, innescando la sua rigenerazione nel Secondo Dottore.\nProduzione.\nTutte e quattro le puntate della macrostoria vedono la presenza di titoli di testa e di coda elaborati graficamente da Bernard Lodge in modo da sembrare stampate uscite da un computer. Nei titoli di testa della prima puntata, Kit Pedler viene erroneamente indicato con il nome \"Kitt Pedler\". Nei titoli di testa della terza puntata, Gerry Davis viene altres\u00ec indicato come \"Gerry Davies\".\nWilliam Hartnell non apparve nella terza puntata. Il luned\u00ec precedente alla registrazione del programma, mand\u00f2 un telegramma alla produzione nel quale affermava di essere ammalato e di non potersi presentare sul set. Gerry Davis riscrisse quindi il copione per motivare l'assenza del Dottore (il suo improvviso collasso) e fece recitare le sue battute agli altri personaggi, soprattutto a Ben. La sceneggiatura originale della quarta ed ultima puntata non prevedeva la scena della rigenerazione del Dottore.\nPatrick Troughton appare nella puntata finale, non accreditato, nei panni del Secondo Dottore. William Hartnell avrebbe ripreso il ruolo del Primo Dottore solo in un'altra occasione: lo speciale per il decimo anniversario di \"Doctor Who\" intitolato \"The Three Doctors\", anche se una sua fotografia viene mostrata brevemente all'inizio di \"The Power of the Daleks\", quando Troughton si guarda per la prima volta allo specchio. Il primo episodio del periodo del Secondo Dottore, inizia con un'inquadratura di Troughton steso sul pavimento del TARDIS. Uno spezzone che vede la presenza di Hartnell, tratto dalla sesta parte di \"The Dalek Invasion of Earth\", venne usata all'inizio dello speciale per il ventesimo anniversario della serie, \"The Five Doctors\" (dove fu Richard Hurndall ad interpretare il Primo Dottore). Un altro spezzone con Hartnell, questa volta tratto da \"The Tenth Planet\", venne usato in \"Earthshock\", quando i Ciberniani prendono atto del cambio di aspetto del Dottore.\nNella prima stesura del copione, le ultime parole del Primo Dottore prima della rigenerazione avrebbero dovuto essere: \"\u00abNo... no, I simply will not give in!\u00bb\" (\"No... no, semplicemente non ceder\u00f2\"). Poich\u00e9 il tempo utile scarseggiava verso la fine della produzione, il regista Derek Martinus scelse di accorciare la scena, volendo assicurarsi che la sequenza della rigenerazione riuscisse nel migliore dei modi. Come risultato, le ultime parole del Dottore risultano essere nell'episodio: \"\u00abAh! Yes. Thank you. That's good, keep warm\u00bb\" (\"Ah! Si. Grazie. Va bene, resta al caldo\"). La frase tagliata da Martinus suggeriva che il Dottore rifiutasse l'idea di cedere al processo rigenerativo. Nel 2017, lo sceneggiatore della nuova serie di \"Doctor Who\", Steven Moffat, esplor\u00f2 quest'idea e scrisse una storia basata su questo concetto nello speciale \"C'era due volte\". Nello speciale sono incluse immagini d'archivio originali tratte da \"The Tenth Planet\" insieme a scene girate ex novo con l'attore David Bradley in sostituzione di William Hartnell, nelle quali il Primo Dottore incontra una delle sue future incarnazioni, il Dodicesimo Dottore, interpretato da Peter Capaldi.\nParte mancante.\nL'ultima puntata della storia \u00e8 andata perduta negli anni settanta. Fino al 1978 fu pratica abituale della BBC la cancellazione del materiale pi\u00f9 vecchio memorizzato su nastri magnetici per un riutilizzo degli stessi. In questo caso, si tratta probabilmente del pi\u00f9 ricercato tra gli episodi mancanti delle serie classiche di \"Doctor Who\", in quanto contiene la prima storica \"rigenerazione\" del Dottore, e l'ultima apparizione di William Hartnell nella serie. Sebbene sia giunta fino a noi una copia mutila e in bassa qualit\u00e0 della sequenza della rigenerazione, non esistono versioni complete dell'intero episodio. La puntata \u00e8 stata inclusa nella lista dei 10 programmi perduti pi\u00f9 ricercati, insieme alle riprese della BBC dell'allunaggio dell'Apollo 11 (del quale esiste copia solo della traccia audio).\nUna leggenda metropolitana vuole che l'unica copia esistente della quarta parte sia andata definitivamente persa quando fu inviata al programma per bambini \"Blue Peter\" nel 1973. Gli autori della trasmissione, dopo averne fatto uso per estrarne degli spezzoni da mostrare durante il 10\u00ba anniversario di \"Doctor Who\", non restituirono mai il nastro alla BBC. In realt\u00e0, anche se una copia dell'episodio \"The Daleks' Master Plan\" venne effettivamente inviato a \"Blue Peter\" e mai restituito alla BBC Film Library, non esistono prove che la quarta parte di \"The Tenth Planet\" venne inviata al programma. Inoltre, alla fine del 1973, la BBC Enterprises offriva ancora in vendita tutte e quattro le puntate della storia per la trasmissione all'estero e in ogni caso, non avrebbe mai inviato i negativi originali ad un programma televisivo.\nNel 1992, un uomo di nome Roger K. Barrett (rivelatosi poi uno pseudonimo; basato sul vero nome di Syd Barrett, fondatore dei Pink Floyd) afferm\u00f2 di essere in possesso di una registrazione video della quarta parte completa di \"The Tenth Planet\", e la offr\u00ec alla BBC per 500 sterline. Prima che il tutto si rivelasse una burla, la BBC produsse una speciale introduzione per la progettata pubblicazione in VHS della storia, presentata da Michael Craze, girandone due versioni: una con la spiegazione che la quarta parte era andata perduta, e l'altra che invece introduceva la storia come completa in tutte le sue parti. Un documentario intitolato \"Missing in Action\", girato nel 1993 e condotto da Nicholas Courtney, racconta la storia del falso ritrovamento.\nPer l'edizione in DVD del 2013, la puntata mancante \u00e8 stata ricreata attraverso l'impiego di disegni animati dal Planet 55 Studios, specializzato in operazioni simili.\nEdizioni Home video.\nNel 2000 la storia \u00e8 stata pubblicata in VHS nel Regno Unito dalla BBC Video, con la parte finale ricostruita mediante l'impiego di foto di scena, spezzoni esistenti e la colonna sonora originale sopravvissuta. Gli spezzoni esistenti in 8\u00a0mm provengono da registrazioni amatoriali fatte da fan all'epoca della trasmissione originaria in tv nel '66, mentre un frammento in 16mm comprendente la scena della rigenerazione (proveniente da una puntata del 1973 di \"Blue Peter\") \u2013 \u00e8 stato incluso nell'edizione DVD di \"Lost in Time\" nel 2004. L'unico spezzone esistente della rigenerazione venne inoltre inserito tra i contenuti speciali delle edizioni DVD di \"The Three Doctors\" e \"Castrovalva\".\n\"The Tenth Planet\" \u00e8 stato pubblicato in DVD il 14 ottobre 2013, con la parte finale ricostruita a disegni animati e con l'inserimento nei contenuti speciali della ricostruzione originale della parte perduta tratta dall'edizione VHS del 2000, ed uno speciale dal titolo \"Frozen Out\" con il \"making of\" della storia."}
{"id": "5439607", "revid": "163662", "url": "https://it.wikipedia.org/wiki?curid=5439607", "title": "Olimpiade (Metastasio)", "text": ""}
{"id": "5439623", "revid": "287204", "url": "https://it.wikipedia.org/wiki?curid=5439623", "title": "Beth Fowler", "text": "Biografia.\nHa lavorato a Broadway in numerose produzioni di musical, tra cui: \"Giant\" (1970), \"A Little Night Music\" (1973), \"Peter Pan\" (1979), \"Baby\" (1983), \"Take Me Along\" (1985), \"Teddy and Alice\" (1987), \"\" (1989), \"La bella e la bestia\" (1994), \"Bells Are Ringing\" (2001) e \"The Boy From Oz\" con Hugh Jackman (2003). La sua performance pi\u00f9 celebre \u00e8 probabilmente quella nel ruolo di Mrs. Lovett nel musical \"Sweeney Todd\", per cui \u00e8 stata candidata al Tony Award, Drama Desk Award e Outer Critics Circle Award alla miglior attrice protagonista in un musical; nel 2004 \u00e8 stata candidata al Tony Award alla miglior attrice non protagonista in un musical per \"The Boy from Oz\".\nIn campo televisivo \u00e8 apparsa in \"Law &amp; Order\", \"Criminal Intent\" e, pi\u00f9 recentemente, in \"Orange is the new black\". Ha recitato anche in alcuni film, tra cui \"Sister Act - Una svitata in abito da suora\", \"Sister Act 2 - Pi\u00f9 svitata che mai\" e \"Un perfetto gentiluomo\"."}
{"id": "5439624", "revid": "1005847", "url": "https://it.wikipedia.org/wiki?curid=5439624", "title": "Elezioni regionali in Toscana del 2015", "text": "Le elezioni regionali italiane del 2015 in Toscana si sono tenute il 31 maggio, contestualmente alle altre 6 regioni chiamate al voto: Veneto, Liguria, Umbria, Marche, Campania e Puglia. A differenza che nelle altre regioni dove il Presidente \u00e8 eletto con un turno unico, in Toscana \u00e8 previsto un ballottaggio tra i due candidati pi\u00f9 votati nel caso in cui nessun candidato raggiunga il 40% dei voti al primo turno.\nCandidati alla presidenza.\nI candidati alla presidenza, con le rispettive liste a sostegno - cos\u00ec come depositate in Corte d'Appello alla scadenza di legge delle ore 12 del 2 maggio sono (in ordine alfabetico):"}
{"id": "5439632", "revid": "76963", "url": "https://it.wikipedia.org/wiki?curid=5439632", "title": "Marla Schaffel", "text": "Biografia.\nDopo aver studiato alla Juilliard School di New York City, Marla Schaffel debutta a Broadway nel 2001 e interpreta Fantine in \"Les Mis\u00e9rables\"; nel 1997 entra a far parte del numeroso cast (che comprende Victoria Clark e Michael Cerveris) di \"Titanic\". Nel 2000 interpreta Jane Eyre nel musical tratto dal romanzo di Charlotte Bront\u00eb e per la sua performance vince il Drama Desk Award alla miglior attrice in un musical e viene candidata all'Outer Critics Circle Award e al Tony Award."}
{"id": "5439635", "revid": "22475", "url": "https://it.wikipedia.org/wiki?curid=5439635", "title": "Ollie Kirkby", "text": "Biografia.\nAttrice teatrale e di vaudeville, lavor\u00f2 al cinema con la Kalem Company, ricoprendo spesso - negli anni dieci - ruoli da protagonista nei film a uno o due rulli della casa newyorkese. Nella sua carriera cinematografica, durata fino al 1926, gir\u00f2 circa un centinaio di pellicole.\nEra sposata con l'attore George Larkin. Il matrimonio venne celebrato nel 1918 e dur\u00f2 fino al 1946, l'anno della morte di Larkin.\nMor\u00ec, all'et\u00e0 di 78 anni, il 7 ottobre 1964 a Glendale in seguito a una polmonite."}
{"id": "5439636", "revid": "21880", "url": "https://it.wikipedia.org/wiki?curid=5439636", "title": "Fulbright-Hays Foundation", "text": ""}
{"id": "5439638", "revid": "481666", "url": "https://it.wikipedia.org/wiki?curid=5439638", "title": "Olive Kirby", "text": ""}
{"id": "5439645", "revid": "76963", "url": "https://it.wikipedia.org/wiki?curid=5439645", "title": "Elizabeth Parkinson", "text": "\u00c8 nota soprattutto per aver interpretato Brenda nel musical di Broadway \"Movin' Out\", una performance che le ha valso un Fred Astaire Award e una candidatura al Tony Award alla miglior attrice protagonista in un musical nel 2003."}
{"id": "5439648", "revid": "481666", "url": "https://it.wikipedia.org/wiki?curid=5439648", "title": "Ollie Kirke", "text": ""}
{"id": "5439655", "revid": "481666", "url": "https://it.wikipedia.org/wiki?curid=5439655", "title": "Cleo Ridgeley", "text": ""}
{"id": "5439658", "revid": "767487", "url": "https://it.wikipedia.org/wiki?curid=5439658", "title": "Dies Irae (Maria Carta)", "text": "Dies Irae \u00e8 un album di Maria Carta, pubblicato nel 1975 dalla RCA Italiana. \u00c8 una raccola di canti gregoriani con testi sia nella lingua originale in latino o con testi in logudorese. L'orchestra \u00e8 diretta da Luciano Michelini."}
{"id": "5439659", "revid": "2181598", "url": "https://it.wikipedia.org/wiki?curid=5439659", "title": "Glen Albyn", "text": "Great Glen (gaelico scozzese: An M\u00f2r Gleann), noto anche come Glen Albyn o Glen More \u00e8 una serie di vallate che si trovano in Scozia e si sviluppano per 62 miglia, circa 100\u00a0km, da Inverness nei pressi del Moray Firth, a Fort William, vicino a Loch Linnhe.\nIl Fault Great Glen.\nIl Great Glen segue il percorso di una grande faglia geologica conosciuta come la Great Glen Fault. Si divide in due : le Highlands scozzesi nelle \"Grampian Mountains\" a sud-est e le Highlands del Nord-Ovest a nord-ovest.\nLa valle \u00e8 un percorso itinerante naturale nel quale si innestano sia il Caledonian Canal che la A82, strade che collegano la citt\u00e0 di Inverness sulla costa nord-est con Fort William, sulla costa occidentale. La ferrovia Invergarry venne costruita nel 1896, e partiva dall'estremit\u00e0 meridionale della valle per giungere fino all'estremit\u00e0 meridionale del Loch Ness, ma non venne mai estesa fino arrivare ad Inverness. La ferrovia fu chiusa nel 1947.\nIl 30 aprile 2002 \u00e8 stato aperto un percorso di lunga distanza per ciclisti, canoisti e in genere per gli escursionisti. Chiamato, Great Glen Way, collega Fort William ad Inverness. Venne inaugurato da Sua Altezza Reale il Conte di Inverness. Il percorso consiste di una serie di sentieri, piste forestali, sentieri canali, e tratti di strada occasionali.\nLa sua importanza strategica nel controllo delle Highland scozzesi, si riconosce per la presenza delle citt\u00e0 di Fort William, nel sud, Fort Augustus in mezzo al Glen, e di Fort George, situato a nord, nei pressi di Inverness.\nGran parte della valle \u00e8 occupata da una serie di laghi, collegati da dei fiumi. Il Caledonian Canal utilizza anche i laghi come parte del percorso, ma i fiumi non sono navigabili.\nFiumi.\nDa nord-est a sud-ovest, i giochi d'acqua naturali lungo la Great Glen sono:\nL'attivit\u00e0 sismica.\nAnche se i terremoti nelle vicinanze del Great Glen Fault tendono ad essere minori, l'attivit\u00e0 sismica \u00e8 presa in considerazione nella progettazione delle infrastrutture. Ad esempio, il ponte Kessock include nella sua costruzione degli smorzatori antisismici."}
