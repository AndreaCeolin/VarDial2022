{"id": "5322541", "revid": "287204", "url": "https://it.wikipedia.org/wiki?curid=5322541", "title": "Editto regale di Tudhaliya IV", "text": "Il cosiddetto \"Editto regale di Tudhaliya IV\" o anche \"I peccati della Terra del fiume Seha\" \u00e8 un testo scritto nel XIII secolo a.C. (attorno al 1235-1230) in lingua luvia dal sovrano ittita Tudhaliya IV per dar ragione dell'incoronazione di un re vassallo, il cui nome non \u00e8 purtroppo leggibile nel testo, sul trono dello stato arzawa di Terra del fiume Seha.\nIl testo sopravvissuto \u00e8 estremamente breve e richiama in maniera sintetica l'intervento militare e la conquista condotta dal sovrano ittita Mur\u0161ili II (1321-1295 nonno di Tudhaliya), del regno del fiume Seha quasi due secoli prima; e della benevolenza e clemenza che i sovrani ittiti hanno sempre dimostrato da allora verso la famiglia regnante dello stato vassallo nonostante le frequenti rivolte che vi siano avvenute.\nDi recente, narra Tudhaliya, (verosimilmente per la morte senza eredi del re di Seha Mashturi) un tale Tarhuna-Radu, con l'appoggio degli Ahhiyawa, si \u00e8 appropriato del trono di Seha, usurpandolo alla casa regnante. Cos\u00ec Tudhaliya, narra il testo, \u00e8 intervenuto in prima persona, ha inseguito il ribelle rifugiatosi sul \"Picco dell'Aquila\", ha cinto d'assedio la montagna e catturato, \"...deportando lui, le sue mogli ed i suoi figli nella terra di Hatti, presso Arinna, la citt\u00e0 della Dea del sole\".\nDomata la rivolta, ci informa Tudhaliya, \"Io, Tudhaliya Tabarna, ho fatto re..., discendente di Muwa-Walwi\n\u00c8 l'ultimo testo a noi giunto dove veniamo informati del coinvolgimento politico di Ahhiyawa nell'Ovest anatolico, nel tentativo di scalzare l'egemonia ittita col metodo della sobillazione e della rivolta, applicato tante volte in passato; \u00e8 assai probabile che sia stato proprio nell'immediato seguito di questa vicenda che Tudhaliya IV, con l'appoggio delle forze della alleata Mira, abbia condotto l'assalto decisivo alla vicina citt\u00e0 di Millawata/Mileto, la base Ahhiyawa nella zona, espugnandola e scacciando definitivamente l'avversario egeo dall'Anatolia (1235-1230 ca.).\nInfatti nel cosiddetto Trattato di Shaushga-Muwa, successivo di pochi anni all\"'editto\", stretto con il sovrano di Amurru dallo stesso Tudhaliya, il nome di Ahhiyawa inizialmente inserito nell'elenco dei \"Grandi Re\" \u00e8 cancellato con una linea orizzontale; segno che la presenza come superpotenza nel Vicino Oriente di questo \"stato\" si sia definitivamente conclusa."}
{"id": "5322545", "revid": "177744", "url": "https://it.wikipedia.org/wiki?curid=5322545", "title": "280652 Aimaku", "text": "280652 Aimaku \u00e8 un asteroide della fascia principale. Scoperto nel 2005, presenta un'orbita caratterizzata da un semiasse maggiore pari a 1,9477851\u00a0UA e da un'eccentricit\u00e0 di 0,0854606, inclinata di 23,78245\u00b0 rispetto all'eclittica."}
{"id": "5322547", "revid": "86599", "url": "https://it.wikipedia.org/wiki?curid=5322547", "title": "283057 Casteldipiazza", "text": "283057 Casteldipiazza \u00e8 un asteroide della fascia principale. Scoperto nel 2008, presenta un'orbita caratterizzata da un semiasse maggiore pari a 2,2861226\u00a0UA e da un'eccentricit\u00e0 di 0,2215669, inclinata di 7,80355\u00b0 rispetto all'eclittica.\nDal 12 ottobre al 10 dicembre 2011, quando 301638 Kressin ricevette la denominazione ufficiale, \u00e8 stato l'asteroide denominato con il pi\u00f9 alto numero ordinale. Prima della sua denominazione, il primato era di 275106 Sarahdubeyjames.\nL'asteroide \u00e8 dedicato alla localit\u00e0 italiana di Castel di Piazza, frazione di Pistoia."}
{"id": "5322549", "revid": "177744", "url": "https://it.wikipedia.org/wiki?curid=5322549", "title": "289608 Wanli", "text": "289608 Wanli \u00e8 un asteroide della fascia principale. Scoperto nel 2005, presenta un'orbita caratterizzata da un semiasse maggiore pari a 2,3717558\u00a0UA e da un'eccentricit\u00e0 di 0,0950302, inclinata di 4,50771\u00b0 rispetto all'eclittica."}
{"id": "5322572", "revid": "287204", "url": "https://it.wikipedia.org/wiki?curid=5322572", "title": "319227 Erichb\u00e4r", "text": "319227 Erichb\u00e4r \u00e8 un asteroide della fascia principale. Scoperto nel 2006, presenta un'orbita caratterizzata da un semiasse maggiore pari a 3,0756817\u00a0UA e da un'eccentricit\u00e0 di 0,0863452, inclinata di 10,37554\u00b0 rispetto all'eclittica."}
{"id": "5322573", "revid": "1543377", "url": "https://it.wikipedia.org/wiki?curid=5322573", "title": "Continued Silence EP", "text": "Continued Silence EP \u00e8 un EP del gruppo musicale statunitense Imagine Dragons, pubblicato il 14 febbraio 2012.\nDopo aver passato venti settimane nella Top Heatseekers statunitense, \u00e8 riuscito a raggiungere la 40\u00aa posizione della Billboard 200. \u00c8 stato anticipato dalla pubblicazione del singolo \"It's Time\", che insieme ad altri tre brani sar\u00e0 poi riproposto nell'album di debutto del gruppo \"Night Visions\", pubblicato nel settembre 2012."}
{"id": "5322574", "revid": "287204", "url": "https://it.wikipedia.org/wiki?curid=5322574", "title": "319227 Erichbar", "text": ""}
{"id": "5322577", "revid": "121765363", "url": "https://it.wikipedia.org/wiki?curid=5322577", "title": "Raymond Cartier", "text": "Biografia.\nNel 1937 partecip\u00f2 al lancio del giornale \"l'\u00c9poque\". Era molto vicino al parlamentare di destra Henri de K\u00e9rillis: nel 1939 essi scrissero insieme il libro \"Laisserons-nous d\u00e9membrer la France ?\" (Lasceremo smembrare la Francia?), ove entrambe esprimono le loro profonde convinzioni contro il cosiddetto patto di Monaco del 1938. Questo libro dedica gi\u00e0 un capitolo alla posta economica in gioco nel futuro confronto con la Germania (la \"via del ferro\" e la \"via del grano\") e prefigura dunque il suo ricorso ad un'analisi economica dei problemi geopolitici.\nNegli anni 1944-1945 Raymond Cartier fu capitano della \"S\u00e9curit\u00e9 militaire\" e fu in questo ruolo che interrog\u00f2 per primo il prigioniero tedesco Kurt Gerstein, ufficiale della SS che si era opposto allo sterminio del popolo ebraico e che allora si trovava in stato di semi-libert\u00e0 nella pensione Mohren a Rottweil.\nDopo la Seconda Guerra Mondiale fu corrispondente a New York per il settimanale francese \"Samedi Soir\". Ritrov\u00f2 proprio negli Stati Uniti Henri de K\u00e9rillis, che viveva \"in esilio\" nella Nuova Inghilterra.\nNegli anni sessanta fu primo cronista di \"Paris Match\" e i suoi articoli di cronaca sull'attualit\u00e0 internazionale e sulla geopolitica fecero il successo della testata.\nRispettato da Raymond Aron come grande penna della stampa e voce ufficiosa della Francia, pubblic\u00f2 nel 1966 una monumentale \"Storia della Seconda Guerra mondiale\", edita da Paris-Match Larousse, la cui iconografia (carte e fotografie) e la cui qualit\u00e0 del testo restano un punto di riferimento.\nMor\u00ec nel 1975 e le sue carte personali sono conservate presso gli Archivi nazionali di Francia, al n. 14 AR.\nL'anticolonialismo di Cartier.\nIl suo anticolonialismo pragmatico sosteneva che la Francia dovesse privilegiare il proprio territorio metropolitano prima di occuparsi delle sue colonie. Questo era un sentimento assai diffuso a quel tempo: pareva che il possesso di questi territori (riuniti sotto il nome di Unione francese) fosse ormai piuttosto un ostacolo per il Paese ed il suo rango. In questo senso il \"cartierismo\" si pone all'opposto delle analisi marxiste sul problema coloniale. Il pensiero marxista considerava infatti che, per le ricchezze ivi estratte, le colonie fossero necessarie alla sopravvivenza del capitalismo, da cui l'impegno dei partiti comunisti europei nella lotta anticoloniale del periodo fra le due guerre mondiali.\nLe sue posizioni anticolonialiste furono criticate: i movimenti anticolonialisti rigettarono la sua posizione a causa dell'assenza di condanna morale del colonialismo. A partire dagli anni settanta, alla fine delle lotte coloniali, le argomentazioni di Raymond Cartier furono ritorte contro di lui dopo che l'efficacia economica poteva persino giustificare la manomissione delle ricchezze dei nuovi stati indipendenti da parte della vecchia nazione metropolitana (neocolonialismo).\nLe sue origini provinciali - e la celebre frase sovente attribuitagli per errore, \u00ab\"La Corr\u00e8ze avant le Zamb\u00e8ze\"\u00bb, in realt\u00e0 pronunciata da Jean Montalat - non devono far supporre una sensibilit\u00e0 regionalistica da parte di Raymond Cartier: il suo quadro analitico rimane lo Stato-nazione. Di conseguenza, il suo anticolonialismo pragmatico e argomentato fu spesso soggetto di caricature da parte di una parte del pubblico che prendeva in considerazione solo qualche frase provocatoria.\nL'impegno europeista.\nOltre al suo anticolonialismo, Raymond Cartier sostenne con forza l'istituzione europea. Egli scrisse numerosi articoli e libri sull'Europa, tra i quali \"Les 19 Europes\", rappresentazione dei paesi dell'Europa occidentale."}
{"id": "5322589", "revid": "599013", "url": "https://it.wikipedia.org/wiki?curid=5322589", "title": "Salvatore Pelligra", "text": "Biografia.\nNacque a Comiso (provincia di Ragusa) il 22 maggio 1891, e si arruol\u00f2 nel Regio Esercito entrando nella Regia Accademia Militare di Artiglieria e Genio di Torino, dalla quale usc\u00ec nel 1912 con il grado di sottotenente, assegnato all'arma di artiglieria. Prese parte alla prima guerra mondiale, durante la quale fu promosso al grado di capitano distinguendosi durante il servizio presso il 3\u00ba Reggimento artiglieria da campagna, venendo decorato con la Croce di guerra al valor militare. Il 1\u00ba luglio 1937 fu promosso al grado di colonnello.\nNel 1940 ricopriva l'incarico di Comandante della Scuola centrale d'artiglieria di Civitavecchia. Il 1 gennaio 1942 fu nominato generale di brigata. All'atto dell'armistizio dell'8 settembre 1943 si trovava a Spalato, in Dalmazia, come comandante dell'artiglieria assegnata al XVIII Corpo d'Armata del generale Umberto Spigo. La zona di Spalato era presidiata dai reparti della 15\u00aa Divisione fanteria \"Bergamo\", al comando del generale Emilio Becuzzi, che decise inizialmente di resistere ai tedeschi facendo causa comune con i partigiani jugoslavi, ma informandoli anche non avrebbe combattuto contro gli ex alleati. L'11 settembre Becuzzi tenne un consiglio di guerra con i propri ufficiali in cui avanz\u00f2 l'ipotesi di cedere le armi ai partigiani jugoslavi, non combattere contro le forze tedesche, e sciogliere le unit\u00e0 italiane presenti in zona. Sia il generale Alfonso Cigala Fulgosi, comandante della Piazza di Spalato, che il generale Angelo Policardi ed egli stesso, si rifiutarono fermamente di cedere le armi preferendo combattere.\nAlle richieste avanzate da Spalato che chiedevano l'invio di rinforzi l'Alto Comando italiano rispose disponendo il ritiro dalla zona di circa 3.000 soldati. Tali soldati si imbarcarono su alcune navi, insieme al comandante della 15\u00aa Divisione fanteria \"Bergamo\", generale Becuzzi, il giorno 23. Ricevuti consistenti rinforzi, tra cui la SS Freiwilligen Division \"Prinz Eugen\", e contando sull'appoggio aereo fornito da alcune squadriglie di cacciabombardieri Junkers Ju 87 Stuka, i tedeschi passarono decisamente al contrattacco. Il 24 settembre, dopo la partenza di Becuzzi, egli assunse il comando di tutte le rimanenti truppe italiane presenti nella zona.\nLe truppe germaniche assunsero il controllo della citt\u00e0 dopo un breve, ma intenso combattimento. Secondo le disposizioni impartite dall'Obergruppenf\u00fchrer Karl Reichsritter von Oberkamp, comandante della Divisione \"Prinz Eugen\" tutti gli ufficiali italiani che avevano fatto causa comune con i partigiani jugoslavi dovevano essere passati per le armi.\nQuarantacinque di loro, dopo essere stati sommariamente interrogati nella caserma di Sini, in cui gli fu richiesto di aderire alla neocostituita Repubblica Sociale Italiana al loro rifiuto furono fatti salire sui camion. Indossando una divisa nuova, si mise i guanti bianchi e si un\u00ec ai suoi ufficiali. Portati in una cava di ghiaia nei pressi delle fornaci di Signo, lungo il fiume Cettine, a gruppi, mentre gridavano \"Viva l'Italia\", furono fucilati. Egli incit\u00f2 e rincuor\u00f2 i suoi uomini, che si misero sull'attenti davanti al plotone d'esecuzione, fino alla fine.\nIl 24 maggio 1949, nel corso di una solenne cerimonia, gli venne conferita la Medaglia d'oro al valor militare alla memoria. Il Comune natale di Comiso ha voluto onorare la sua memoria intitolandogli una via, cos\u00ec come la citt\u00e0 di Palermo.\nInsieme a lui vennero fucilati anche il generale Alfonso Cigala Fulgosi, comandante della Piazza di Spalato, e il generale Angelo Policardi comandante del Genio del XVIII Corpo d'armata. Il primo fu decorato con Medaglia d'oro, e il secondo con Medaglia d'argento al valor militare alla memoria.\nIl fratello Raffaele.\nEra fratello minore di Raffaele, ufficiale dell'arma di Cavalleria che, col grado di colonnello, ebbe a Napoli il comando del 6\u00ba Reggimento \"Lancieri di Aosta\", che tenne fino al 1939. Promosso anche lui generale di brigata nel 1940, fu nominato Intendente della 2\u00aa Armata al confine orientale. Nel 1942 assunse il Comando della 13\u00aa Divisione fanteria \"Re\" in Croazia per un anno e, il 12 luglio 1943, fu nominato Capo di stato maggiore della 7\u00aa Armata di Potenza. Dopo la guerra, il 15 luglio 1947, assunse il Comando della Guardia di Finanza, che tenne fino al 3 febbraio 1953, allorch\u00e9 fu collocato in ausiliaria per limiti d'et\u00e0."}
{"id": "5322591", "revid": "1143375", "url": "https://it.wikipedia.org/wiki?curid=5322591", "title": "Ma\u0142gorzata Szumowska", "text": "Nel 2015 ha vinto l'Orso d'argento per la miglior regia al Festival di Berlino per il film \"Cia\u0142o\", mentre nel 2018 l'Orso d'argento, gran premio della giuria per \"Un'altra vita - Mug\".\nBiografia.\nFiglia della scrittrice Dorota Terakowska e del giornalista Maciej Szumowski, cresce in una famiglia artistica a stretto contatto con l'ambiente \"boh\u00e9mien\" cracoviano, che lei stessa ricorder\u00e0 poi come \"totalmente borghese\". \nDopo essere stata inizialmente iscritta dai genitori all'Universit\u00e0 Jagellonica per studiare storia dell'arte, ottiene di frequentare la Scuola nazionale di cinema, televisione e teatro Leon Schiller di \u0141\u00f3d\u017a, diplomandovisi nel 1998. Suo professore e mentore alla Leon Schiller \u00e8 il regista e sceneggiatore Wojciech Jerzy Has. \nCarriera.\nEsordisce alla regia di un lungometraggio nel 2000 con \"Szcz\u0119\u015bliwy cz\u0142owiek\", per il quale riceve una candidatura all'European Film Awards per la miglior rivelazione. Nel 2005, a un anno dalla sua morte, dedica al padre il documentario \"M\u00f3j tata Maciek\", realizzato a partire da materiali d'archivio e momenti di vita casualmente registrati. Raggiunge la fama in patria col film \"33 sceny z \u017cycia\" (2008), d'ispirazione autobiografica, che vince il premio per il miglior film ai Polskie Nagrody Filmowe. \nNel 2011 scrive e dirige la co-produzione europea in francese \"Elles\", con protagonista Juliette Binoche, mentre nel 2013 \u00e8 in concorso al Festival di Berlino col film \"W imi\u0119...\", sulla crisi di fede di un sacerdote cattolico che scopre la propria omosessualit\u00e0. Nel 2015 concorre nuovamente a Berlino con \"Cia\u0142o\", vincendo stavolta l'Orso d'argento per il miglior regista, mentre nel 2018 vi vince l'Orso d'argento, gran premio della giuria per \"Un'altra vita - Mug\". Nel 2019 dirige il suo primo lungometraggio in lingua inglese, nonch\u00e9 il primo a non essere tratto da una sua sceneggiatura, l'horror \"The Other Lamb\". L'anno dopo \u00e8 in concorso alla Mostra del cinema di Venezia con \"Non cadr\u00e0 pi\u00f9 la neve\", venendo selezionata per rappresentare la Polonia nella corsa al miglior film internazionale ai premi Oscar 2021.\nVita privata.\nNel 2001 ha sposato con rito cattolico Micha\u0142 Englert, che aveva conosciuto alla Leon Schiller ed \u00e8 stato sceneggiatore e direttore della fotografia di molti suoi film; i due hanno divorziato nel 2004, in seguito alla morte di entrambi i genitori di lei. Il suo compagno successivo \u00e8 stato Jacek Drosio, montatore e produttore di molti dei suoi film, con cui ha avuto nel 2005 un figlio, Maciej. Nel 2011, Szumowska ha sposato l'attore Mateusz Ko\u015bciukiewicz, che ha diretto in \"W imi\u0119...\" e \"Un'altra vita - Mug\", e con cui ha avuto nel 2012 una figlia, Alina."}
{"id": "5322592", "revid": "1543377", "url": "https://it.wikipedia.org/wiki?curid=5322592", "title": "The Archive EP", "text": "The Archive EP \u00e8 un EP del gruppo musicale statunitense Imagine Dragons, pubblicato il 12 febbraio 2013 esclusivamente su iTunes.\nContiene le cinque tracce riproposte anche nella versione deluxe del loro album di debutto \"Night Visions\", e precedentemente inserite nei loro primi EP \"Hell and Silence\", \"It's Time\" e \"Continued Silence\"."}
{"id": "5322593", "revid": "287204", "url": "https://it.wikipedia.org/wiki?curid=5322593", "title": "Malgorzata Szumowska", "text": ""}
{"id": "5322594", "revid": "287204", "url": "https://it.wikipedia.org/wiki?curid=5322594", "title": "In Action!", "text": "In Action! \u00e8 il quarto album di Little Willie John, pubblicato dalla King Records nel 1960.\nMusicisti.\nLeave My Kitten Alone, Let Nobody Love You, Let Them Talk e Right There\nI'll Never Go Back on My Word \nNo Regrets e Made for Me\nNeed Your Love so Bad\nWrite Me a Letter, The New Thing, Do You Love Me e It Only Hurts a Little While"}
{"id": "5322611", "revid": "436907", "url": "https://it.wikipedia.org/wiki?curid=5322611", "title": "Fatti avanti amore", "text": "Fatti avanti amore \u00e8 un singolo del cantautore italiano Nek, pubblicato l'11 febbraio 2015 come primo estratto dal dodicesimo album in studio \"Prima di parlare\".\nDescrizione.\nIl brano \u00e8 stato composto da Nek insieme a Luca Chiaravalli, Andrea Bonomo e Gianluigi Fazio agli inizi del 2014, periodo in cui l'artista ha prodotto gli altri brani dell'album mentre per motivi di salute ha annullato il tour relativo al precedente album, \"Filippo Neviani\". Si tratta di un brano pop rock molto ritmato, con sonorit\u00e0 tendenti alla musica dance.\n\"Fatti avanti amore\" \u00e8 stato presentato per la prima volta da Nek in occasione della partecipazione al Festival di Sanremo 2015, evento nel quale si \u00e8 piazzato in seconda posizione nella graduatoria finale. Oltre al secondo posto ottenuto, nel medesimo evento il brano ha vinto i premi \"Miglior Arrangiamento\" e \"Sala Stampa \"Lucio Dalla\"\". Sul televoto per \"Fatti avanti amore\" durante l'ultima fase della competizione sono sorte delle polemiche. Sul brano, e sulla conclusione del festival, il cantautore commenta: \u00abMi ritengo un vincitore\u00bb.\nNel 2017 il brano \u00e8 stato inciso nuovamente da Nek insieme a Max Pezzali e a Francesco Renga e pubblicato come singolo il 4 gennaio 2018.\nVideo musicale.\nIl videoclip, prodotto da Federica Filippini e Carlotta de Conti per la regia di Gaetano Morbioli, ha come location la Piscina Monte Bianco di Verona. Nel video, la trama si intreccia tra il cantante che interpreta il brano e una coppia in cui la ragazza deve affrontare una gara di nuoto, alla quale assiste anche Nek."}
{"id": "5322612", "revid": "149485", "url": "https://it.wikipedia.org/wiki?curid=5322612", "title": "Sponsoring", "text": ""}
{"id": "5322614", "revid": "1568601", "url": "https://it.wikipedia.org/wiki?curid=5322614", "title": "Eruzione dell'Etna del 1843", "text": "L'eruzione dell'Etna del 1843 ebbe inizio il 17 novembre e si concluse dopo 11 giorni. Si svilupp\u00f2 da una frattura che dalla quota di 2375\u00a0m giungeva fino ai 1.900\u00a0m. \nProvoc\u00f2 la morte di almeno 36 persone.\nFasi eruttive.\nIl 17 novembre del 1843, alle ore 21, dopo una serie di scosse telluriche, si apr\u00ec sul fianco del vulcano, ad ovest-nord-ovest nel sito denominato \"Quararazzi\" una fenditura che si propag\u00f2 dalla quota di 2.375 metri fino alla quota di 1.900. Da essa proruppero una quindicina di fontane di lava con conseguente emissione di prodotti piroclastici.\nLa colata di lava che inizi\u00f2 a fuoruscire, con uno stretto fronte lavico e sovrapponendosi alle lave del 1832 percorse circa 3\u00a0km in poche ore e si divise in tre bracci tra monte Egitto e monte Rovere; quello di destra si diresse verso il bosco di Maletto, quello di sinistra verso Adern\u00f2 e quello di mezzo verso Bronte. In soli due giorni, giunse a minacciare l'abitato di Bronte ma venne deviata dal \"poggio della Vittoria\" a circa 3\u00a0km dall'abitato. Continu\u00f2 la corsa verso sud sulle antiche lave dette della Paparia. Il 23 novembre era arrivata in contrada Tripit\u00f2 e in poco tempo attraversava la via consolare Messina-Palermo con un fronte lavico di alcune centinaia di metri alto tra 7 e 12 m.\nIl 25 novembre la lava inizi\u00f2 a scendere nella vallata, tra le falde del vulcano e i monti della Placa, distruggendo ovunque le coltivazioni e puntando in direzione della contrada Dagala e Barrili e delle acque del Simeto; giunta nel podere di propriet\u00e0 del farmacista Ignazio Zappia la lava inizi\u00f2 a gonfiarsi assumendo la forma di una cupola ed esplose violentemente seppellendo di lapilli infuocati sessantuno persone a varie decine di metri di distanza. Causa del disastro fu una sorgente d'acqua alla fontana Barrili. Almeno 36 persone perdettero la vita, altre rimasero orrendamente ustionate.\nIl 26 novembre la lava rallent\u00f2 la sua corsa e il giorno dopo cess\u00f2 l'alimentazione dalle bocche effusive. La colata si arrest\u00f2 alla quota di circa 540\u00a0m s.l.m.. Furono eruttati circa 52 milioni di\u00a0m\u00b3."}
{"id": "5322615", "revid": "604467", "url": "https://it.wikipedia.org/wiki?curid=5322615", "title": "Andrej Bogdanov (slittinista)", "text": "Biografia.\nHa iniziato a gareggiare per la nazionale russa nelle varie categorie giovanili nella specialit\u00e0 del doppio in coppia con Andrej Medvedev, ottenendo, quali migliori risultati, per due volte il secondo posto nella classifica finale della Coppa del Mondo juniores nel 2010/11 e nel 2011/12, nonch\u00e9 una medaglia d'argento ai mondiali juniores di Sch\u00f6nau am K\u00f6nigssee 2012 nella gara a squadre e quella di bronzo agli europei di categoria di Igls 2011 nel doppio.\nA livello assoluto ha esordito in Coppa del Mondo nella stagione 2012/13 ed ottiene il primo podio il 6 febbraio 2016 a So\u010di (secondo nel doppio) e la sua prima vittoria il giorno successivo nella gara a squadre. In classifica generale detiene come miglior risultato l'ottavo posto nella specialit\u00e0 del doppio nel 2015/16. Dalla stagione nel 2021/22 ha iniziato a gareggiare con Jurij Prochorov. \nHa preso parte a una edizione dei Giochi olimpici invernali, a , occasione in cui ha colto la sedicesima piazza nel doppio.\nHa preso parte altres\u00ec a tre edizioni dei campionati mondiali conquistando una medaglia d'argento nella gara a squadre a Sigulda 2015, mentre nella specialit\u00e0 biposto il suo miglior risultato \u00e8 stato la settima posizione raggiunta nella stessa edizione del 2015; sempre nel 2015 ha inoltre conseguito la medaglia d'oro nella speciale classifica riservata agli under 23 pi\u00f9 un'altra di bronzo nella stessa categoria a Whistler 2013.\nNelle rassegne continentali il suo pi\u00f9 importante piazzamento \u00e8 stato l'ottavo posto a So\u010di 2015 nella gara del doppio."}
{"id": "5322617", "revid": "1664554", "url": "https://it.wikipedia.org/wiki?curid=5322617", "title": "Andrej Igorevi\u010d Bogdanov", "text": ""}
{"id": "5322618", "revid": "1664554", "url": "https://it.wikipedia.org/wiki?curid=5322618", "title": "Andrej Igorevic Bogdanov", "text": ""}
{"id": "5322619", "revid": "1664554", "url": "https://it.wikipedia.org/wiki?curid=5322619", "title": "Andrey Igorevich Bogdanov", "text": ""}
{"id": "5322620", "revid": "604467", "url": "https://it.wikipedia.org/wiki?curid=5322620", "title": "Andrey Bogdanov", "text": ""}
{"id": "5322622", "revid": "287204", "url": "https://it.wikipedia.org/wiki?curid=5322622", "title": "L'ultima caccia (romanzo)", "text": "L'ultima caccia (\"The Boar\"), \u00e8 un romanzo dello scrittore statunitense Joe R. Lansdale del 1998.\nStoria editoriale.\nIl romanzo inizialmente era stato intitolato \"Get Back, Satan\" (tradotto letteralmente dall'inglese \"vade retro, Satana\"); tuttavia, anche a seguito del rifiuto di un primo editore cui aveva sottoposto il racconto per la pubblicazione, l'autore decise di mettere da parte l'opera. Quando anni dopo rimise mano al romanzo, decise che era perfetta cos\u00ec come era stata scritta e cambi\u00f2 soltanto il titolo con uno pi\u00f9 incisivo: l'opera fu intitolata \"The Boar\" (letteralmente \"il cinghiale\").\nL'idea dell'autore era di scrivere una storia semplice con una trama semplice ambientata nel periodo della grande depressione ma che non fosse incentrato sulle vicende politiche e sociali di quegli anni. Nel romanzo Lansdale ha modo di utilizzare spunti narrativi ispirati dai racconti familiari e storie avvenute nel Texas occidentale, luogo di origine dell'autore. Essendo quel periodo storico ben presente nella storia familiare di Lansdale, l'autore non ha dovuto compiere particolari ricerche storiche, ma semplicemente richiamare alla memoria fatti e situazioni a lui note. Anche la figura del padre del protagonista ha molti aspetti in comune con il padre di Lansdale, anch'egli lottatore nelle fiere di paese.\nAlcuni personaggi de \"L'ultima caccia\" ricorrono nel successivo romanzo \"In fondo alla palude\" (\"The Bottoms\"); all'autore piacevano e non poteva fare a meno di usarli nuovamente. Anche l'ambientazione e il periodo storico ricorrono in altre storie come la gi\u00e0 citata \"In fondo alla palude\", \"Tramonto e polvere\" (\" Sunset and Sawdust\"), \"Cielo di sabbia\" (\"All the Earth, Thrown to the Sky\") e \"Acqua buia\" (\"The Edge of Dark Wather\").\nSeppure il romanzo \u00e8 stato a volte classificato come \"per ragazzi\", l'autore ha voluto dare all'opera molti differenti livelli di lettura: Lansdale non gradisce le etichette, per lui \"un libro \u00e8 un libro, e un libro, ti piace oppure no\".\nIntorno al romanzo c'\u00e8 stato un certo interesse per una trasposizione cinematografica: in attesa che il progetto si concretizzi, Lansdale ha gi\u00e0 collaborato alla scrittura della sceneggiatura.\nTrama.\nIl romanzo \u00e8 ambientato nel Texas orientale nel periodo della grande depressione; il quindicenne Ricky vive con la sua famiglia in una piccola casa nella zona paludosa vicino al fiume Sabine. Leonard, padre affettuoso e marito attento, \u00e8 costretto ad allontanarsi per alcune settimane per guadagnare del denaro con i combattimenti di lotta libera nelle fiere itineranti. Durante l'assenza del padre un cinghiale devasta la coltivazione di mais della famiglia. Sembra sia il leggendario animale che da moltissimo tempo terrorizza gli abitanti del luogo tanto da essere soprannominato \"Vecchio Satana\". Anni prima il vecchio cacciatore nero, \"Zio Pharaoh\", nel tentativo di abbattere l'animale era stato gravemente ferito perdendo l'uso delle gambe. Molti altri avevano tentato di cacciare il Vecchio Satana, senza successo e in alcuni casi con devastanti risultati.\nUna sera il cinghiale si spinge fino alla casa di Ricky, tentando di ucciderlo, sfondando la porta, massacrando i cani e terrorizzando la madre incinta che rischia di perdere il bambino. Ricky e il fratello di dieci anni, Ike, nonostante il pericolo durante la notte riescono a trasportare la madre febbricitante a casa del dottore, amico di famiglia, Doc Travis. Ricky decide di eliminare l'animale sia per vendicare l'uccisione dei cani e l'aggressione alla madre, sia per senso di responsabilit\u00e0 nei confronti della famiglia in assenza del padre.\nRicky si rivolge all'amico di colore Abraham, nipote di Zio Pharaoh, la cui casa \u00e8 stata da poco visitata dalla furia omicida dell'orrendo cinghiale. Grazie ai consigli dell'anziano cacciatore i due ragazzi trovano e inseguono l'animale e, durante uno scontro risolutivo che vedr\u00e0 i due ragazzi feriti e la loro muta di cani da caccia decimata, riescono fortunosamente ad uccidere il Vecchio Satana."}
{"id": "5322624", "revid": "761672", "url": "https://it.wikipedia.org/wiki?curid=5322624", "title": "Cristianesimo ed islam", "text": ""}
{"id": "5322633", "revid": "1543377", "url": "https://it.wikipedia.org/wiki?curid=5322633", "title": "Peter Scholze", "text": " \u00c8 sposato con una matematica e ha una figlia."}
{"id": "5322638", "revid": "767487", "url": "https://it.wikipedia.org/wiki?curid=5322638", "title": "Ermanno Frattini", "text": "Carriera.\nPer un ventennio, dai primi anni \"trenta\" alla soglia dei \"cinquanta\", Ermanno gioca ala nella squadra virgiliana, 260 partite di campionato 71 reti realizzate, unica parentesi la stagione 1937-38 giocata a Cosenza dove era stato ceduto insieme a Walter Corsanini, ha giocato molte stagioni di Serie C, sul finale di carriera, nel primo dopoguerra ha disputato col suo Mantova tre stagioni di Serie B con 61 presenze e 11 reti. Nella stagione 1953-54 ha allenato il Mantova nelle ultime dieci partite di campionato.\nCuriosit\u00e0.\nErmanno \u00e8 stato il pi\u00f9 giovane esordiente in prima squadra della storia virgiliana, a soli quindici anni, nella stagione 1930-31 in Prima Divisione, anche se titolare lo diventer\u00e0 alcune stagioni dopo."}
{"id": "5322639", "revid": "767487", "url": "https://it.wikipedia.org/wiki?curid=5322639", "title": "Olsi Teqja", "text": "Carriera.\nClub.\nCresciuto nel , squadra con la quale ha debuttato nel campionato albanese nel 2009.\nIl 1\u00ba luglio 2017 viene acquistato a titolo definitivo dalla squadra macedone dello , con cui firma un contratto biennale con scadenza il 30 giugno 2019.\nStatistiche.\nPresenze e reti nei club.\n\"Statistiche aggiornate al 27 febbraio 2021.\""}
{"id": "5322645", "revid": "767487", "url": "https://it.wikipedia.org/wiki?curid=5322645", "title": "Enora Latuilli\u00e8re", "text": "Biografia.\nIn Coppa del Mondo ha esordito il 4 dicembre 2014 a \u00d6stersund (13\u00aa) e ha ottenuto il primo podio il 15 febbraio 2015 a Oslo Holmenkollen (3\u00aa).\nHa esordito ai Campionati mondiali in occasione della rassegna iridata di Kontiolahti 2015, vincendo la medaglia d'argento nella staffetta e classificandosi 43\u00aa nell'individuale."}
{"id": "5322659", "revid": "287204", "url": "https://it.wikipedia.org/wiki?curid=5322659", "title": "Coline Varcin", "text": "Biografia.\nIn Coppa del Mondo ha esordito il 10 gennaio 2014 a Ruhpolding (87\u00aa) e ha ottenuto il primo podio il 15 febbraio 2015 a Oslo Holmenkollen (3\u00aa).\nHa esordito ai Campionati mondiali in occasione della rassegna iridata di Kontiolahti 2015, classificandosi 53\u00aa nella sprint e 55\u00aa nell'individuale."}
{"id": "5322661", "revid": "962319", "url": "https://it.wikipedia.org/wiki?curid=5322661", "title": "Times Square-42nd Street", "text": ""}
{"id": "5322668", "revid": "287204", "url": "https://it.wikipedia.org/wiki?curid=5322668", "title": "Johann Andre Forfang", "text": ""}
{"id": "5322669", "revid": "287204", "url": "https://it.wikipedia.org/wiki?curid=5322669", "title": "Giro Media Blenio", "text": "Il Giro Media Blenio \u00e8 una corsa podistica che si svolge annualmente nel giorno di Pasquetta nel villaggio ticinese di Dongio in Svizzera. La manifestazione riservata agli atleti internazionali ha il nome di Grand Prix.\nStoria.\nLa corsa \u00e8 nata sullo slancio dato da Markus Ryffel che durante le Olimpiadi del 1984 vinse l'argento sui 5000 m per la Svizzera. L'atleta svizzero partecip\u00f2 svariate volte alla manifestazione vincendo l'edizione del 1986, mentre nel 1985 e nel 1987 arriv\u00f2 secondo.\nLa manifestazione \u00e8 suddivisa su due giorni, la domenica corrono i giovanissimi mentre il luned\u00ec vanno di scena prima i popolari la mattina, poi il Grand Prix per gli atleti internazionali nel pomeriggio. Il Grand Prix \u00e8 riservato agli atleti che ricevono un invito da parte degli organizzatori. Nella sua nuova versione gli eventi della manifestazione si tengono tutti nella stessa giornata.\nDalla prima alla nona edizione la corsa si disput\u00f2 su di un percorso unico di 11 km per gli uomini e donne (dal 1985 al 1987) con partenza in massa (\u00e9lite e popolari assieme). Dal 1988 al 1993 per le donne il percorso \u00e8 stato ridotto ad 8 km, nel 1994 era di 10 km e dal 1995 al 2006 di 5 km. A partire dalla decima edizione, quella del 1994, si \u00e8 passati alla versione Grand Prix su circuito da 1,25 km da ripetersi pi\u00f9 volte per un totale di 10 km per gli uomini e 5 km per le donne. Dal 2007 il Grand Prix femminile non viene pi\u00f9 disputato.\nNel 1989 parteciparono i primi atleti africani alla corsa e fu subito un successo, si impose infatti il keniano Moses Tanui. L'anno successivo, il 1990, fu l'ultimo successo di un atleta non africano, vinse infatti il britannico Mark Rowland. Dal 1991 il vincitore maschile proviene sempre dal continente africano. L'edizione pi\u00f9 memorabile \u00e8 sicuramente quella del 1994 (l'anno della prima edizione in stile Grand Prix) in cui la gara si decise in una lunga volata a tre tra Haile Gebrselassie, Paul Tergat e il quasi \"sconosciuto\" William Sigei con quest'ultimo ad avere la meglio per mezzo secondo su Gebrselassie e sei secondi su Tergat. Questo testa a testa tra questi campioni quell'anno port\u00f2 al record del percorso di 27,34 che resiste fino ad oggi.\nIl Giro Media Blenio \u00e8 diventato col tempo una delle gare pi\u00f9 prestigiose a livello mondiale tanto da piazzarsi tra le gare pi\u00f9 competitive di sempre a livello assoluto.\nPercorso.\nIl percorso del Gran Prix (non assolutamente pianeggiante) si svolge attorno al villaggio di Dongio su di un anello da ripetersi 8 volte per un totale di 10\u00a0km (vedi foto), mentre il giro popolare, con partenza ed arrivo a Dongio tocca i villaggi o le frazioni di Roccabella, San Remigio, Marogno, Motto Blenio, Ludiano per poi ritornare nuovamente a Dongio.\nAtleti partecipanti.\nEcco un elenco di altri famosi atleti che hanno partecipato alla manifestazione (tra parentesi l'anno di partecipazione). Il livello elevato della competizione non ha per\u00f2 permesso loro di piazzarsi sul podio della manifestazione.\nUomini:\nDonne:"}
{"id": "5322670", "revid": "831312", "url": "https://it.wikipedia.org/wiki?curid=5322670", "title": "Nicolas Constantin Bicari", "text": "Dopo essere cresciuto nel club della sua citt\u00e0 natale, esordisce nella pallanuoto professionistica nel 2012, quando viene acquistato dal Marsiglia in Francia. Dopo due stagioni in cui conquista un titolo francese, si trasferisce nel prestigioso campionato croato, al blasonato Jug Dubrovnik con cui ha l'occasione di disputare la Regional Liga, che vede il meglio della pallanuoto balcanica in un unico torneo. Ottiene il secondo posto, perdendo in finale dal Primorje. Lo stesso esito si ripete anche nel campionato croato e in LEN Champions League, con cui ottiene un ottimo 4\u00ba posto sconfitto ancora dal Primorje in semifinale e dai padroni di casa del Barceloneta nella finale per il terzo posto.\nDopo una stagione con la calottina del club dalmata, ritorna al Marsiglia."}
{"id": "5322671", "revid": "287204", "url": "https://it.wikipedia.org/wiki?curid=5322671", "title": "Enora Latuilliere", "text": ""}
{"id": "5322674", "revid": "1442080", "url": "https://it.wikipedia.org/wiki?curid=5322674", "title": "Eastern Basketball Association 1973-1974", "text": "La stagione EBA 1973-74 fu la 28\u00aa della Eastern Basketball Association. Parteciparono 7 squadre divise in due gironi.\nRispetto alla stagione precedente si aggiunsero i Cherry Hill Rookies. I Wilkes-Barre Barons sospesero le operazioni, mentre i \"Garden State Colonials\" cambiarono nome in East Orange Colonials."}
{"id": "5322675", "revid": "287204", "url": "https://it.wikipedia.org/wiki?curid=5322675", "title": "Giudice di gara (atletica leggera)", "text": "I giudici di gara nell'atletica leggera sono le persone che hanno il compito di far applicare le norme del regolamento tecnico durante una manifestazione sportiva.\nStoria.\nSin dai Giochi olimpici antichi, dal 776 a.C. al 393 d.C., i giudici di gara (gli \"ellanodici\") svolgevano un ruolo fondamentale all'interno delle celebrazioni atletiche: tale ruolo era ricoperto da personaggi di grande carisma ed erano famosi per la loro correttezza ed autorevolezza. Spettava a loro controllare il corretto svolgimento delle gare e punire gli atleti che non rispettavano le regole dei Giochi.\nA secoli di distanza, nel 1880 in Inghilterra venne fondata la Amateur Athletic Association, il pi\u00f9 antico organo nazionale del mondo che disciplina l'atletica leggera, alla quale segu\u00ec, otto anni dopo, la statunitense Amateur Athletic Union. Uno dei primi aspetti che queste federazioni dovettero prendere in considerazione, fu la formulazione di norme fisse che potessero consentire un regolare svolgimento delle competizioni. Fu nel 1986 che la figura del giudice di gara di atletica leggera prese forma in occasione dei Giochi olimpici di Atene, la prima edizione dei Giochi olimpici moderni voluti dal barone Pierre de Coubertin.\nAll'epoca i giudici erano persone appartenenti alla borghesia, a volte anche nobili, facenti parte dell'organizzazione dell'evento sportivo e che avevano il compito di ufficializzare i risultati degli atleti nel rispetto dei regolamenti. Negli anni successivi non furono rari i casi in cui gli atleti, una volta appese le scarpette al chiodo, decidevano di assumere il ruolo di giudice data l'esperienza acquisita negli anni della militanza attiva su pista e pedane.\nDopo i Giochi olimpici di Stoccolma 1912 venne fondata la IAAF (\"International Amateur Athletic Federation\"), federazione internazionale di atletica leggera all'interno della quale venne costituita una commissione incaricata di approvare i regolamenti per le competizioni internazionali e di omologare record mondiali e olimpici.\nDa allora ogni federazione, a partire dalla stessa IAAF, fino alle federazioni continentali e nazionali, dispone di un proprio Gruppo Giudici di Gara (GGG). Il GGG della FIDAL venne costituito nel 1936.\nPer far s\u00ec che una gara venga svolta a regola d'arte, il numero di giudici presenti pu\u00f2 oscillare tra i 20 (per le manifestazioni medio/piccole) e i 300 giudici (per competizioni di livello internazionale quali campionati del mondo o Giochi olimpici). Generalmente nelle gare di livello internazionale i giudici di gara hanno la nazionalit\u00e0 del Paese ospitante, con l'eccezione dei membri della giuria d'appello, dei giudici di marcia e dei delegati tecnici.\nUn giudice di gara, in base alla sua categoria di appartenenza, pu\u00f2 far parte del Gruppo Giudici di gare provinciali, regionali, nazionali o internazionali. In ogni caso, comunque, tutti i giudici sono in grado di seguire qualsiasi specialit\u00e0 dell'atletica leggera, dalle corse e concorsi delle gare su pista (outdoor e indoor), per passare alle corse campestri, corse in montagna o su strada.\nCategorie e specializzazioni.\nAll'interno del Gruppo Giudici di Gara esistono diversi ruoli di inquadramento dei giudici:\nEsistono infine i giudici ausiliari, figura per la quale \u00e8 richiesto un minimo di 16 anni, ed il cui ruolo \u00e8 di supporto alla struttura giudicante.\nIl giudice del settore giovanile (settore che include le categorie esordienti, ragazzi e cadetti) \u00e8 quello che per la prima volta approda nel Gruppo Giudici di Gara. Dopo un anno di attivit\u00e0, possono passare al rango superiore di giudice effettivo (o giudice provinciale). Successivamente, dopo aver maturato un'ulteriore esperienza sul campo, il giudice effettivo pu\u00f2 aspirare alla carica di giudice regionale o giudice nazionale, per ottenere la quale dovr\u00e0 seguire un apposito corso di formazione. La nomina a giudice internazionale, invece, avviene per decisione della Giunta Nazionale del Gruppo Giudici di Gara e senza dover sostenere alcun esame. Si tratta tuttavia principalmente di una carica onorifica, in quanto non viene automaticamente riconosciuta dalla IAAF Juridical Commission. \nTutti i giudici sono in grado di svolgere tutte le mansioni richieste durante una manifestazione, tuttavia \u00e8 possibile per un giudice decidere di specializzarsi in un ruolo specifico tra giudice di partenza, giudice di marcia e ufficiale di gara.\nIAAF Juridical Commission.\nLa IAAF Juridical Commission \u00e8 la commissione internazionale interna alla IAAF che si occupa del coordinamento del Gruppo Giudici di Gara internazionale. Il presidente della commissione \u00e8 il canadese Jack Agrios."}
{"id": "5322677", "revid": "767487", "url": "https://it.wikipedia.org/wiki?curid=5322677", "title": "Infinite (gruppo musicale)", "text": "Gli Infinite () sono un gruppo musicale sudcoreano formatosi a Seul nel 2010.\nIl gruppo \u00e8 stato formato dalla Woollim Entertainment.\nDal 30 Agosto 2017 il gruppo \u00e8 costituito da sei membri."}
{"id": "5322678", "revid": "767487", "url": "https://it.wikipedia.org/wiki?curid=5322678", "title": "The Pumpkin Karver", "text": "The Pumpkin Karver \u00e8 un film slasher del 2006 scritto da Robert Mann e Sheldon Silverstein, prodotto da Sheldon Silverstein e diretto da Robert Mann. Protagonisti del film sono gli attori Michael Zara, Amy Weber, Minka Kelly, Terrence Evans e Charity Shea.\nTrama.\nJonathan \u00e8 un adolescente molto timido che abita con sua sorella Lynn, fidanzata con il malvivente Alec. La notte di Halloween, Alec cerca di spaventare Lynn fingendosi un assassino. Jonathan, spaventato dalle urla della sorella, uccide involontariamente Alec.\nUn anno dopo, Jonathan e Lynn si trasferiscono in un'altra citt\u00e0 per iniziare una nuova vita. I due vengono invitati ad una festa di Halloween alla quale partecipano anche Tammy, Grazer, Spinner, Lance, Rachel, Brian, Yolanda e Vicki. Ben presto Jonathan inizia a sospettare che Alec sia tornato in vita e che si aggiri per il luogo ove si svolge la festa con intenti minacciosi.\nQuella notte, Rachel intende avere rapporto sessuale nel suo furgoncino con l'amico di Lance, A.J, il quale se ne va infuriato dopo che Rachel lo colpisce. La ragazza va poi alla ricerca di A.J e quando non lo trova, fa ritorno al furgoncino dove viene attaccata ed uccisa da un killer misterioso.\nPi\u00f9 tardi, anche Brian viene attaccato ed ucciso mentre Jonathan si scontra diverse volte con Ben Wicket, un anziano molto ambiguo che vive nelle vicinanze. Pi\u00f9 tardi, Yolanda e Vicki trovano il cadavere di Rachel e fuggono terrorizzate informando Grazer e Spinner della cosa. I due ragazzi, troppo ubriachi, non credono a quanto alle ragazze e si allontanano. Spinner si separa da Grazer per andare a urinare e viene colpito e decapitato con una falce.\nJonathan scompare e Lynn e Tammy si mettono a cercarlo. Durante la ricerca, Lynn incontra Lance, il quale tenta di violentarla. Lynn riesce a scappare via mentre Lance viene pugnalato a morte.\nTammy \u00e8 perseguita dall'assassino, il quale riesce ad intrappolarla in una trappola per orsi e poi la uccide pugnalandola ripetutamente. Lynn e Jonathan si incontrano, poi Jonathan si ritrova a dover affrontare l'assassino il quale si rivela essere non Alec ma Ben Wicket, che appariva agli occhi di Jonathan con l'aspetto di Alec a causa del trauma subito l'anno precedente. Jonathan riesce ad uccidere l'assassino.\nLa mattina successiva arriva la polizia. Dopo essere stati interrogati, Jonathan e Lynn si preparano a partire, ma Jonathan viene improvvisamente posseduto da Alec, rivelando che era lui l'assassino e che Ben aveva cercato di ucciderlo per fermarlo.\nIl film finisce con Jonathan intento ad uccidere Lynn.\nDistribuzione.\nIl film venne distribuito direct-to-video il 31 ottobre 2006 dalla First Look International."}
{"id": "5322693", "revid": "767487", "url": "https://it.wikipedia.org/wiki?curid=5322693", "title": "Ailee", "text": "Biografia.\n1989\u20132011: Primi anni di vita e inizio della carriera.\nAilee nasce a Denver, ma cresce in New Jersey, dove frequenta la Palisades Park Junior/Senior High School prima di trasferirsi a Leonia. Si diploma alla Scotch Plains-Fanwood High School di Scotch Plains e inizia a studiare comunicazione, giornalismo e giustizia criminale alla Pace University prima di lasciare per dedicarsi alla musica. Prima di entrare nella scena K-pop, ottiene un contratto per l'agenzia Muzo Entertainmente, un'agenzia indipendente a New York e in New Jersey. Collabora con numerosi artisti, come Johnnyphlo e il rapper Decipher. Successivamente, crea su YouTube il canale \"mzamyx3\", in seguito \"aileemusic\", poi si trasferisce in Corea del Sud nel 2010 per partecipare ad un'audizione ottenuta tramite suo zio, passandola cantando \"Resignation\" delle Big Mama, venendo reclutata dalla YMC Entertainment. Prima di debuttare, duetta con Wheesung nel brano \"They Are Coming\", uscito il 9 ottobre 2011. Presta la propria voce anche per \"Catch Me If You Can\" di Decipher e Jay Park: si esibisce insieme a loro, agli Art of Movement, a Johnnyphlo e a Clara C al \"projectKorea III\" presso la Rutgers University nel 2010. Intanto impersona un'aspirante cantante nella serie \"Dream High 2\".\n2012: Debutto con \"Heaven\" e \"Invitation\".\nIl 6 febbraio 2012 viene pubblicato il teaser del video musicale del brano di debutto di Ailee, \"Heaven\", scritto e prodotto da Wheesung. La canzone viene pubblicata 3 giorni dopo, il 9 febbraio 2012, con il video musicale, dove compare anche Gi Kwang dei Beast. Pi\u00f9 tardi quella giornata, debutta sul palcoscenico con una performance di \"Heaven\" a \"M Countdown\" e, successivamente a febbraio, \"Inkigayo\". Un mese dopo il suo debutto, vince due premi al Cyworld Music Awards: \"Song of the Month\" e \"Rookie of the Month\". Ailee, inoltre, vince il premio come migliore nuovo artista al \"Asia Song Festival\"\nA marzo dello stesso anno Ailee fa la sua apparizione agli \"Immortal Songs 2\" della KBS, esibendosi con la canzone \"Light and Shadow\" di Patti Kim del 1967. Il 19 maggio 2012, nella seconda parte dello speciale \"J.Y. Park\", canta la canzone di debutto di Park, \"Don't leave me\". Batte Lee Hae-ri delle Davichi per un punto, 419 a 418. Appare nuovamente in \"Immortal Songs 2\" il 30 giugno. Si esibisce con \"Fate\" di Lee Seung Chul e vince nuovamente, con 402 voti. Nell'agosto del 2012 \u00e8 stato annunciato che si sarebbe temporaneamente ritirata dallo show per concentrarsi sulla sua carriera. Si esibisce per l'ultima volta il 6 Agosto 2012. Ailee co-conduce l'ABU Radio Song Festival con Han Seok-joon l'11 ottobre 2012.\nIl 16 ottobre 2012 esce il suo primo EP \"Invitation\", contenente il singolo \"I'll Show You\" (\ubcf4\uc5ec\uc904\uac8c) e altri cinque brani. L'EP \u00e8 stato prodotto da compositori quali Kim Do-hoon, Lee Hyun-Seung, Park Guen-tae, Duble Sidekick, Wheesung e vede la partecipazione di vari artisti, come Verbal Jint, Swings and Simon Dominic. Il 18 ottobre 2012 Ailee si esibisce con \"I'll Show You\" a \"M Countdown\". Il 23 novembre 2012 vince il primo posto in un programma musicale, \"Music Bank\", battendo \"Gangnam Style\" di Psy. Nel 2012 Ailee ha ricevuto il premio come Migliore nuovo artista ai Seoul Music Awards, Melon Music Awards, Mnet Asian Music Awards, Golden Disk Awards, ma anche il premio come migliore nuova artista femminile ai Gaon Chart Music Awards. Ha anche ricevuto il premio Mnet America Rising Star.\n2013\u20132014: \"A's Doll House,\" debutto giapponese, e \"Magazine\".\nIl suo secondo EP, \"A's Doll House\", esce il 12 luglio 2013: il brano \"U&amp;I\", raggiunge la vetta delle classifiche musicali poche ore dopo, conseguendo un all-kill. Il disco diventa inaspettatamente popolare, andando esaurito in tutti i negozi sul territorio nazionale in un solo giorno.\nIl 21 ottobre 2013 Ailee debutta nel mercato giapponese con \"Heaven\" pubblicato da Warner Music Japan. Il singolo esce il 6 novembre 2013, insieme al brano \"Starlight\".\nIl 6 gennaio 2014 Ailee pubblica il singolo, prodotto da Wheesung, \"Singing Got Better\", che raggiunge la vetta del Gaon music chart.\nIl 12 luglio 2014 viene confermato che Ailee parteciper\u00e0 come giudice a \"Superstar K6\".\nIl 25 settembre 2014 Ailee pubblica il suo terzo EP, \"Magazine\". Il brano principale dell'EP, \"Don't Touch Me\", \u00e8 stato categorizzato come Britpop. Il singolo arriva al secondo posto al Gaon music Chart. L'EP \u00e8 stato prodotto da Kim Do-Hoon. Ailee ha vinto il suo primo trofeo il 5 ottobre 2014, ad Inkigayo.\n2015\u20132016: Primo concerto da solista, \"Vivid\" e \"A New Empire\".\nDopo aver concluso il tour \"Mic Tour\" con Jay Park e San E a Toronto nel marzo 2015 viene comunicato il progetto di un concerto di Ailee tre anni dopo il suo debutto. Il suo primo concerto, \"Fatal Attraction\", si \u00e8 svolto il 4 giugno 2015 all'Olympic Hall. I biglietti furono messi in vendita il 27 maggio 2015, tramite il venditore digitale Interpark, e Ailee ottenne il record per il sold-out pi\u00f9 veloce sulla piattaforma. Ailee \u00e8 stata accompagnata sul palco da numerosi artisti con cui ha eseguito duetti o collaborazioni. Ha cantato \"Shut up\" con Showry, \"Like Nobody Knows\" e \"Comma 07\" con Cheetah, \"Wash Away\" e \"Officially Missing You\" con Geeks, \"NimA\" e \"Shower of Tears\" con Baechigi e \"Touch My Body\" e \"Let's Go Travel\" con Shin Bo-ra.\nIl primo album di Ailee, \"Vivid\", viene pubblicato il 30 settembre 2015. Ha vinto il suo primo trofeo il 7 ottobre 2015 allo Show Campion. Ailee ha vinto il premio Best Female Vocal (migliore cantante femminile) per il suo terzo anno consecutivo al Mnet Asian Music Awards del 2015, grazie al brano \"Mind your own Business\".\nIl 13 giugno 2016 viene confermato che Ailee parteciper\u00e0 come giudice al \"Superstar K 2016\". Il 23 agosto 2016, Ailee pubblica il singolo \"If You\", che raggiunge la vetta del Gaon Weekly Chart per i download digitali. Il 2 dicembre 2016 Ailee riceve nuovamente il premio Best Female Vocal al Mnet Asian Music Awards del 2015, questa volta per \"If You\", ottenendo il record di quattro vittorie consecutive in questa categoria. Il 5 ottobre 2016 Ailee pubblica il suo EP \"A New Empire\", con il video musicale per \"Home\". \"A New Empire\" raggiunge la decima posizione nel Gaon Album Chart, la nona nel US World Albums (Billboard) Chart.\n2017\u20132018: Successo dell'OST e tour di concerti.\nIl 7 gennaio 2017 Ailee debutta negli Stati Uniti con il singolo \"Fall Back\", per l'etichetta WestSide Entertainment con lo pseudonimo A.Leean. Pubblica anche \"I Will Go to You Like the First Snow\" (\uccab\ub208\ucc98\ub7fc \ub108\uc5d0\uac8c \uac00\uaca0\ub2e4) lo stesso giorno, come nona traccia di una serie di tracce composte per la serie coreana \"Guardian: The Lonely and Great God\". Il brano ha raggiunto la vetta del Gaon Digital Chart e ha mantenuto il primo posto per tre consecutive settimane. Questo brano ha permesso ad Ailee di ricevere il premio Best OST al 2017 Korea Cable TV Awards. La colonna sonora ha ricevuto numerosi riconoscimenti, come il premio come migliore colonna sonora al Seoul International Drama Awards, ai Mnet Asian Music Awards, ai Melon Music Awards, ai Seoul Music Awards e ai Golden Disc Awards. \"I Will Go To You Like the First Snow\" \u00e8 anche stata la prima OST a rimanere al primo posto su Melon per oltre 600 ore.\nAilee, precedentemente, ha tenuto due concerti a Seoul dal titolo \"Welcome Home\" al Kyunghee University\u00b4s Grand Peace Palace il 24 e 25 dicembre 2016. Dato il successo dei concerti, \u00e8 stato annunciato che Ailee avrebbe tenuto il suo tour nazionale, il \"Welcome Home Tour\", iniziato a Daegu il 1 aprile 2017. Si \u00e8 esibita sia con le proprie canzoni, sia con quelle dell'Immortal Songs. Ci sono stati anche diversi ospiti, come Eric Nam, Tak, Amber, Lee Min-Jeong e Park Soo-bin. Il 5 maggio 2017 \u00e8 stato annunciato che Ailee avrebbe tenuto il suo primo concerto a Taiwan, chiamato \"Ailee - Hello Taipei 2017\". Il concerto ha avuto luogo il 25 giugno 2016 al City Hall del Taipei International Convention Center. Il 21 giugno 2017 Ailee ha tenuto un concerto in collaborazione con Brian McKnight e Zion.T, chiamato Superstage Concert presso lla Jamsil Arena di Seul. Ailee si \u00e8 esibita con canzoni della propria della discografia e ha anche cantato un duetto, \"Whenever You Call\", con Brian McKnight.\nIl 18 marzo 2018 Ailee ha eseguito \"I Will Show You\" alla cerimonia di chiusura ai Giochi olimpici invernali del 2018, tenuti al Pyeongchang Olympic Stadium. Il 14 settembre 2018 Ailee \u00e8 stata scelta come membro di un gruppo di delegatori culturali sud-coreani, con altri altri artisti della Corea del Sud, per il terzo summit fra le due Coree a Pyongyang, in Nord Corea, dove si \u00e8 esibita con la sua OST \"I Will Go to You Like the First Snow\". Il 24 ottobre 2018 Ailee ha annunciato il suo secondo tour nazionale, \"I Am: Ailee\".\n2019\u2013presente: \"Butterfly\" e \"I AM: Re-born Tour\".\nAilee pubblica il suo secondo album, \"Butterfly\", il 2 luglio 2019, lanciato dal singolo \"Room Shaker\".\nIl 10 settembre 2019 Ailee ha annunciato su Instagram che ha creato una nuova compagnia, \"Rocket3 Entertainment\", dopo esser stata parte della YMC Entertainment per otto anni.\nIl 13 dicembre 2019 Ailee pubblica il suo primo brano in inglese per l'etichetta statunitense Sun and Sky Records."}
{"id": "5322694", "revid": "1494169", "url": "https://it.wikipedia.org/wiki?curid=5322694", "title": "Rub\u00e9n Fern\u00e1ndez", "text": ""}
{"id": "5322697", "revid": "271907", "url": "https://it.wikipedia.org/wiki?curid=5322697", "title": "Clementine Churchill", "text": ""}
{"id": "5322698", "revid": "287204", "url": "https://it.wikipedia.org/wiki?curid=5322698", "title": "East Orange Colonials", "text": "Gli East Orange Colonials sono stati una franchigia di pallacanestro della EBA, con sede a East Orange, nel New Jersey, attivi tra il 1972 e il 1974.\nNacquero nel 1972 come Garden State Colonials. Disputarono due stagioni nella EBA, qualificandosi per i play-off nella seconda, quando persero la semifinale di division con gli Hamilton Pat Pavers. Scomparvero dopo la stagione 1973-74."}
{"id": "5322699", "revid": "767487", "url": "https://it.wikipedia.org/wiki?curid=5322699", "title": "Che giorno \u00e8", "text": "Che giorno \u00e8 \u00e8 una canzone di Marco Masini, scritta con Federica Camba e Daniele Coro.\nIl brano \u00e8 stato presentato al \"Festival di Sanremo 2015\", piazzandosi al 6\u00ba posto nella categoria \"Campioni\".\n\u00c8 inserito nella raccolta \"Cronologia\", pubblicata dal cantautore per i suoi 25 anni di carriera.\nVideoclip.\nUscito in concomitanza con la partecipazione al Festival, il video del singolo \u00e8 stato firmato dalla regia di Gaetano Morbioli."}
{"id": "5322700", "revid": "300067", "url": "https://it.wikipedia.org/wiki?curid=5322700", "title": "Garden State Colonials", "text": ""}
{"id": "5322703", "revid": "104458", "url": "https://it.wikipedia.org/wiki?curid=5322703", "title": "Vorab", "text": "Il Vorab (3.028 m s.l.m.) \u00e8 una montagna delle Alpi Glaronesi che si trova tra i cantoni di Glarona e dei Grigioni.\nLa vetta in forma pi\u00f9 completa \u00e8 detta \"B\u00fcndner Vorab\" per distinguerla dall'anticima \"Glarner Vorab\" (3.018 m).\nCaratteristiche.\nLa parte alta della montagna \u00e8 ammantata dal \"ghiacciaio del Vorab\". Su tale ghiacciaio \u00e8 possibile effettuare lo sci estivo per merito degli impianti di risalita che partono da Flims."}
{"id": "5322707", "revid": "24443", "url": "https://it.wikipedia.org/wiki?curid=5322707", "title": "B\u00fcndner Vorab", "text": ""}
{"id": "5322708", "revid": "24443", "url": "https://it.wikipedia.org/wiki?curid=5322708", "title": "Glarner Vorab", "text": ""}
{"id": "5322727", "revid": "287204", "url": "https://it.wikipedia.org/wiki?curid=5322727", "title": "Hamilton Pat Pavers", "text": "Gli Hamilton Pat Pavers sono stati una franchigia di pallacanestro della EBA, con sede a Hamilton, nel New Jersey, attivi tra il 1967 e il 1974.\nNacquero nel 1967 a Bridgeport, nel Connecticut, come Bridgeport Flyers. A met\u00e0 della prima stagione si trasferirono a Binghamton, nello stato di New York, rinominandosi Binghamton Flyers. Disputarono altre due stagioni nella EPBL, prima di spostarsi a Trenton, cambiando nome in Trenton Pat Pavers. Dopo due stagioni si spostarono a Hamilton."}
{"id": "5322728", "revid": "834", "url": "https://it.wikipedia.org/wiki?curid=5322728", "title": "Binghamton Flyers", "text": ""}
{"id": "5322729", "revid": "300067", "url": "https://it.wikipedia.org/wiki?curid=5322729", "title": "Bridgeport Flyers", "text": ""}
{"id": "5322730", "revid": "287204", "url": "https://it.wikipedia.org/wiki?curid=5322730", "title": "266887 Wolfgangries", "text": "266887 Wolfgangries \u00e8 un asteroide della fascia principale. Scoperto nel 2009, presenta un'orbita caratterizzata da un semiasse maggiore pari a 2,6101075\u00a0UA e da un'eccentricit\u00e0 di 0,1756169, inclinata di 3,39023\u00b0 rispetto all'eclittica.\nL'asteroide \u00e8 dedicato all'astronomo austriaco Wolfgang Ries."}
{"id": "5322731", "revid": "300067", "url": "https://it.wikipedia.org/wiki?curid=5322731", "title": "Trenton Pat Pavers", "text": ""}
{"id": "5322735", "revid": "38120", "url": "https://it.wikipedia.org/wiki?curid=5322735", "title": "Bertoldo, Bertoldino e Cacasenno (Croce)", "text": ""}
{"id": "5322741", "revid": "923748", "url": "https://it.wikipedia.org/wiki?curid=5322741", "title": "Federico Leonardo Lucia", "text": ""}
{"id": "5322743", "revid": "287204", "url": "https://it.wikipedia.org/wiki?curid=5322743", "title": "266051 Hannawieser", "text": "266051 Hannawieser \u00e8 un asteroide della fascia principale. Scoperto nel 2006, presenta un'orbita caratterizzata da un semiasse maggiore pari a 3,1629189\u00a0UA e da un'eccentricit\u00e0 di 0,2175826, inclinata di 26,09482\u00b0 rispetto all'eclittica."}
{"id": "5322746", "revid": "287204", "url": "https://it.wikipedia.org/wiki?curid=5322746", "title": "273273 Piwowarski", "text": "273273 Piwowarski \u00e8 un asteroide della fascia principale. Scoperto nel 2006, presenta un'orbita caratterizzata da un semiasse maggiore pari a 3,1791866\u00a0UA e da un'eccentricit\u00e0 di 0,3615751, inclinata di 30,59643\u00b0 rispetto all'eclittica."}
{"id": "5322748", "revid": "1573940", "url": "https://it.wikipedia.org/wiki?curid=5322748", "title": "Cybiosarda elegans", "text": "Cybiosarda elegans () \u00e8 un pesce osseo marino della famiglia Scombridae. Si tratta dell'unica specie del genere Cybiosarda.\nDescrizione.\nL'aspetto generale ricorda quello della palamita, relativamente tozzo e molto compresso, con bocca grande incisa orizzontalmente. Le pinne dorsali sono due, contigue: la prima \u00e8 triangolare, alta e di altezza decrescente, la seconda \u00e8 pi\u00f9 piccola e falcata. La pinna anale \u00e8 simile alla seconda dorsale, in posizione leggermente arretrata. Il peduncolo caudale \u00e8 sottile con tre carene ben sviluppate nella parte terminale; sul lato dorsale sono presenti 8-10 pinnule, su quello ventrale sono 6-7. Le pinne pettorali sono piccole. Le scaglie sono presenti solo in un'area anteriore toracica (corsaletto) e lungo le basi delle pinne. Vescica natatoria assente.\nIl colore del dorso \u00e8 blu scuro con macchie nere allungate, il ventre e i fianchi sono chiari con strisce longitudinali scure simili a quelle del tonnetto striato. La prima pinna dorsale \u00e8 nera tranne nell'estrema parte posteriore che \u00e8 bianca. La seconda dorsale e la pinna anale sono gialle.\nLa taglia massima \u00e8 di 45\u00a0cm ma normalmente misura al massimo 35\u00a0cm. Il peso massimo noto \u00e8 di 2\u00a0kg.\nDistribuzione e habitat.\n\"C. elegans\" \u00e8 diffusa esclusivamente nelle acque dell'Australia centrale e settentrionale e del sud della Nuova Guinea.\n\u00c8 un pesce pelagico che vive in acque costiere.\nBiologia.\nSpecie gregaria che forma banchi numerosissimi, anche di centinaia di esemplari. Per il resto la biologia di questa specie pu\u00f2 dirsi ignota.\nPesca.\nNon esiste una vera e propria pesca commerciale o sportiva a \"C. elegans\" ma viene catturata casualmente o per essere usata come esca per i Lutjanidae, i marlin o gli squali.\nConservazione.\nQuesta specie viene classificata dalla IUCN come a rischio minimo di estinzione dato che sembra essere comune in tutto l'areale e che non \u00e8 soggetta ad una forte pressione di pesca."}
{"id": "5322750", "revid": "177744", "url": "https://it.wikipedia.org/wiki?curid=5322750", "title": "293934 MPIA", "text": "293934 MPIA \u00e8 un asteroide della fascia principale. Scoperto nel 2007, presenta un'orbita caratterizzata da un semiasse maggiore pari a 2,4024879\u00a0UA e da un'eccentricit\u00e0 di 0,1539458, inclinata di 3,62205\u00b0 rispetto all'eclittica."}
{"id": "5322752", "revid": "761672", "url": "https://it.wikipedia.org/wiki?curid=5322752", "title": "Precetti della Chiesa", "text": ""}
{"id": "5322753", "revid": "86599", "url": "https://it.wikipedia.org/wiki?curid=5322753", "title": "305660 Romyhaag", "text": "305660 Romyhaag \u00e8 un asteroide della fascia principale. Scoperto nel 2009, presenta un'orbita caratterizzata da un semiasse maggiore pari a 2,5392944\u00a0UA e da un'eccentricit\u00e0 di 0,1590730, inclinata di 15,65226\u00b0 rispetto all'eclittica.\nDal 7 febbraio al 6 aprile 2012, quando 306367 Nut ricevette la denominazione ufficiale, \u00e8 stato l'asteroide denominato con il pi\u00f9 alto numero ordinale. Prima della sua denominazione, il primato era di 301638 Kressin.\nL'asteroide \u00e8 dedicato alla cantante olandese Romy Haag."}
{"id": "5322754", "revid": "281901", "url": "https://it.wikipedia.org/wiki?curid=5322754", "title": "Cybiosarda", "text": ""}
{"id": "5322772", "revid": "628767", "url": "https://it.wikipedia.org/wiki?curid=5322772", "title": "Zeteta", "text": "Zeteta (, \"commissiario di inchiesta\") nell'antica Atene era un nome che indicava due tipi di ufficiali straordinari (non magistrati regolari), spesso confusi dai grammatici.\nAlcuni zeteti erano investigatori o inquisitori penali, incaricati di far luce sugli autori di crimini contro lo Stato e di consegnarli alla giustizia. Il tribunale dell'Areopago spesso aveva l'ufficio di ente inquisitore per lo Stato e i suoi membri a volte ricevettero poteri speciali da parte dell'Ecclesia. Durante il periodo di panico per la mutilazione del Erme, la Boul\u00e9 ricevette potere assoluto per le indagini, ma vennero anche nominati degli zeteti. Questa \u00e8 forse l'unica occasione in cui gli zeteti sono menzionati in relazione a un'inchiesta di natura non meramente economica.\nPi\u00f9 frequentemente gli zeteti erano nominati per la ricerca di beni confiscati o appartenenti a criminali condannati e debitori statali; per cercare informazioni contro le persone che li nascondevano o aiutavano a nasconderli; per fornire un inventario di tutti questi beni alle autorit\u00e0 competenti. Il delinquente veniva poi processato, davanti ai sindici o, prima ancora, dagli stessi zeteti, se avevano la \u03b4\u03b9\u03ba\u03b1\u03c3\u03c4\u03b7\u03c1\u03af\u03bf\u03c5 \u1f21\u03b3\u03b5\u03bc\u03bf\u03bd\u03af\u03b1. Qualsiasi persona avente reclamato le merci oggetto di tali informazioni poteva presentare una petizione mentre la confisca era ancora in corso e ancor prima che lo Stato prendesse possesso di tali beni: questo atto era chiamato \u1f10\u03bd\u03b5\u03c0\u03b9\u03c3\u03ba\u03ae\u03c8\u03b1\u03c3\u03b8\u03b1\u03b9 (il sostantivo \u1f10\u03bd\u03b5\u03c0\u03af\u03c3\u03ba\u03b7\u03bc\u03bc\u03b1 compare solo in Arpocrazione).\nTali revisioni del Tesoro ad opera degli zeteti erano particolarmente frequenti nei periodi in cui le casse erano vuote, come durante la guerra sociale e negli anni immediatamente successivi; non mancano esempi precedenti. Nel caso dello scandalo di Arpalo Dinarco cita un decreto \u03c4\u1f74\u03bd \u03b2\u03bf\u03c5\u03bb\u1f74\u03bd \u03b6\u03b7\u03c4\u03b5\u1fd6\u03bd. Secondo Scholl gli zeteti erano stati introdotti solo per un breve periodo di tempo dopo l'espulsione dei Trenta tiranni e poi sostituiti dai sillogi: in realt\u00e0 \u00e8 pi\u00f9 probabile che i sillogi siano stati nominati solo in quella sola occasione, mentre gli zeteti pi\u00f9 frequentemente.\nTecnicamente gli zeteti erano un'\u1f00\u03c1\u03c7\u03ae, anche se Giulio Polluce li classifica tra gli \u1f51\u03c0\u03b7\u03c1\u03ad\u03c4\u03b1\u03b9 o subalterni: come osserva Boeckh, era un ufficio di cui gli uomini di alto rango non provavano vergogna. Un altro nome dei commissari di inchiesta per i beni confiscati era \u03bc\u03b1\u03c3\u03c4\u1fc6\u03c1\u03b5\u03c2. Per comprendere il funzionamento delle indagini degli zeteti sono state spesso studiate due orazioni di Lisia, \"Sui beni di Eratone\" e \"Sui beni di Aristofane\"."}
{"id": "5322775", "revid": "830939", "url": "https://it.wikipedia.org/wiki?curid=5322775", "title": "Zeteti", "text": ""}
{"id": "5322777", "revid": "76963", "url": "https://it.wikipedia.org/wiki?curid=5322777", "title": "Malaya Rivera Drew", "text": "\u00c8 nota per il ruolo di Adele Channing nella serie televisiva \"The L Word\", di Katey Alvaro in \"E.R. - Medici in prima linea\" e per i suoi ruoli avuti in \"Entourage\" e \"Las Vegas\".\nBiografia.\nNasce a Washington, D.C. Ha due fratelli ed entrambi i suoi genitori sono avvocati. Si laurea nel \"Middlebury College\" dove studia letteratura inglese e la lingua spagnola. Dopo il diploma, va a Londra e comincia a studiare nella London Academy of Music and Dramatic Art, una famosa scuola di recitazione inglese. Dopo aver lasciato la scuola, viene lanciata nel mondo del cinema con il film \"he Distance From Here\", diretto da \"David Leveaux\" del 2002.\nCarriera.\nAppare in diversi show televisivi quali \"Law &amp; Order - Unit\u00e0 vittime speciali\", \"\" e \"The Inside\".\nNel 2008, ha interpretato il ruolo del personaggio Adele Channing nella quinta stagione di \"The L Word\". Nello stesso anno entra nella classifica \"100 Hottest Girls of Entourage\", alla 19\u00aa posizione.\nNel 2013, ha interpretato il ruolo della strega Jane-Anne Deveraux nella serie \"The Vampire Diaries\" e nel suo spin-off \"The Originals\".\nVita privata.\nAttualmente vive a Los Angeles con suo marito David Kline."}
{"id": "5322781", "revid": "339392", "url": "https://it.wikipedia.org/wiki?curid=5322781", "title": "Flotta Beiyang", "text": ""}
{"id": "5322782", "revid": "1272592", "url": "https://it.wikipedia.org/wiki?curid=5322782", "title": "Sindici", "text": ""}
{"id": "5322802", "revid": "339392", "url": "https://it.wikipedia.org/wiki?curid=5322802", "title": "Astrorobot", "text": ""}
{"id": "5322807", "revid": "1142403", "url": "https://it.wikipedia.org/wiki?curid=5322807", "title": "Video Marc Dorcel", "text": ""}
{"id": "5322808", "revid": "1305772", "url": "https://it.wikipedia.org/wiki?curid=5322808", "title": "Star Ocean (videogioco)", "text": " \u00e8 un videogioco giapponese Action RPG; il primo della serie \"Star Ocean\". \u00c8 stato il primo videogioco mai sviluppato dalla appena fondata Tri-Ace per il Super Famicom, che era costituita allora dal team che aveva abbandonato la Wolf Team perch\u00e9 insoddisfatto del processo di sviluppo di \"Tales of Phantasia\" (pubblicato dalla Namco nel 1995). Il videogame era avanti nei tempi per molti aspetti. Aveva necessitato di uno speciale chip di compressione nella sua cartuccia per poter comprimere e registrare la gran mole di dati dovuta in particolar modo alla grafica che aveva spinto ai limiti l'ormai vecchio sistema del Super Nintendo. Inoltre, il videogioco conteneva delle parti recitate registrate nell'introduzione e brevi clip vocali durante le fasi di battaglia, una rarit\u00e0 per i videogame di quel sistema.\nIl videogioco fu sviluppato e pubblicato dalla Enix nel 1996 in Giappone e non venne mai pubblicato fuori da esso sotto questa versione. \nQuesto perch\u00e9 la Enix aveva chiuso la filiale americana poco prima che il gioco venisse concluso e le attenzioni della Nintendo si focalizzarono sull'allora imminente Nintendo 64. Dieci anni dopo fu sviluppato un remake per PlayStation Portable pubblicato sotto il titolo di \"Star Ocean: First Departure\". Questa volta la sua pubblicazione avvenne anche nel mercato del Nord America (21 ottobre 2008) ed in quello europeo (24 ottobre 2008). Una versione rimasterizzata del remake intitolata \"Star Ocean: First Departure R\" \u00e8 stata rilasciata a dicembre 2019 per Nintendo Switch e PlayStation 4.\nAccoglienza.\nLa rivista \"Play Generation\" diede al remake per PlayStation Portable un punteggio di 83/100, trovandolo il rifacimento di un GdR classico che conquistava per la trama e per il sistema di combattimento in tempo reale."}
{"id": "5322823", "revid": "767487", "url": "https://it.wikipedia.org/wiki?curid=5322823", "title": "Complesso nuragico di Santa Caterina", "text": "Il complesso di Santa Caterina \u00e8 un sito archeologico situato all'interno dell'abitato di Uri, nella Sardegna nord-occidentale. \u00c8 formato da un nuraghe ed un villaggio nuragico.\nIl nuraghe \u00e8 di tipo complesso ed \u00e8 composto dal mastio (la torre centrale) avente un diametro di 11,70 metri, e due torri secondarie del diametro di metri 4,25 e 4,50, queste ultime raccordate da una cinta muraria che circoscrive un cortiletto interno.\nL'esistenza di un villaggio intorno al nuraghe \u00e8 rivelata dalla presenza del basamento di alcune capanne, riportate alla luce negli scavi effettuati alla fine del secolo scorso a cura degli archeologi Giancarlo Pes e Fabio Fiori.\nIl complesso, realizzato con blocchi di calcare e trachite sistemati in filari regolari, si conserva per una altezza massima residua di m 1.70."}
{"id": "5322826", "revid": "70876699", "url": "https://it.wikipedia.org/wiki?curid=5322826", "title": "Ingegnere biomedico", "text": ""}
{"id": "5322828", "revid": "1684799", "url": "https://it.wikipedia.org/wiki?curid=5322828", "title": "Andrej Medvedev", "text": "Biografia.\nHa iniziato a gareggiare per la nazionale russa nelle varie categorie giovanili nella specialit\u00e0 del doppio in coppia con Andrej Bogdanov, ottenendo, quali migliori risultati, per due volte il secondo posto nella classifica finale della Coppa del Mondo juniores nel 2010/11 e nel 2011/12, nonch\u00e9 una medaglia d'argento ai mondiali juniores di Sch\u00f6nau am K\u00f6nigssee 2012 nella gara a squadre e quella di bronzo agli europei di categoria di Igls 2011 nel doppio.\nA livello assoluto ha esordito in Coppa del Mondo nella stagione 2012/13 ed ottiene il primo podio il 6 febbraio 2016 a So\u010di (secondo nel doppio) e la sua prima vittoria il giorno successivo nella gara a squadre. In classifica generale detiene come miglior risultato l'ottavo posto nella specialit\u00e0 del doppio nel 2015/16.\nHa preso parte a una edizione dei Giochi olimpici invernali, a , occasione in cui ha colto la sedicesima piazza nel doppio.\nHa preso parte altres\u00ec a due edizioni dei campionati mondiali conquistando una medaglia d'argento nella gara a squadre a Sigulda 2015, mentre nella specialit\u00e0 biposto il suo miglior risultato \u00e8 stato la settima posizione raggiunta nella stessa edizione del 2015; sempre nel 2015 ha inoltre conseguito la medaglia d'oro nella speciale classifica riservata agli under 23 pi\u00f9 un'altra di bronzo nella stessa categoria a Whistler 2013.\nNelle rassegne continentali il suo pi\u00f9 importante piazzamento \u00e8 stato l'ottavo posto a So\u010di 2015 nella gara del doppio."}
{"id": "5322829", "revid": "604467", "url": "https://it.wikipedia.org/wiki?curid=5322829", "title": "Andrej Alekseevi\u010d Medvedev", "text": ""}
{"id": "5322831", "revid": "604467", "url": "https://it.wikipedia.org/wiki?curid=5322831", "title": "Andrej Alekseevic Medvedev", "text": ""}
{"id": "5322832", "revid": "604467", "url": "https://it.wikipedia.org/wiki?curid=5322832", "title": "Andrey Alekseyevich Medvedev", "text": ""}
{"id": "5322833", "revid": "604467", "url": "https://it.wikipedia.org/wiki?curid=5322833", "title": "Andrey Medvedev", "text": ""}
{"id": "5322834", "revid": "674368", "url": "https://it.wikipedia.org/wiki?curid=5322834", "title": "Atletico Pro Piacenza", "text": ""}
{"id": "5322836", "revid": "830939", "url": "https://it.wikipedia.org/wiki?curid=5322836", "title": "Roberto Curthose", "text": ""}
{"id": "5322837", "revid": "1313191", "url": "https://it.wikipedia.org/wiki?curid=5322837", "title": "Giustiniani (famiglia genovese)", "text": "I Giustiniani furono un importante albergo genovese, nato nel 1362 dall'aggregazione delle famiglie che costituivano la Maona di Chio, associazione commerciale incaricata dell'amministrazione dell'isola di Chio nel Mar Egeo. \nTra i diversi esponenti illustri compaiono letterati, cardinali e otto dogi della Repubblica di Genova.\nStoria.\nOrigini.\nSecondo una tradizione, le origini della famiglia Giustiniani sarebbero da ricercare nella Gens Anicia, un'antica gens romana. Secondo un'altra leggenda, famosa ma senza riscontri storici, sia i Giustiniani genovesi che l'omonima famiglia veneziana discenderebbero invece dall'imperatore bizantino Giustino II, nipote di Giustiniano I.\nAscesa.\nStoricamente i Giustiniani genovesi nacquero come aggregazione di alcune famiglie che nel 1347 (o nel 1349 secondo altre fonti) erano state incaricate dal governo genovese dello sfruttamente dell'isola di Chio e delle vicine Cos, Samo, Icaria e Focea. Tali famiglie formarono un'associazione commerciale detta maona e nel 1362 decisero di associarsi in albergo e adottare Giustiniani come appellativo comune. Tale nome deriverebbe dal palazzo Giustiniani, la dimora genovese dove erano soliti riunirsi, forse in precedenza di propriet\u00e0 della famiglia Giustiniani veneziana. \nI membri della prima maona Giustiniani furono Nicol\u00f2 de Caneto da Lavagna, Giovanni Campi, Francesco Arangio, Nicol\u00f2 di San Teodoro, Gabriele Adorno, Paolo Banca, Tommaso Longo, Andriolo Campi, Raffaello de Forneto, Luchino Negro, Pietro Oliverio e Francesco Garibaldi. Successivamente Caneto, Arangio e San Teodoro lasciarono la societ\u00e0 e al loro posto entrarono Frogosi, Recanelli e Rocca.\nXVI secolo.\nI Giustiniani mantennero, con diverse fortune, il controllo di Chio fino al 1566. Per quasi due secoli godettero del titolo di signori dell'isola, potevano battere moneta e gestirono il monopolio del commercio del mastice estratto dal lentisco e dell'allume, oltre al commercio di sale, vino, seta e altre merci provenienti dal vicino oriente.\nIl 14 aprile 1566 Chio fu attaccata e conquistata dai turchi. Diversi notabili dell'isola furono catturati, i loro figli presi in ostaggio e diciotto di essi giustiziati. Tra i Giustiniani superstiti molti tornarono a Genova mentre altri si trasferirono a Roma, a Napoli o in altre citt\u00e0. Alcuni coloni rimasero infine a Chio e sull'isola \u00e8 ancora presente il cognome Giustiniani e sue varianti.\nA Roma.\nA Roma, dove gi\u00e0 risiedeva il cognato cardinale Vincenzo, si trasfer\u00ec Giuseppe Giustiniani che divenne ben presto, grazie alle sue grandi ricchezze, uno dei banchieri pi\u00f9 in vista della citt\u00e0. Tra i suoi figli, Benedetto divenne cardinale mentre Vincenzo fu un importante collezionista d'arte. A Roma Giuseppe acquist\u00f2 il palazzo ora utilizzato come residenza del Presidente del Senato della Repubblica.\nA Roma vi sono una via dei Giustiniani di fronte al palazzo di Giuseppe Giustiniani e una piazza dedicata al cardinale Orazio Giustiniani.\nA Genova.\nAnche durante il periodo della dominazione di Chio i Giustiniani mantennero legami molto forti con Genova, partecipando attivamente alla vita politica della citt\u00e0 e imparentandosi con le altre grandi famiglie nobiliari, pur cercando di mantenersi neutrali nel caso di lotte tra fazioni avversarie. Appartennero ai Giustiniani otto dogi della Repubblica di Genova e un gran numero di senatori e magistrati.\nA Genova ai Giustiniani sono dedicate una delle principali via del centro storico, antica direttrice cittadina che collega piazza San Giorgio e piazza Ferretto e sulla quale si affacciavano molto palazzi di propriet\u00e0 della casata e delle famiglie associate, una piazzetta che si apre a met\u00e0 della precedente via, circondata su due lati dal palazzo Marcantonio Giustiniani e su cui affaccia anche il palazzo Vincenzo Giustiniani Banca, entrambi palazzi dei rolli, e un vicolo che collega via San Bernardo a piazza Embriaci.\nAlbergo Giustiniani.\nNel 1528, in seguito alla riforma voluta da Andrea Doria, formarono uno dei 28 alberghi della citt\u00e0. Ad esso erano aggregate le famiglie Arena, Argiroffo, Banca, Benvenuto, Bonfante, Briadate, Cavatorta, Corsi, Figallo, Giustiniani, Leonardi, Moneglia, Mongiardino, Morghio, Navazzi, alcuni rami della famiglia Di Passano, Ponte, Prandi, Prato, Rebuffo, Rocca, Roccatagliata, Salvarezza, De Secto, Vallebona e Vegetti. Nel 1561 si aggiunsero i Bona, un ramo della famiglia Chiozza, i Figari, i Massone e i Vallerani.\nArma.\nL'arma della famiglia era \"di rosso al castello fortificato di tre torri, quella di mezzo pi\u00f9 alta: il tutto d'argento, al capo d'oro alla aquila nascente coronata di nero\". L'aquila imperiale fu aggiunta nel 1413 con il permesso dell'imperatore Sigismondo, che aveva nominato Francesco Campi Giustiniani, ambasciatore presso la sua corte, conte Palatino.\nGiustiniani di Roma.\nGiustiniani di Bassano.\nUn ramo della famiglia Giustiniani si insedi\u00f2 a Roma ove ottenne il titolo di principe di Bassano Romano:\nGiustiniani Bandini.\nAll'estinzione della casata principale, il titolo principesco ed i possedimenti vennero reclamati dalla famiglia Bandini, marchesi di Lanciano, nella persona di don Sigismondo figlio di Cecila e nipote di Vincenzo, VI principe di Bassano. Questi ottenne nel 1863 con breve pontificio di poter inquartare il proprio stemma di famiglia a quello dei Giustiniani, assumendo la qualifica di principe sul cognome.\nPersonaggi illustri.\nTra i membri illustri della famiglia Giustiniani \u00e8 possibile ricordare\nPalazzi, ville e castelli.\nTre le residenze genovesi appartenute ai Giustiniani si ricordano\nTra le residenze romane \u00e8 possibile citare"}
{"id": "5322857", "revid": "1087849", "url": "https://it.wikipedia.org/wiki?curid=5322857", "title": "Ten Love Songs", "text": "Ten Love Songs \u00e8 il quarto album in studio della cantautrice norvegese Susanne Sundf\u00f8r, pubblicato il 16 febbraio 2015 in tutta Europa e il 20 febbraio nel resto del mondo. L'album \u00e8 rimasto per sessantaquattro settimane nella top40 degli album pi\u00f9 venduti in Norvegia, quattordici delle quali nella top10 e toccando per tre volte la prima posizione. L'album \u00e8 entrato anche nelle classifiche di vendita di altre nazioni, toccando la quarantasettesima posizione in Svezia e la settantottesima nel Regno Unito.\n\"Ten Love Songs\" ha vinto agli Spellemannprisen, ossia i Grammy norvegesi, nelle categorie \"Album dell'Anno\" e \"Miglior Produzione\"; il brano \"Delirious\" \u00e8 invece stato candidato nella categoria \"Canzone dell'Anno\".\nStile musicale.\n\"Ten Love Songs\" nasce dal desiderio dichiarato di creare un album pi\u00f9 pop e mainstream dei precedenti, ma senza rinnegare la voglia di sperimentare su sonorit\u00e0 colte. Intervistata dal The Guardian e dal Telegraph, ha anche paragonato la composizione di quest'album alla risoluzione di problemi matematici, di algoritmi o di puzzle, ma ci\u00f2 non le ha impedito di esprimere in musica una forte carica emotiva che l'ha fatta sentire \"nuda, senza pelle\".\nSusanne ha scritto tutti i testi e le musiche e ha prodotto da sola sei canzoni, mentre altre quattro le ha co-prodotte col duo R\u00f6yksopp (\"Slowly\"), con Anthony Gonzalez degli M83 (\"Memorial\"), con Jonathan Bates aka Big Black Delta (\"Accelerate\") e con Lars Horntveth dei Jaga Jazzist (\"Silencer\"). Susanne ha collaborato anche con l'orchestra da camera Trondheim Soloists. Il risultato finale \u00e8 un album che spazia dall'synth pop/electropop pi\u00f9 raffinato alla dance e all'italo disco, con sezioni folk, dream pop e di musica orchestrale da camera.\nStrumento principe dell'album \u00e8 l'organo, come esplicitato gi\u00e0 dalla breve opener \"Darlings\" e poi nell'assolo di \"Accelerate\", ispirato a Toccata e fuga in Re minore di Bach. Alla fine della mid-tempo dance \"Kamikaze\" \u00e8 invece presente un assolo di clavicembalo. Per quanto riguarda l'uso di dissonanze e controcanti ossessivi caratteristico degli album precedenti di Susanne, lo si ritrova soprattutto in \"Delirious\", che \u00e8 assieme a \"Insects\" la canzone pi\u00f9 vicina allo stile di \"The Silicone Veil\". \"Trust Me\" e \"Silencer\", invece, si avvicinano allo stile di \"The Brothel\". Particolare \u00e8 il caso di \"Memorial\", che si distingue dalle altre tracce sia per la durata sia per l'essere in larga parte musica da camera.\nTematiche.\nRiguardo al concept dell'album, Sundf\u00f8r si \u00e8 espressa cos\u00ec:\n\"Ten Love Songs\" riguarda quindi la perdita, il dolore e gli aspetti pi\u00f9 oscuri e compulsivi dell'amore, nonch\u00e9 la vulnerabilit\u00e0 dell'essere umano e il fatto che questa sia vista come un taboo. A tal proposito, Sundf\u00f8r ha spiegato:\nIl titolo dell'album, definito dalla stessa cantautrice \"volutamente kitsch\", \u00e8 quasi ironico, giacch\u00e9 in contraddizione con le vere tematiche dell'album. Queste solo in alcuni casi si riferiscono all'amore romantico, mentre in altri parlano pi\u00f9 di sesso e violenza.\nConfrontati con quelli degli album precedenti, i testi di \"Ten Love Songs\" risultano molto pi\u00f9 semplici e diretti, in accordo con le tematiche pi\u00f9 emotive. Nondimeno, ci sono riferimenti a Anne Sexton, Sylvia Plath ed Ernest Hemingway.\nPromozione.\nDall'album sono stati estratti quattro singoli: \"Fade Away\", \"Delirious\", \"Kamikaze\" e \"Accelerate\". Di ogni singolo sono stati pubblicati dei remix ufficiali EDM o chillout, ma solo per \"Fade Away\" e \"Accelerate\" sono stati girati dei videoclip. Quello di \"Accelerate\" \u00e8 stato pubblicato in esclusiva per Pitchfork.\nPer promuovere l'album, Susanne ha intrapreso un tour in Europa e in Nord America, partecipando anche a vari festival.\nAccoglienza.\n\"Ten Love Songs\" \u00e8 stato lodato dalla critica, anche se non tutti hanno apprezzato l'approccio pi\u00f9 \"easy-listening\" rispetto ai precedenti \"The Brothel\" e \"The Silicone Veil\".\nMichael Hann, nella sua recensione per il The Guardian, ha descritto \"Ten Love Songs\" come un album molto brillante, in grado di essere sia diretto e accattivante sia profondo. Per il recensore, quest'album mostra \"padronanza dell'artpop, freddo synthpop e una disco simultaneamente gioiosa e disperata\".. Il recensore di \"Sonic Seducer\" si \u00e8 invece concentrato su come la voce di Susanne Sundf\u00f8r spicchi tra gli arrangiamenti orchestrali e i passaggi da discoteca.\nPer John Murphy di musicOMH, \"Ten Love Songs\" \u00e8 un album che sorprende e suona come \"musica pop irradiata da un altro pianeta, con un'impressionante quantit\u00e0 di idee stipate in dieci brani\". Ha poi aggiunto che Susanne Sundf\u00f8r \u00e8 \"ci\u00f2 che Lana Del Rey potrebbe essere se smettesse di essere depressa per i cattivi ragazzi e indossasse qualcosa di diverso dal quel maledetto vestito rosso\"."}
{"id": "5322863", "revid": "300067", "url": "https://it.wikipedia.org/wiki?curid=5322863", "title": "D. J. Seeley", "text": ""}
{"id": "5322866", "revid": "436907", "url": "https://it.wikipedia.org/wiki?curid=5322866", "title": "ITunes Session", "text": ""}
{"id": "5322868", "revid": "1924342", "url": "https://it.wikipedia.org/wiki?curid=5322868", "title": "The Silicone Veil", "text": "The Silicone Veil \u00e8 il terzo album in studio della cantautrice norvegese Susanne Sundf\u00f8r, pubblicato il 23 marzo 2012.Tra il 2012 e il 2013, l'album \u00e8 rimasto per quarantasei settimane nella Top40 degli album pi\u00f9 venduti in Norvegia, toccando due volte la prima posizione. \u00c8 stato inoltre il primo album di Susanne Sundf\u00f8r a essere pubblicato nel Regno Unito.\nStile musicale.\n\"The Silicone Veil\" presenta uno stile ibrido tra electropop, dream pop, pop psichedelico, baroque pop e musica sperimentale. Rispetto al precedente \"The Brothel\" \u00e8 diminuita la componente jazz e a acustica, ma \u00e8 molto aumentata quella elettronica (che in alcuni passaggi rimanda vagamente alla dubstep). I suoni sintetici, inoltre, vengono spesso sorretti da archi, arpa, pianoforte e ottoni. Un altro elemento caratterizzante dell'album \u00e8 l'uso frequente di dissonanze, controcanti e sovraincisioni. Per quanto riguarda le linee vocali, sfruttano tutta l'estensione della cantante e sono ricche di colorature e abbellimenti.\nTematiche.\nI testi dell'album sono spesso poetici e criptici. Susanne Sundf\u00f8r ne ha sintetizzato le tematiche in quattro parole: apocalisse, morte, amore e neve. Il titolo dell'album, inoltre, si riferisce al confine tra uno stato dell'Essere e un altro, tra la vita e la morte, tra la natura e la tecnologia, tra noi e la terra e tra le persone.\nI tulipani citati in \"White Foxes\" si riferiscono all'omonimo componimento della poetessa Sylvia Plath, mentre \"Meditations in an Emergency\" prende il nome dall'omonima raccolta di poesie di Frank O'Hara.\nPromozione.\nDall'album sono stati estratti tre singoli: \"White Foxes\", \"The Silicone Veil\" e \"Among Us\". Per tutti sono stati pubblicati dei remix ufficiali e girati dei videoclip \"disturbanti\". In quello di \"White Foxes\" un uomo viene operato al cervello perch\u00e9 ha un tumore a forma di feto, in quello di \"The Silicone Veil\" una donna si prostituisce per potersi pagare un intervento di chirurgia estetica che la trasformer\u00e0 in un rettile, in quello di \"Among Us\" viene rappresentata la setta di un uomo che droga delle ragazze per poi convincerle a girare dei filmati in cui penetrano con le dita degli oggetti (quadri, muffin, mappamondi, cuscini...). Quest'ultimo videoclip \u00e8 stato diretto da Evan McNary, un fan che ha vinto un contest indetto da Genero.tv e la stessa Sundf\u00f8r.\nL'album \u00e8 stato promosso con un tour che ha coinvolto soprattutto la Norvegia, ma che ha visto dei concerti anche negli Stati Uniti d'America, in Francia, in Germania, in Austria e nel Regno Unito. Susanne si \u00e8 inoltre esibita in vari programmi televisivi norvegesi e ha cantato \"White Foxes\" in occasione della cerimonia di premiazione del Premio Nobel per la Pace 2012.\nAccoglienza.\n\"The Silicone Veil\" \u00e8 stato accolto molto bene dalla critica, che ne ha lodato l'originalit\u00e0 e la cura per i dettagli. In particolare, Daniel Paton di musicOMH ha sottolineato la meticolosit\u00e0 del labor limae che permette alle canzoni di stupire con sfumature sonore, armoniche e di \"texture\" a ogni passaggio. Ha inoltre lodato l'equilibrio fra dramma e moderazione che ha permesso di colpire sia al cuore sia al cervello, anche grazie ad arrangiamenti vocali sofisticati e stratificati, alle melodie insieme accattivanti e imprevedibili e alle code inaspettate dei brani. Paton ha infine definito Susanne come un'artista coraggiosa, impertinente e visionaria. Anche Luke Slater di BBC Music ha notato la ricchezza di elementi strani, insoliti e inaspettati, che per\u00f2 riescono a essere accessibili. Della stessa opinione \u00e8 Keiron Tyler di Mojo, per cui quest'album \u00e8 contemporaneamente pi\u00f9 diretto e astruso di \"The Brothel\" e permette a Susanne Sundf\u00f8r di confermarsi tra le artiste pi\u00f9 influenti e interessanti della scena contemporanea.\nPer Rannveig Falkenberg-Arell di Dagbladet, Susanne Sundf\u00f8r \u00e8 \"un'artista di calibro del tutto fuori dal comune\" e ha composto un album \"oltre il pop che si rifiuta di essere pop\". Per Nick Butler di Sputnikmusic ci\u00f2 accade perch\u00e9 Susanne si concentra tanto sull'Arte quanto sul Pop, caratteristica che la d\u00e0 il potenziale per diventare una star internazionale. Non a caso Michael James Hall di The Line Of Best Fit si domanda come sia possibile che il mondo si stia perdendo \"un album di spettrale, essenziale e intrigante romanticismo\", auspicandosi quindi che la fama di Susanne Sundf\u00f8r possa valicare i confini norvegesi. Per il recensore dell'Aftenposten addirittura \u00e8 \"virtualmente impossibile avvicinarsi a un baricentro del pop come questo\", anche grazie all'atteggiamento intransigente e ostinato della cantautrice. Nella recensione de Il Cibicida si aggiunge che \"The Silicone Veil\" \u00e8 \"entusiasmante e senza alcuna flessione, [...] una raccolta di canzoni sontuose come non se ne sentivano da un pezzo, creazioni pregiate e per nulla usa e getta che divorano in un sol boccone tutta quella fuffa hipster che dilaga oggi, Lana Del Rey e obbrobri simili\".\nNell'agosto 2017 il The Daily Telegraph ha inserito \"The Silicone Veil\" nella sua lista dei \"50 incredibili album che non avete mai ascoltato\", dichiarandolo il miglior lavoro di Susanne fino ad ora."}
{"id": "5322870", "revid": "395544", "url": "https://it.wikipedia.org/wiki?curid=5322870", "title": "Musica orchestrale", "text": ""}
{"id": "5322886", "revid": "496876", "url": "https://it.wikipedia.org/wiki?curid=5322886", "title": "ITunes Session (Imagine Dragons)", "text": "iTunes Session \u00e8 un EP degli Imagine Dragons, pubblicato il 28 maggio 2013."}
{"id": "5322896", "revid": "767487", "url": "https://it.wikipedia.org/wiki?curid=5322896", "title": "A Night at Salle Pleyel", "text": "A Night at Salle Pleyel \u00e8 il secondo album dal vivo della cantautrice norvegese Susanne Sundf\u00f8r, pubblicato il 14 novembre 2011. Si tratta di un album totalmente strumentale e proprio per questo \u00e8 considerato dalla stessa autrice pi\u00f9 un progetto parallelo che parte della sua produzione principale.\nL'album.\n\"A Night at Salle Pleyel\" \u00e8 una suite strumentale divisa in sei movimenti e suonata con sintetizzatori Waldorf Blofeld. Si tratta di un lavoro commissionato dalla direzione artistica dell'Oslo Jazz Festival in occasione del venticinquesimo anniversario dello stesso. Come si intuisce dal titolo, Susanne Sundf\u00f8r ha trovato l'ispirazione ubriacandosi con del vino nella propria camera d'albergo, dopo aver assistito a dei concerti sinfonici con musiche di Bach, Rachmaniov e Stravinskij nella sala parigina Salle Pleyel.\nA proposito della composizione, Sundf\u00f8r ha dichiarato:\nLa suite rientra infatti nella musica colta contemporanea, in particolare in quella elettroacustica, presentando anche elementi jazz e ambient.\nIl 18 agosto 2011 la suite \u00e8 stata suonata da Susanne e da un team di tastieristi scelti da lei al Sentrum Scene di Oslo. La EMI Music ha registrato l'audio dell'evento e lo ha pubblicato sotto forma di LP in tiratura limitata di seicento copie il 14 novembre 2011. L'etichetta discografica lo ha in seguito messo in vendita anche in versione digitale."}
{"id": "5322897", "revid": "1272592", "url": "https://it.wikipedia.org/wiki?curid=5322897", "title": "Going Down to the River", "text": "Going Down to the River \u00e8 un brano musicale scritto, composto e eseguito dal cantautore country statunitense Doug Seegers. \u00c8 una composizione country blues.\nIl brano \u00e8 stato inciso nel 2014 in due versioni, una realizzata dal solo Doug Seegers e un'altra nella quale l'autore viene accompagnato da Jill Johnson e Magnus Carlson, che eseguono vari versi del testo."}
{"id": "5322902", "revid": "1543377", "url": "https://it.wikipedia.org/wiki?curid=5322902", "title": "The Brothel", "text": "The Brothel \u00e8 il secondo album in studio della cantautrice norvegese Susanne Sundf\u00f8r, pubblicato il 12 marzo 2010.Nell'anno di uscita, \u00e8 rimasto trentuno settimane consecutive nella Top40 degli album pi\u00f9 venduti in Norvegia, di cui diciotto settimane in Top10 e quattro in prima posizione. Grazie a ci\u00f2, \"The Brothel\" \u00e8 risultato essere l'album pi\u00f9 venduto in Norvegia nel 2010. Ha inoltre ottenuto due candidature agli Spellemansprisen, i Grammy norvegesi, per le categorie \"Migliori Testi\" e \"Miglior Compositore\", vincendo in quest'ultima.\nNel booklet si fa riferimento al fatto che The Brothel sia nato dalla collaborazione creativa fra Susanne Sundf\u00f8r e Kristin Austreid. Varie parti vocali dell'album sono inoltre state registrate dentro il Tomba Emmanuelle, un museo di Oslo che funge anche da mauseoleo dell'artista Emanuel Vigeland.\nStile musicale.\n\"The Brothel\" \u00e8 un album dallo stile ibrido e vario. Nei suoi brani vengono mescolati di volta in volta dream pop, jazz, musica elettronica, musica orchestrale, synth pop, dubstep, soul, folk, passaggi a cappella e riferimenti alla musica sacra. Susanne Sundf\u00f8r ha anche fatto ricorso alle dissonanze, a uno stile vocale ricco di abbellimenti e a controcanti apparentemente cacofonici accostati a melodie orecchiabili.\nTematiche.\nI testi sono molto curati e presentano sia passaggi semplici e d'impatto sia passaggi poetici e criptici. Alcuni brani sembrano legati dal concept della prostituzione, intensa in senso letterale oppure come metafora di stati d'animo o relazionali. Riguardo a ci\u00f2, Susanne si \u00e8 espressa cos\u00ec:\nIl brano \"Turkish Delight\", inoltre \u00e8 stato ispirato dal romanzo \"Il Leone, La Strega e l'Armadio\" di C. S. Lewis. La strumentale \"As I Walked Out One Evening\", invece, prende il titolo dall'omonimo componimento del poeta Wystan Hugh Auden.\nPromozione.\nSusanne Sundf\u00f8r ha promosso l'album con un tour norvegese ed esibizioni in programmi televisivi e radiofonici. Sono stati inoltre estratti tre singoli: \"The Brothel\", \"It's All Gone Tomorrow\" e \"Turkish Delight\"; di tutti e tre sono stati pubblicati dei remix ufficiali, ma solo del primo \u00e8 stato girato un videoclip. \nAccoglienza.\nLa critica specializzata ha molto apprezzato \"The Brothel\". Eirik Kydland di Dagbladet ha addirittura affermato che \"diversi artisti pop piangeranno ascoltandolo\", tanto \u00e8 artisticamente distante da loro. Infatti, come scrive Alessandro Biancalana su OndaRock, Susanne Sundf\u00f8r \"rompe ogni clich\u00e9 compositivo e mette insieme un album sorprendente, del tutto estraneo a schemi e categorie\"."}
{"id": "5322905", "revid": "767487", "url": "https://it.wikipedia.org/wiki?curid=5322905", "title": "Susanne Sundf\u00f8r (album)", "text": "Susanne Sundf\u00f8r \u00e8 l'album di debutto della cantautrice norvegese Susanne Sundf\u00f8r, pubblicato il 19 marzo 2007. \u00c8 rimasto per 23 settimane nella top40 degli album pi\u00f9 venduti in Norvegia.\nNel 2008 la EMI Music ha pubblicato \"Take One\", album in cui vengono reinterpretati i brani di \"Susanne Sundf\u00f8r\" (ad eccezione di \"Marocco\") in versione pi\u00f9 minimale (piano e voce o chitarra acustica e voce). \nTracce.\nIn realt\u00e0 \"After You Left\" dura 1:55, ma contiene una traccia fantasma a seguito di vari minuti di silenzio: la versione strumentale di \"The Dance\"."}
{"id": "5322907", "revid": "1543377", "url": "https://it.wikipedia.org/wiki?curid=5322907", "title": "Take One (Susanne Sundf\u00f8r)", "text": "Take One \u00e8 il primo album dal vivo della cantautrice norvegese Susanne Sundf\u00f8r, pubblicato il 10 marzo 2008. Il titolo dell'album allude al fatto che questo sia stato registrato in una sola sessione.\nIn \"Take One\" sono stati reinterpretati i brani dell'album \"Susanne Sundf\u00f8r\", ad eccezione di \"Marocco\", con degli arrangiamenti acustici pi\u00f9 minimali (pianoforte e voce o chitarra e voce). L'operazione \u00e8 stata fatta per via delle tante richieste, da parte di stampa e fan, di sentire i brani dell'album d'esordio di Susanne nella versione in cui erano stati originariamente composti, ossai senza il supporti di altri musicisti.\nL'artwork dell'album \u00e8 un'illustrazione della Kamikaze Media AS basata su una foto della stessa Susanne scattata da Lars K. Lande durante un live."}
{"id": "5322908", "revid": "436907", "url": "https://it.wikipedia.org/wiki?curid=5322908", "title": "Live at Independent Records", "text": "Live at Independent Records \u00e8 un EP degli Imagine Dragons, pubblicato il 20 aprile 2013.\nContiene l'esibizione acustica della band all'Independent Records di Denver, in Colorado, il 31 agosto 2012, ed \u00e8 stato realizzato in occasione del Record Store Day 2013 e venduto durante tale evento. Tra un brano e l'altro \u00e8 inoltre possibile ascoltare le risposte dei membri della band ad alcune domande a loro poste."}
{"id": "5322911", "revid": "1573940", "url": "https://it.wikipedia.org/wiki?curid=5322911", "title": "Honey &amp; Honey", "text": " \u00e8 un manga di Sachiko Takeuchi parzialmente autobiografico; la serie si fa carico di raccontare lo spaccato quotidiano di una coppia lesbica giapponese e del mondo LGBT da loro frequentato.\nTrama.\nSachiko e Masako si sono conosciute ad un evento di appuntamenti al buio per lesbiche. Sachiko, da poco lasciatasi con la ex compagna, finisce per rimanere molto colpita dalla ragazza \"butch\" pi\u00f9 giovane e finiscono per seguitare a vedersi. Poco dopo di dichiarano l'una l'altra e diventano una coppia.\nAttraverso capitolo monotematici l'autrice illustra la propria vita quotidiana e quella dei suoi amici (transessuali) e i rapporti con le persone etero: le uscite e le confidenze con Mai l'amica di sempre, le serate nei bar con Masako e gli amici transessuali, i dubbi sulla sessualit\u00e0 e l'identit\u00e0 di genere.\nNel manga trovano spazio anche momenti di vero e proprio reportage, come le strisce riguardo al gay pride 2006 di Tokyo o al 15\u00ba festival del cinema gay e lesbico.\nManga.\nIn Giappone sono usciti due volumi parzialmente a colori tra il 2006 e il 2007, pubblicati da Media Factory."}
{"id": "5322915", "revid": "124123", "url": "https://it.wikipedia.org/wiki?curid=5322915", "title": "Sachiko Takeuchi", "text": " Dichiaratamente lesbica, ha pubblicato una serie di fumetti sul mondo queer ed LGBT attingendo anche ad esperienze e conoscenze personali."}
{"id": "5322921", "revid": "125563913", "url": "https://it.wikipedia.org/wiki?curid=5322921", "title": "John McMartin", "text": "Recit\u00f2 in oltre venti spettacoli di Broadway, sia musical sia opera di prosa, e fu candidato a cinque Tony Award."}
{"id": "5322922", "revid": "767487", "url": "https://it.wikipedia.org/wiki?curid=5322922", "title": "Tangerine (film)", "text": "Tangerine \u00e8 un film del 2015 diretto da Sean Baker.\nTrama.\n\u00c8 la vigilia di Natale a Tinseltown, e la prostituta transgender Sin-Dee \u00e8 tornata nel suo quartiere dopo essere stata in carcere. Dopo aver sentito che il suo ragazzo-protettore non le \u00e8 stato fedele durante i 28 giorni in cui era assente, Sin-Dee e la sua migliore amica, Alexandra, si imbarcano in una missione, alla ricerca del ragazzo di Sin-Dee per verificare il pettegolezzo. La loro travolgente odissea le condurr\u00e0 attraverso varie sottoculture di Los Angeles.\nProduzione.\nSviluppo.\nL'idea del film \u00e8 stata ispirata da un negozio di ciambelle vicino alla casa del regista Sean Baker, a Hollywood. Sean Baker e Chris Bergoch hanno collaborato alla sceneggiatura del film da settembre a dicembre 2013. Il film \u00e8 prodotto esecutivamente dai fratelli Duplass attraverso la loro casa di produzione Duplass Brothers Productions. Tra i produttori del film figurano Darren Dean e Shih-Ching Tsou con la loro Through Films. Baker e Bergoch hanno incontrato le attrici transgender Mya Taylor e Kitana Kiki Rodriguez, che non avevano grandi esperienze di recitazione, al Los Angeles LGBT Center nel 2013.\nRiprese.\nLa lavorazione di \"Tangerine\" si \u00e8 svolta interamente a Hollywood, California (compresi i club a West Hollywood e Santa Monica Boulevard), dalla vigilia di Natale 2013 fino al 18 gennaio 2014. Il film \u00e8 stato girato interamente con tre smartphone iPhone 5s da Baker e dal direttore della fotografia Radium Cheung, a causa del budget limitato, che non ha permesso al regista di girare in pellicola o con telecamere di alta qualit\u00e0. Baker era rimasto colpito da alcuni video sperimentali girati con l'iPhone visti su YouTube e Vimeo. Sono state utilizzate diverse applicazioni video, come FiLMIC Pro, e una steadicam per stabilizzare l'iPhone nelle riprese in movimento.\nIn fase di post-produzione Baker ha usato inizialmente Final Cut Pro e in seguito Da Vinci Resolve per correggere contrasto e saturazione.\nDistribuzione.\nIl film \u00e8 stato presentato in anteprima mondiale il 23 gennaio al Sundance Film Festival 2015 nella sezione NEXT. Successivamente \u00e8 stato presentato in molti festival cinematografici internazionali, tra cui San Francisco International Film Festival, Seattle International Film Festival, Festival del cinema americano di Deauville e Festival internazionale del cinema di Rio de Janeiro.\nIl film ha avuto una distribuzione limitata in Nord America dal 10 luglio 2015, distribuito da Magnolia Pictures. Nel Regno Unito \u00e8 stato distribuito da Metrodome Group il 13 novembre 2015. In Italia \u00e8 stato presentato il 21 novembre 2015 al Torino Film Festival."}
{"id": "5322924", "revid": "124978770", "url": "https://it.wikipedia.org/wiki?curid=5322924", "title": "Be Cool, Scooby-Doo!", "text": "\"Be Cool, Scooby-Doo! o\" (\"Be Cool...Scooby-Doo!\") \u00e8 la dodicesima serie televisiva a cartoni animati con i personaggi di Scooby Doo, prodotta dalla Warner Bros. Pictures Television Animation Distribution. \u00c8 andata in onda tra il 2015 e il 2017 su Boomerang, sulla pay-tv Sky, e gratuitamente su Boing e Italia 1. Ripetuta diverse volte sui tre canali, e nell'estate 2021 anche sul canale gratuito Cartoonito, \u00e8 attualmente in onda su Cartoon Network.\nProduzione e distribuzione.\nLa serie \u00e8 stata prodotta per il canale Cartoon Network dallo studio d'animazione Snipple Annimation.\n\u00c8 stata trasmessa in televisione per la prima nel 2015 su Cartoon Network e in Italia su Boomerang nel 2015 e su Boing e Italia 1 nel 2016. Dal 3 agosto al 3 settembre del 2021 viene ripetuto sul canale gratuito Cartoonito, per poi ripartire da capo dal 5 al 17 settembre (questa volta solo fino all'episodio \"Problemi giganti\"). Dal 10 gennaio 2022 viene replicata su Cartoon Network, anche in Italia.\nNell'aprile del 2014, Jay Bastian, vice presidente di Warner Bros. Animation, annuncia la serie specificando che verr\u00e0 mantenuta l'essenza del format e dei personaggi. Nel luglio dello stesso anno viene pubblicata una foto dal profilo Twitter di Hillary Harmon Powell, l'assistente di direzione alla produzione della serie, un articolo preso da un volantino del San Diego Comic-Con International 2014 che spiega in maniera articolata i cambiamenti e le novit\u00e0 adottate per la creazione della serie e ritrae per la prima volta la banda al completo con il nuovo \"restyling\" dei personaggi.\nTrama.\nLa Scooby Gang \u00e8 tornata in questo spin - off con una versione comica e moderna del classico. Con il liceo concluso ed un'ultima estate da godersi, la gang si mette in viaggio con la Mystery Machine, ma mostri ed intrighi continuano ad ostacolarli. Questa volta i ragazzi stanno lavorando tanto duro per risolvere i loro problemi personali quanto lo stiano facendo per risolvere gli infiniti e intricati misteri che li aspettano.\nPersonaggi.\nJon Colton Barry, scrittore dello show, ha dichiarato in molte occasioni su forum e Twitter, che lo show sar\u00e0 basato principalmente sui personaggi. Jon e Zac Moncrief hanno voluto fin dall'inizio un reboot del cartone in cui risaltassero le personalit\u00e0 di ogni singolo personaggio, il che non ci limita a descrivere Fred solo come leader o Daphne solo come la ragazza riccona che si mette nei guai. Jon ha infatti voluto aggiungere molti nuovi tratti personali ai protagonisti dando loro una maggiore dimensionalit\u00e0, in modo che lo show possa assumere toni che vanno dall'assurdo e surreale al toccante e commovente e tutto ci\u00f2 che c'\u00e8 tra di essi. Avendo una personalit\u00e0 ben definita e differente, la squadra tender\u00e0 a scherzare o litigare e a dimostrare la loro umanit\u00e0 in ogni occasione. Jon ha voluto focalizzare il punto di vista di ognuno in modo che lo spettatore si possa chiedere \"cosa farebbe in tale situazione tale personaggio?\". Dato che Scooby e Shaggy sono gi\u00e0 noti per le loro personalit\u00e0, Jon si \u00e8 concentrato soprattutto sul resto della gang e dichiara che il suo personaggio preferito sia Daphne, la quale, nonostante abbia mantenuto i principali tratti originali, \u00e8 quella che si distacca di pi\u00f9 dal suo concetto originale.\nProduzione.\nCreazione.\nNell'aprile del 2014 in un'intervista dedicata a The Tom &amp; Jerry Show, Jay Bastian, vice presidente di Warner Bros. Animation, parla di \"Be Cool, Scooby-Doo!\" definendola per ben due volte molto divertente, un po' nello stile di Tom &amp; Jerry ma sempre mantenendo la vera essenza del format e dei personaggi, e che possa molto piacere ai telespettatori.\nIl 24 luglio dello stesso anno viene pubblicata una foto dal profilo Twitter di Hillary Harmon Powell, l'assistente di direzione alla produzione della serie, un articolo preso da un volantino del San Diego Comic-Con International 2014 che spiega in maniera articolata i cambiamenti e le novit\u00e0 adottate per la creazione della serie e ritrae per la prima volta la gang al completo con il nuovo \"restyling\" dei personaggi.\nNonostante non sia presente nella lista ufficiale di serie in arrivo di Cartoon Network 2015-2016 la serie \u00e8 andata comunque in onda nell'autunno 2015.\nCaratteristiche.\nJon Colton Barry, conosciuto per aver preso parte alla produzione di 'Phineas e Ferb', comunica su Twitter di aver terminato di scrivere le avventure estive dei fratelli mascotte di Disney XD e trova in 'Be Cool, Scooby-Doo!' - che sta contribuendo a scrivere - un sequel metaforico e fa intuire ai fan che si possa trattare di un format simile a quello di 'Phineas e Ferb'. Inoltre, sempre grazie a Jon, si \u00e8 potuto intuire che nella serie possa esserci una colonna sonora pi\u00f9 ricca rispetto alle altre. Infatti Jon ringrazia personalmente, con un tweet, la cantante poco conosciuta Laura Pursell di aver registrato una canzone e subito dopo, il post viene arricchito con il tag '#BeCoolScoobyDoo'. Nei primi mesi del 2015 Jon rivela su un forum pubblico di aver scritto una canzone per ogni episodio che accompagner\u00e0 le scene degli inseguimenti proprio come successe nella serie originale 'Scooby-Doo! Dove sei tu?', nel reboot 'Il cucciolo Scooby-Doo' e in 'Le nuove avventure di Scooby-Doo'.\nPromo.\nNel gennaio 2015, vengono trapelati in rete una serie di promo televisivi del canale affiliato di Cartoon Network, Boomerang. La rete, sar\u00e0 infatti la prima in cui andr\u00e0 in onda la serie nel resto del mondo. I video promozionali in questione provengono dalla versione inglese, ungherese e asiatica del canale. Gli unici a non essere eliminati per violazione di copyright saranno gli ultimi due, nei quali si possono intravedere delle scene dalla scarsa lunghezza della serie. Le scene in questione sono riassunte in un pitch reel di 2 minuti trapelato da un profilo Vimeo. Il pitch reel contiene bozze messe in successione e doppiate da un'unica voce. Tramite un tweet, Jon Colton Barry dichiara che la produzione non \u00e8 ancora sicura se aggiungere le scena in un episodio della serie o considerarla soltanto come un banco di prova. Di seguito un breve riassunto del video:\n\"Fred guida la Mystery Machine fino all'Universit\u00e0 di Kingston. La gang scende dall'auto e Daphne caccia una delle sue marionette facendo leggermente innervosire Fred, il quale pretende seriet\u00e0 durante le indagini. Il ragazzo preme un pulsante sulle chiavi del furgoncino e la Mystery Machine si trasforma un rottame cos\u00ec che nessuno possa rubarlo. Velma da informazioni a proposito della struttura infestata e fa una battuta che non riesce per\u00f2 a far ridere il resto della gang. I ragazzi entrano nel giardino dell'universit\u00e0 e Shaggy dice di preferire un ristorante. Fred lo ignora e dice di accendere le torce ma Shaggy lo acceca con una torcia enorme. Fred gli proibisce di portarla con s\u00e9 e inizia uno sketch in cui Shaggy prova a convincere Fred con una serie di pile elettriche esagerate. Lo sketch si conclude e dal nulla sbuca il fantasma di Elias Kingston - gi\u00e0 smascherato dalla squadra in 'Scooby-Doo! Dove sei tu?' - che terrorizza la gang.\"\nDopo aver visto il pitch reel un fan chiede a Jon Colton Barry se insieme al mostro possono apparire altri personaggi gi\u00e0 visti. Nel tweet di risposta vi \u00e8 una risposta affermativa da parte dello scrittore. Egli afferma che lo show ritorner\u00e0 ad assomigliare al classico con la gang che incappa casualmente in nuovi misteri con la Mystery Machine.\nIl 9 maggio 2015, Zac Moncief annuncia con un tweet di aver finalmente spedito il primo episodio della serie alla rete televisiva.\nFuturo.\nIl 16 maggio 2015, Jon Colton Barry annuncia con un tweet di aver appena terminato la sceneggiatura dell'ultimo episodio della prima stagione dello show. Il giorno dopo, Barry pubblica su un forum dedicato al cartoon ('Scooby Addicts') - nel quale, da gennaio ha risposto a molti quesiti da parte dei fans - un post, nel quale comunica di aver ufficialmente iniziato a scrivere la seconda stagione. Lo scrittore tranquillizza comunque i lettori dicendo che la produzione di un ulteriore seconda stagione verr\u00e0 decisa solo dopo la messa in onda della prima.\nIl 28 maggio 2015, la doppiatrice di Daphne Blake, Grey DeLisle posta una foto con uno schermo raffigurante una scena di un episodio durante il doppiaggio rifinitivo. La caption del post \u00e8: 'Sneak peak (anteprima) dei nuovi personaggi di Scooby!!! #Becoolscoobydoo'. Lo scatto riprende Shaggy e Scooby che parlano con la gang, e come sfondo una camera con poster dal tema rock."}
{"id": "5322925", "revid": "767487", "url": "https://it.wikipedia.org/wiki?curid=5322925", "title": "It's Time (EP Imagine Dragons)", "text": "It's Time \u00e8 il terzo EP del gruppo musicale statunitense Imagine Dragons, pubblicato il 12 marzo 2011. \u00c8 l'ultimo lavoro della band realizzato con i coniugi Andrew e Britanny Tolman, il primo dei quali aveva fondato la band con il cantante Dan Reynolds.\nContiene alcune delle tracce che verranno successivamente riprese dalla band negli anni successivi per le loro future pubblicazioni, come \"It's Time\", destinato a diventare il primo grande singolo di successo degli Imagine Dragons, e \"Amsterdam\", poi registrato di nuovo per il loro album di debutto \"Night Visions\"."}
{"id": "5322942", "revid": "70878521", "url": "https://it.wikipedia.org/wiki?curid=5322942", "title": "Marcello Luigi Lazzati", "text": ""}
{"id": "5322944", "revid": "70878577", "url": "https://it.wikipedia.org/wiki?curid=5322944", "title": "Leone Pietro Antonio Zappia", "text": ""}
{"id": "5322950", "revid": "991694", "url": "https://it.wikipedia.org/wiki?curid=5322950", "title": "F.B.C. Melgar", "text": ""}
{"id": "5322951", "revid": "991694", "url": "https://it.wikipedia.org/wiki?curid=5322951", "title": "Juventud Melgar", "text": ""}
{"id": "5322959", "revid": "31886", "url": "https://it.wikipedia.org/wiki?curid=5322959", "title": "Copenhagen Open 2003", "text": ""}
{"id": "5322960", "revid": "31886", "url": "https://it.wikipedia.org/wiki?curid=5322960", "title": "Copenhagen Open 2003 - Doppio", "text": ""}
{"id": "5322961", "revid": "31886", "url": "https://it.wikipedia.org/wiki?curid=5322961", "title": "Copenhagen Open 2003 - Qualificazioni singolare", "text": ""}
{"id": "5322962", "revid": "31886", "url": "https://it.wikipedia.org/wiki?curid=5322962", "title": "Copenhagen Open 2003 - Singolare", "text": ""}
{"id": "5322980", "revid": "282579", "url": "https://it.wikipedia.org/wiki?curid=5322980", "title": "Jean-Pierre de Beaulieu", "text": ""}
{"id": "5322986", "revid": "72396", "url": "https://it.wikipedia.org/wiki?curid=5322986", "title": "Nik Abdul Aziz Nik Mat", "text": "\u00c8 stato il primo ministro del Kelantan (in malese: \"Menteri Besar\") da 1990 - 2013 e \"Mursyidul Am\" (leader spirituale) del Partito Islamico Panmalese (PAS) dal 1991 fino alla sua morte.\nBiografia.\nNik Aziz \u00e8 nato il 10 gen 1931 a Pulau Melaka, Kota Bharu, Kelantan. Era il secondo figlio di nove fratelli.\nMorte.\n\u00c8 scomparso nella sua casa di Pulau Melaka, Kota Bharu, il 12 febbraio 2015, all'et\u00e0 di 82 anni, a causa di un carcinoma della prostata."}
{"id": "5322993", "revid": "400694", "url": "https://it.wikipedia.org/wiki?curid=5322993", "title": "Orbital (piercing)", "text": ""}
{"id": "5322994", "revid": "110311063", "url": "https://it.wikipedia.org/wiki?curid=5322994", "title": "Piercing del naso", "text": "Il piercing del naso (\"nose piercing\", in inglese) \u00e8 un tipo di piercing praticato sul naso e si suddivide fondamentalmente in tre sottotipi a seconda della posizione del piercing stesso: narice, setto e \"bridge\".\nStoria.\nLa foratura del naso \u00e8 una pratica molto antica, in uso fin dalle antiche civilt\u00e0 tribali. Tale pratica \u00e8 ad esempio in uso presso gli indios Yanomami del Sudamerica: tale popolazione, oltre all'uso della perforazione del labbro inferiore, ha in uso anche la perforazione della cartilagine del setto nasale, facendovi passare un lungo bastoncino.\nLa foratura del setto nasale \u00e8 in uso anche presso le donne Fulani, popolazione nomade dell'Africa Occidentale.\nLa pratica \u00e8 tipica anche delle donne dell'India fin dall'antichit\u00e0. Presso la popolazione indiana sono in uso sia la perforazione della narice, sia quella del setto, inserendo nel foro gioielli delle pi\u00f9 svariate fogge, da semplici perni ad anelli ampi ed elaborati, finanche a grossi plug in seguito alla dilatazione del foro. \nNei \"Veda\", i pi\u00f9 antichi libri sacri indiani, si trova un riferimento ai lobi e al naso forati della dea Lakshmi.\nNel libro della Genesi 24:22, il servo di Abramo dona a Rebecca, moglie di Isacco, un gioiello per il naso d'oro del peso di circa mezzo siclo. Il termine ebraico \"Nezem\", che appare in questo passaggio della Bibbia, significa \"anello per il naso\" nel moderno ebraico, ma nell'antico ebraico significa anche \"orecchino\", da alcuni passi successivi si capisce chiaramente che si tratta di un anello per il naso.\nLa perforazione della narice \u00e8 comune tra le trib\u00f9 nomadi del Medioriente fin dai tempi della Bibbia, ed \u00e8 storicamente comune in India. Le donne indiane in et\u00e0 fertile, indossano un anello al naso, solitamente alla narice sinistra, poich\u00e9 la narice \u00e8 associata con gli organi riproduttivi femminili nella medicina ayurvedica.\nPresso molte trib\u00f9 di nativi americani la perforazione del setto nasale \u00e8 un marchio dello status maschile. Ad esempio a questa usanza deve il proprio nome la trib\u00f9 dei Nez Perc\u00e9 (letteralmente \"Nasi Forati\").\nLa pratica \u00e8 comune anche tra i guerrieri delle trib\u00f9 dell'Estremo Oriente e del Pacifico, poich\u00e9 un osso nel naso conferisce un'apparenza aggressiva.\nAztechi e Incas indossavano un anello d'oro al setto nasale come ornamento, la pratica continua al giorno d'oggi presso gli indiani Cuna dell'isola di Panama.\nUomini e donne Marubo, nel Brasile occidentale, hanno in uso la perforazione del setto nasale, facendovi passare attraverso alcune fila di perline. Ci\u00f2 \u00e8 considerato un mezzo per entrare in sintonia con la natura che li circonda.\nUna differente forma di modificazione estetica \u00e8 quella praticata dagli aborigeni australiani, che perforano il setto nasale con un lungo stecchetto cos\u00ec da appiattire il naso.\nLa trib\u00f9 Bundi di Papua Nuova Guinea perforano il setto del naso come rito di passaggio all'et\u00e0 adulta da parte dei maschi.\nL'unico luogo al mondo di cui storicamente si ha notizia che perforazione del setto nasale sia pi\u00f9 diffusa tra le donne che tra gli uomini, \u00e8 nell'area himalayana del Nord dell'India, del Nepal, del Tibet e del Bhutan. Alle donne in queste regioni viene spesso perforata la narice forata in giovane et\u00e0, mentre il setto viene perforato durante il matrimonio a significare l'appartenenza al proprio sposo.\nProcedura e gioielleria.\nPer questo tipo di piercing vengono impiegati prevalentemente due tipi di gioielleria: l'anello (\"nose ring\", in inglese), che pu\u00f2 presentarsi nelle pi\u00f9 svariate fogge e nei pi\u00f9 diversi materiali, a seconda del contesto culturale, cos\u00ec come il perno (\"stud\", in inglese).\nNel caso di dilatazione del foro, praticata tanto in determinate culture tribali quanto presso odierne sottoculture metropolitane occidentali, vengono inseriti dei \"tappi\" (\"plug\")."}
{"id": "5322999", "revid": "305248", "url": "https://it.wikipedia.org/wiki?curid=5322999", "title": "Delio Chitt\u00f2", "text": ""}
{"id": "5323000", "revid": "305248", "url": "https://it.wikipedia.org/wiki?curid=5323000", "title": "Amedeo Merli", "text": ""}
{"id": "5323015", "revid": "729019", "url": "https://it.wikipedia.org/wiki?curid=5323015", "title": "Moster\u00f8y", "text": "Moster\u00f8y \u00e8 un'isola norvegese situata nel mare del Nord. Appartiene amministrativamente al comune di Stavanger, nella contea di Rogaland, nel sud-ovest della Norvegia.\nStoria.\nIn passato Moster\u00f8y costituiva un comune a s\u00e9 stante, a partire dalla separazione dal comune di Rennes\u00f8y del 1 luglio 1884. Il nuovo comune contava una popolazione di 1309 abitanti. Il 1 gennaio 1923 un gruppo di isole fu separato da Moster\u00f8y dando origine al comune di Kvits\u00f8y; la popolazione di Moster\u00f8y fu ridotta a 745 abitanti.\nIl 1 gennaio 1965 Moster\u00f8y fu riunita una seconda volta nel comune di Rennes\u00f8y. Prima della riunificazione il comune era composto da 817 abitanti. Nel 2020, a seguito di una riforma sui comuni norvegesi, l'isola \u00e8 stata inglobata all'interno del comune di Stavanger.\nSull'isola si trova il monastero di Ulstein, il monastero medievale meglio conservato in Norvegia."}
{"id": "5323018", "revid": "1310927", "url": "https://it.wikipedia.org/wiki?curid=5323018", "title": "Eetu Muinonen", "text": "Carriera.\nClub.\nRoPS.\nIl 1\u00ba aprile 2011, il RoPS ha annunciato d'aver ingaggiato Muinonen, che si \u00e8 legato al nuovo club con un contratto annuale. Ha debuttato in squadra il 6 maggio, schierato titolare nella vittoria per 1-0 sullo Jaro. Il 19 maggio ha realizzato la prima rete, sul campo della sua ex squadra del MyPa: il RoPS ha vinto la partita per 0-4. A fine stagione la sua squadra \u00e8 retrocessa nella Ykk\u00f6nen.\nContemporaneamente, il contratto di Muinonen \u00e8 giunto alla scadenza: il giocatore, alle prese con un infortunio, si \u00e8 ritrovato cos\u00ec svincolato. Il 17 luglio 2012, ha trovato un nuovo accordo con il RoPS, facendo cos\u00ec ritorno in squadra. Ha lasciato nuovamente il club a fine anno.\nHaka.\nIl 24 aprile 2013, ha firmato un contratto annuale con l'Haka, formazione di Ykk\u00f6nen. Ha esordito con questa maglia il 29 aprile 2013, subentrando a Juha Pirinen nella vittoria per 3-0 sull'AC Oulu. Il 18 luglio successivo ha realizzato la prima rete in campionato, nel successo per 2-0 sullo JIPPO. Ha chiuso la stagione con 26 presenze e 2 reti.\nIl 29 ottobre 2013, ha rinnovato il contratto che lo legava all'Haka per un'ulteriore stagione. Nella seconda annata in forza al club, ha disputato 27 incontri e 3 reti.\nFram Larvik.\nIl 13 febbraio 2015, Muinonen ha firmato un contratto biennale con i norvegesi del Fram Larvik. Ha esordito nella 2. divisjon in data 18 aprile, schierato titolare nella sconfitta interna per 0-1 contro il Moss. Il 18 luglio successivo ha segnato la prima rete, nella vittoria per 3-2 sull'Alta. Rimasto in squadra fino al mese di agosto, ha totalizzato 17 presenze e una rete tra campionato e coppa.\nKTP.\nAd agosto 2015 \u00e8 tornato in Finlandia, per giocare nel KTP. Il 10 settembre \u00e8 tornato allora a calcare i campi della Veikkausliiga, quando \u00e8 subentrato a Sasha Anttilainen nella sconfitta per 3-2 sul campo del Lahti.\nStatistiche.\nPresenze e reti nei club.\n\"Statistiche aggiornate al 18 febbraio 2016.\""}
{"id": "5323020", "revid": "767487", "url": "https://it.wikipedia.org/wiki?curid=5323020", "title": "CNBLUE", "text": "I CNBLUE () sono un gruppo musicale pop rock sudcoreano, formatasi a Seul nel 2009.\nNota sul nome.\nIl nome del gruppo \u00e8 l'unione di CN, che sta per \"Code Name\", e BLUE, che invece indica le iniziali degli pseudonimi dei quattro componenti: \"Burning\" (Lee Jong-hyun), \"Lovely\" (Kang Min-hyuk), \"Untouchable\" (Lee Jung Shin) e \"Emotional\" (Jung Yong-hwa).\nStoria.\nLa band ha debuttato nell'agosto 2009 in Giappone col mini-album \"Now or Never\". Il primo mini-album coreano \u00e8 stato \"Bluetory\"."}
{"id": "5323021", "revid": "124123", "url": "https://it.wikipedia.org/wiki?curid=5323021", "title": "Nati nel 393", "text": ""}
{"id": "5323022", "revid": "965985", "url": "https://it.wikipedia.org/wiki?curid=5323022", "title": "CN Blue", "text": ""}
{"id": "5323033", "revid": "767487", "url": "https://it.wikipedia.org/wiki?curid=5323033", "title": "FT Island", "text": "Gli FT Island (, , acronimo di \"Five Treasure Island\") sono un gruppo musicale pop rock sudcoreano, formatosi a Seul nel 2007.\nStoria.\nIl gruppo \u00e8 composto da Lee Hong-ki, Lee Jae-jin, Choi Min-hwan e Song Seung-hyun, con quest'ultimo che ha sostituito Oh Won-bin nel 2009.\nL'album di debutto \"Cheerful Sensibility\" \u00e8 stato tra i pi\u00f9 venduti del 2007. La loro canzone pi\u00f9 conosciuta tratta da questo disco \u00e8 \"Lovesick\".\nNel 2008 il gruppo ha esordito anche in Giappone. Negli anni successivi la band si \u00e8 fatta conoscere anche in Thailandia, Taiwan, Filippine, Singapore e in altri paesi asiatici."}
{"id": "5323034", "revid": "400694", "url": "https://it.wikipedia.org/wiki?curid=5323034", "title": "Deep Hood", "text": ""}
{"id": "5323039", "revid": "2092857", "url": "https://it.wikipedia.org/wiki?curid=5323039", "title": "Ivan Carmellino", "text": "Residente a Scopa, corre nel Campionato Italiano Velocit\u00e0 su Ghiaccio dal 2009 ed \u00e8 attualmente il detentore del titolo Italiano e Ice Series nella massima categoria WSC ICE STARS.\nBiografia.\n\u00c8 figlio di Silvano Carmellino Pilota con diversi successi nelle corse in salita (Cronoscalata), Autoslalom e Campionato Italiano Velocit\u00e0 Montagna.\nGli esordi motoristici avvengono su un Go kart 60 mini per poi passare a minimoto e successivamente a moto da enduro dove ha sostenuto sia gare regionali sia nazionali.\nL'esordio su ghiaccio \u00e8 avvenuto nel 2008 a bordo di una Lancia Delta prima serie a trazione anteriore dove si \u00e8 subito imposto nel campionato ICE CUP nella categoria Promotion (2wd) vincendo la sua categoria stagione 2008/2009.\nL'anno successivo conquista il titolo ICE CUP nella massima serie ICE STARS (4wd) con una Lancia Delta HF integrale.\nNell'estate 2010 debutta nel mondo dei rally (RALLY RONDE CITTA' DI VARALLO E BORGOSESIA) con una Renault Clio Williams FA7 piazzandosi 5\u00ba assoluto nella classifica finale e secondo tempo assoluto nella prima speciale su bagnato.\nNel Luglio 2011 partecipa al FERRANIA MOTORSHOW e si piazza 2\u00ba Assoluto\nNell'anno 2012 conquista nuovamente il campionato ICE CUP nella massima categoria ICE STARS con Fiat Grande Punto\nNell'anno 2013 e 2014 riconferma i titoli nella nuova competizione nata sulle ceneri della ICE CUP denominata Ice Series. Nell'anno 2014 viene premiato dal CONI con medaglia di bronzo al valore atletico.\nNel settembre 2014 Ivan partecipa con Ford Fiesta R5 alla competizione Rallycross sul circuito di Franciacorta piazziandosi 6\u00ba assoluto nonostante un problema al motore.\nDal 2015 diventa Responsabile Tecnico della Scuola di guida su Ghiaccio presso il circuito invernale Pista Ice Rosa Ring di Riva Valdobbia, vince il titolo ICE Series e il terzo titolo consecutivo del Campionato Italiano Velocit\u00e0 su Ghiaccio."}
{"id": "5323042", "revid": "889336", "url": "https://it.wikipedia.org/wiki?curid=5323042", "title": "Ian Mork", "text": "Carriera.\n\u00c8 stato il CT della Nazionale beliziana nel 2008 e tra il 2013 e il 2014."}
{"id": "5323050", "revid": "287204", "url": "https://it.wikipedia.org/wiki?curid=5323050", "title": "Capitan Fracassa (film 1909)", "text": ""}
{"id": "5323055", "revid": "92723", "url": "https://it.wikipedia.org/wiki?curid=5323055", "title": "Emmeh", "text": "Le informazioni relative a questo patriarca della Chiesa d'Oriente sono riportate da Barebreo nel suo \"Chronicon ecclesiasticum\", dagli storici nestoriani Mari, \u02bfAmr e Sliba, e dalla \"Cronaca di Seert\".\nEmmeh era originario di Arzun, nella regione di Beth Arbaye; dopo aver compiuto i suoi studi nella scuola di Nisibi, si fece monaco nel convento di Mar Abramo. In seguito fu nominato vescovo di Ninive, nella provincia ecclesiastica dell'Adiabene; il patriarca Isho\u02bfyahb II lo nomin\u00f2, dopo il 642, metropolita di Beth Lapat nel Kh\u016bzest\u0101n. Malgrado la sua et\u00e0 avanzata, venne eletto patriarca della Chiesa persiana alla morte di Ishoyahb II. Secondo la \"Cronaca di Seert\", era una persona buona, virtuosa e caritatevole, che si impegn\u00f2 soprattutto nell'aumento del numero delle scuole. Tre anni dopo la sua elevazione al soglio patriarcale, si rec\u00f2 a Karka d'Gedan e qui trov\u00f2 la morte, durante il regno di Othm\u00e0n ibn Aff\u00e0n, nel 649. Gli succedette il patriarca Ishoyahb III."}
{"id": "5323056", "revid": "767487", "url": "https://it.wikipedia.org/wiki?curid=5323056", "title": "Capitan Fracassa", "text": ""}
{"id": "5323057", "revid": "287204", "url": "https://it.wikipedia.org/wiki?curid=5323057", "title": "Capitan Fracassa (film)", "text": ""}
{"id": "5323059", "revid": "38120", "url": "https://it.wikipedia.org/wiki?curid=5323059", "title": "Il capitan Fracassa", "text": ""}
{"id": "5323060", "revid": "1305772", "url": "https://it.wikipedia.org/wiki?curid=5323060", "title": "Le Capitaine Fracasse", "text": ""}
{"id": "5323061", "revid": "38120", "url": "https://it.wikipedia.org/wiki?curid=5323061", "title": "Capitaine Fracasse", "text": ""}
{"id": "5323062", "revid": "1935652", "url": "https://it.wikipedia.org/wiki?curid=5323062", "title": "Simone bar Sabbae", "text": "Biografia.\nGi\u00e0 vescovo coadiutore di Papa bar Aggai dal 316, gli succedette sulla cattedra di Seleucia-Ctesifonte nel 335 circa. Quasi nulla si conosce della sua vita, ad eccezione degli \"Atti\" del suo martirio, avvenuto durante il regno del re persiano Sapore II. In quest'epoca l'impero persiano era in guerra contro i Romani; per finanziare la guerra, Sapore II aument\u00f2 le imposte che gravavano sulla popolazione cristiana. \nIl rifiuto di Simone bar Sabbae di accondiscendere alle volont\u00e0 del re fu interpretato come un tradimento; per questo motivo il vescovo di Seleucia-Ctesifonte fu messo a morte assieme a diverse migliaia di cristiani, noti come \"martiri persiani\". Secondo gli Atti del suo martirio, Simone fu messo a morte un venerd\u00ec santo di un anno imprecisato dopo il 340/341. \nLa tradizione indica come giorno della sua morte venerd\u00ec 17 aprile 341.\nCulto.\nSimone bar Sabbae \u00e8 venerato come santo da diverse Chiese e in diversi giorni: "}
{"id": "5323066", "revid": "110157", "url": "https://it.wikipedia.org/wiki?curid=5323066", "title": "Lega C 2013 (football americano)", "text": "La Lega C 2013 \u00e8 stata l'8\u00aa edizione del campionato di football americano di terzo livello, organizzato dalla SAFV.\nStagione regolare.\nClassifica.\nLa classifica della regular season \u00e8 la seguente:"}
{"id": "5323070", "revid": "287204", "url": "https://it.wikipedia.org/wiki?curid=5323070", "title": "Jack Agrios", "text": "Si laure\u00f2 in arte nel 1959 e in legge nel 1960 presso l'Universit\u00e0 dell'Alberta; nel 1978 fu nominato consulente della regina.\n\u00c8 stato direttore e membro esecutivo della squadra di football canadese Edmonton Eskimos. \u00c8 stato a capo del comitato organizzatore dei campionati del mondo di atletica leggera del 2011, che si tennero a Edmonton, per la prima volta nell'America settentrionale. Ricevette dalla IAAF la medaglia d'argento al merito.\n\u00c8 presidente della IAAF Juridical Commission."}
{"id": "5323071", "revid": "339392", "url": "https://it.wikipedia.org/wiki?curid=5323071", "title": "NordCargo", "text": ""}
{"id": "5323072", "revid": "92723", "url": "https://it.wikipedia.org/wiki?curid=5323072", "title": "Giovanni I bar Marta", "text": "Biografia.\nScarne sono le informazioni relative a questo patriarca della Chiesa d'Oriente, riportate da Barebreo nel suo \"Chronicon ecclesiasticum\", e dagli storici nestoriani Mari, \u02bfAmr e Sliba.\nGiovanni (Yohannan), noto anche come \"bar Marta\", proveniva da una nobile famiglia di Hormizd Ardashir, l'odierna Ahvaz in Iran. Educato alla scuola di B\u0113\u1e6f Lapa\u1e6d, divenne arcivescovo metropolita di B\u0113\u1e6f Lapa\u1e6d. Alla morte del patriarca Giorgio I, gli succedette sulla cattedra di Seleucia-Ctesifonte e govern\u00f2 la Chiesa d'Oriente per tre anni circa. Anziano e malato, mor\u00ec nel 683 e fu sostituito dal patriarca Hnanisho I."}
{"id": "5323076", "revid": "729019", "url": "https://it.wikipedia.org/wiki?curid=5323076", "title": "ACP125", "text": "L\u2019ACP-125 (Allied Communications Publication - COMMUNICATION INSTRUCTIONS RADIOTELEPHONE PROCEDURES) \u00e8 un manuale NATO di telecomunicazioni.\nSecondo quanto specificato al suo interno, \"l'obiettivo del manuale \u00e8 quello di formalizzare le procedure in fonia da utilizzarsi dalle forze armate delle nazioni Alleate su reti tattiche sicure o non sicure. Lo scopo \u00e8 quello di fornire una modalit\u00e0 standard di inoltro del traffico dati e voce il pi\u00f9 sicuramente possibile e in modo consistente con l'accuratezza, la velocit\u00e0 e le necessit\u00e0 del Comando e Controllo.\"\nMolte delle procedure descritte nell'ACP-125 (p.es. l'alfabeto fonetico internazionale) hanno trovato largo uso anche al di fuori dell'ambiente militare e sono diventate uno standard de facto tra gli operatori professionali radio, con particolare influenza nelle comunicazioni fonetiche radio del mondo aeronautico.\nCollegamenti esterni.\nRiferimento ufficiale: archivi documentazione NATO - Item SGM-0033-59 - COMMUNICATIONS INSTRUCTIONS, RADIOTELEPHONE PROCEDURE, ACP 125 (B) - Change no. 1 (1959)."}
{"id": "5323079", "revid": "1573940", "url": "https://it.wikipedia.org/wiki?curid=5323079", "title": "Arocatus melanocephalus", "text": "La cimice dell'olmo (Arocatus melanocephalus ) \u00e8 un insetto eterottero appartenente alla famiglia Lygaeidae.\nBiologia.\nViene detta cimice dell'olmo perch\u00e9 viene spesso segnalata la sua presenza su tali alberi dove sale per l'accoppiamento e la deposizione delle uova.\nTende ad ammassarsi negli appartamenti e pu\u00f2 emettere un cattivo odore ma come certificato tra l'altro da vari servizi fitosanitari regionali italiani, la sua presenza anche numerosa non comporta alcun rischio fitosanitario n\u00e9 per l'uomo, n\u00e9 per le piante."}
{"id": "5323081", "revid": "339392", "url": "https://it.wikipedia.org/wiki?curid=5323081", "title": "Governatorato di Kairouan", "text": ""}
{"id": "5323088", "revid": "2056951", "url": "https://it.wikipedia.org/wiki?curid=5323088", "title": "Mariposa (Lodovica Comello)", "text": "Mariposa \u00e8 il secondo album discografico della cantante italiana Lodovica Comello, pubblicato nel 2015 dalle etichette discografiche Sony Music, All Entertainment e MAS.\nIl disco.\nL'album viene annunciato al pubblico il 15 gennaio 2015, indicandone anche le tracce contenute in esso. La maggior parte dei testi sono in lingua spagnola con alcuni in italiano e inglese. L'uscita viene confermata per il 3 febbraio successivo. Il compact disc \u00e8 stato registrato durante le riprese della terza stagione della telenovela \"Violetta\", in cui la Comello interpreta Francesca, negli studi 3musica a Buenos Aires, nei Good Persian Studio e in Italia al MAS di Milano. La produzione \u00e8 durata nove mesi, lavorando nella capitale argentina con il suo produttore Fabio Serri di Milano. Infatti, la cantante dichiara \"sul set mi portavo il mio quaderno di appunti dove annotavo tutte le cose che mi colpivano per poi farne dei testi. E nei weekend lavoravo all'incisione\". Il titolo, Mariposa, significa farfalla: sul titolo la cantante racconta \"la farfalla ha le ali, io sto spiegando le mie per la prima volta. E, anch'io, come tutti gli adolescenti mi sono sentita bruco\".\nIl disco \u00e8 disponibile in due versioni: quella standard con 12 canzoni e quella deluxe con cinque canzoni in pi\u00f9 in italiano. Il primo singolo estratto \u00e8 \"Todo el resto no cuenta\" che viene pubblicato il 30 gennaio e il giorno successivo il video (reso disponibile in Argentina dal 12 febbraio). La traccia \"Un viaggio intorno al mondo\" \u00e8 dedicata al fidanzato della Comello, Tomas Goldschmidt, mentre \"Historia Blanca\" \u00e8 per sua nipote. Il testo di \"Ci vediamo quando \u00e8 buio\" \u00e8 stato scritto completamente dalla Comello nel periodo a Buenos Aires e con le musiche di Fabio Serri e Daniele Luppino, come la maggior parte delle altre canzoni.\nMariposa viene presentato attraverso il Lodovica World Tour dal 1\u00ba febbraio a Roma e con altre date in Italia, Francia, Polonia Spagna e Portogallo in cui tutte le canzoni vengono cantate. Inoltre, tiene alcuni incontri con i fan in alcune citt\u00e0 italiane e portoghesi per firmare le copie del disco. \u00c8 anche ospite per pubblicizzare il disco al programma di Barbara d'Urso \"Domenica Live\", quello di Milly Carlucci \"Notti sul ghiaccio\", alla trasmissione di Alessandro Cattelan, conduttore di \"E poi c'\u00e8 Cattelan\" e a \"Got Talent Portugal\", programma della portoghese RTP1.\nPubblicato in Italia il 3 febbraio, viene anche messo in commercio in Germania, Spagna, Francia, Portogallo, Svizzera, Messico, Argentina, Venezuela, Colombia, Cile e Brasile. In Argentina viene reso disponibile l'11 febbraio, mentre in Polonia \u00e8 disponibile dal 14 aprile dello stesso anno.\nIl compact disc entra nella classifica FIMI alla posizione numero 13, per poi scendere alla 45 dopo una settimana e risalire la settimana successiva alla posizione 19. Resta in classifica per un totale di sei settimane.\nTracce.\nEdizione deluxe.\nLa versione deluxe contiene cinque brani in pi\u00f9. Le prime dodici canzoni sono ordinate allo stesso modo di quella standard:\nMeet &amp; Greet.\nPer pubblicizzare l'album, la cantante ha tenuto degli incontri per autografare il disco.\nAccoglienza.\nL'album \u00e8 stato accolto positivamente. Silvia Marchetti per il sito culturaeculture.it dichiara al riguardo delle canzoni: \"si distinguono per originalit\u00e0 e intensit\u00e0 tracce come \"Un viaggio intorno al mondo\" [..] e \"Un posto libero\" [..]. L'estensione vocale \u00e8 da brividi in certi pezzi, prova che la ragazza \u00e8 cresciuta e si \u00e8 tolta inibizione e insicurezze\"."}
{"id": "5323089", "revid": "106908", "url": "https://it.wikipedia.org/wiki?curid=5323089", "title": "Sahn", "text": "Il sa\u1e25n, (), \u00e8 una corte tipica dell'architettura delle moschee. La maggior parte delle moschee tradizionali ha un ampio \"sa\u1e25n\" centrale, che \u00e8 per lo pi\u00f9 circondato da \"riw\u0101q\", o arcate da ogni lato. Nell'impianto architettonico tradizionale, anche le case possono ospitare un \"sa\u1e25n\" privato.\nStoria.\nOriginariamente, il \"sa\u1e25n\" \u00e8 stato utilizzato per le abitazioni, come ambiente sicuro e privato all'interno delle mura di un'area di soggiorno. Rovine di case sumeriche mostrano \"sa\u1e25n\" fin dalla Terza dinastia di Ur (2100 - 2000 a.C.). \nNel giardino della pi\u00f9 antica Persia preislamica - il primo storicamente accertato nella storia umana - i \"sa\u1e25n\" costituivano i \"giardini\" (paradisi) per uso privato. Nell'architettura tradizionale islamica, la corte di norma ospitava un \"haw\u1e0d\", un bacino o piscina con disegno simmetrico, in cui era effettuato il \"wu\u1e0d\u016b\u02be\" (abluzioni islamiche per acquisire lo stato di purit\u00e0 rituale).\nL'uso del \"sa\u1e25n\" nell'architettura islamica \u00e8 proseguito fino a met\u00e0 del XII secolo, allorch\u00e9 cominciarono ad affermarsi stilemi architettonici meno tradizionali e maggiormente innovativi.\nTipi.\nNelle moschee.\nQuasi ogni moschea storica o tradizionale vanta un \"sa\u1e25n\". \nI \"sa\u1e25n\" delle moschee tradizionali sono circondati da \"Riw\u0101q\" (colonnati)da ogni lato e ospitano spesso bacini di acque zampillanti. Tuttavia le corti interne non costituiscono un obbligo religioso e varie moschee, specialmente quelle costruite dal XX secolo in poi, ne sono sprovviste.\nNelle abitazioni.\nI \"sa\u1e25n\" nelle abitazioni residenziali sono di vari tipi e misure e si differenziano anche in funzione del luogo, urbano o rurale, del clima, delle epoche storiche e delle collocazioni geografiche. Rimane tuttavia la funzione basilare di sicurezza e riservatezza. Il \"sa\u1e25n\" pu\u00f2 costituire un giardino privato, una corte di servizio e un luogo dove trascorrere pi\u00f9 freschi le ore pi\u00f9 calde del giorno.\nIn genere, l'ingresso principale della casa non conduce direttamente al \"sa\u1e25n\". Ad esso si accede attraverso un corridoio chiamato \"maj\u0101z\" (). In questo modo i residenti ammettevano i loro ospiti nei \"majlis\" (), un salone o stanza di ricevimento, senza che potessero guardare all'interno del \"sa\u1e25n\", che quindi diventa un posto protetto e proibito agli estranei, in cui le donne della casa non debbono essere velate con l'hijab, tradizionalmente prescritto altrimenti in pubblico.\nIn contesto urbano, il \"sa\u1e25n\" \u00e8 abitualmente circondato da colonnate e ha un bacino o una fontana nel mezzo. Le residenze (\"iwan\"), una residenza privata dotata di tre pareti soltanto, in genere sovrasta il \"sa\u1e25n\" e d\u00e0 accesso a esso, a volte tramite una scalinata. I locali superiori possono consentirne la vista tramite \"mashrabiyya\" (), finestre lignee coperte che consentono la vista dell'esterno senza essere visti.\nIl \"sa\u1e25n\" moresco - ossia il patio di al-Andalus - vanta esempi quali la Corte dei Leoni e la Corte dei Mirti (Arrayanes) nel palazzo sultanale nasride dell'Alhambra."}
{"id": "5323091", "revid": "28592", "url": "https://it.wikipedia.org/wiki?curid=5323091", "title": "Vergnasco", "text": ""}
{"id": "5323095", "revid": "1568601", "url": "https://it.wikipedia.org/wiki?curid=5323095", "title": "Eruzione dell'Etna del 1832", "text": "L'eruzione dell'Etna del 1832 ebbe inizio il 31 ottobre. Si svilupp\u00f2 da una frattura che dalla quota di 2.900 m giungeva fino ai 1.700 m. Le lave minacciarono direttamente l'abitato di Bronte.\nFasi eruttive.\nL'eruzione ebbe inizio il 31 ottobre del 1832 dopo una serie di scosse telluriche che preludevano all'apertura di una lunga fenditura sul fianco occidentale del vulcano che partendo dai 2.900 m di quota s.l.m. si propag\u00f2 fino a quota 1.700 m s.l.m. La colata lavica che proruppe si diresse verso nord-ovest puntando verso Bronte. Vari e vani furono i tentativi degli abitanti che cercarono in tutti i modi di deviare il flusso a mezzo di muraglioni improvvistati e altri metodi. La colata si arrest\u00f2 tuttavia prima di colpire le abitazioni."}
{"id": "5323097", "revid": "404338", "url": "https://it.wikipedia.org/wiki?curid=5323097", "title": "Olmo (albero)", "text": ""}
{"id": "5323102", "revid": "599013", "url": "https://it.wikipedia.org/wiki?curid=5323102", "title": "Domingos Neves", "text": "Carriera.\nNazionale.\nHa giocato la sua unica partita con la maglia della Nazionale nel 1925."}
{"id": "5323116", "revid": "287204", "url": "https://it.wikipedia.org/wiki?curid=5323116", "title": "Wim Ruska", "text": "\u00c8 l'unico judoka ad aver vinto due medaglie d'oro nella stessa edizione dei Giochi olimpici, essendosi aggiudicato il titolo a Monaco di Baviera nel Giochi della XX Olimpiade sia nella categoria oltre 93\u00a0kg che nella categoria Open. Ha inoltre vinto due titoli mondiali, entrambi nella categoria oltre 93\u00a0kg, e sette titoli europei.\nDal 1976 al 1980 \u00e8 inoltre stato un wrestler professionista nella New Japan Pro-Wrestling e nella WWE.\nColpito da emorragia cerebrale nel 2001, a seguito della quale aveva subito una parziale paralisi, \u00e8 scomparso nel 2015 all'et\u00e0 di 74 anni."}
{"id": "5323119", "revid": "599013", "url": "https://it.wikipedia.org/wiki?curid=5323119", "title": "Jos\u00e9 S\u00e9rio", "text": "Carriera.\nNazionale.\nHa giocato la sua unica partita con la maglia della Nazionale nel 1948."}
{"id": "5323120", "revid": "343453", "url": "https://it.wikipedia.org/wiki?curid=5323120", "title": "HMT Olympic", "text": ""}
{"id": "5323127", "revid": "339392", "url": "https://it.wikipedia.org/wiki?curid=5323127", "title": "Debaltsevo", "text": ""}
{"id": "5323128", "revid": "46291", "url": "https://it.wikipedia.org/wiki?curid=5323128", "title": "Parentucellia latifolia", "text": "La perlina rossiccia (nome scientifico Parentucellia latifolia ) \u00e8 una pianta erbacea appartenente alla famiglia delle Orobanchaceae.\nEtimologia.\nIl nome generico (\"Parentucellia\") \u00e8 stato dato in ricordo di Tommaso Parentucelli (1397-1455), papa Niccol\u00f2 V, fondatore della Biblioteca Apostolica Vaticana e del Giardino Botanico nel Vaticano, mentre L'epiteto specifico (\"latifolia\") significa \"con foglie larghe\".\nIl binomio scientifico della pianta di questa voce \u00e8 stato proposto inizialmente da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"Species Plantarum\", perfezionato successivamente dal botanico italiano, di origine franco-inglese, Th\u00e9odore Caruel (Chandernagor, 27 giugno 1830 \u2013 Firenze, 4 dicembre 1898) nella pubblicazione \"Flora Italiana - 6:480. 1885\" del 1885.\nDescrizione.\nQueste piante raggiungono una altezza di 3 \u2013 25\u00a0cm. La forma biologica \u00e8 terofita scaposa (T scap), ossia in generale sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme e sono munite di asse fiorale eretto e spesso privo di foglie. Sono piante semiparassite (ossia contengono ancora clorofilla) e sono provviste di uno o pi\u00f9 austori connessi alle radici ospiti per ricavare sostanze nutritive.\nRadici.\nLe radici sono tipo fittone.\nFusto.\nLa parte aerea del fusto \u00e8 eretta e semplice (o poco ramosa) con peli ghiandolari a portamento patente. Lunghezza dei peli: 0,5 \u2013 1\u00a0mm.\nFoglie.\nLe foglie lungo il caule sono disposte in modo opposto. La lamina ha una forma lanceolata indivisa con 2 - 4 denti patenti per lato. Dimensione delle foglie lineari: larghezza 3 \u2013 8\u00a0mm; lunghezza 7 \u2013 15\u00a0mm.\nInfiorescenza.\nLe infiorescenze sono compatte a forma da subsferica a cilindrica. Sono presenti delle brattee, quelle inferiori sono simili alle foglie, quelle superiori sono progressivamente pi\u00f9 ridotte. Larghezza dell'infiorescenza: 1 \u2013 4\u00a0cm.\nFiore.\nI fiori sono ermafroditi, zigomorfi e tetraciclici (con i quattro verticilli fondamentali delle Angiosperme: calice \u2013 corolla \u2013 androceo \u2013 gineceo). in genere sono pi\u00f9 o meno pentameri (ogni verticillo ha 5 elementi). Lunghezza del fiore: 8 \u2013 10\u00a0mm.\nFrutti.\nIl frutto \u00e8 del tipo a capsula deiscente; la forma \u00e8 obovata con superficie densamente pubescente. I semi sono numerosi e reticolati. Lunghezza della capsula: 6 \u2013 9\u00a0mm. Dimensione dei semi: minore di 1\u00a0mm.\nRiproduzione.\nIn queste piante il semiparassitismo \u00e8 tale per cui anche i semi per germogliare hanno bisogno della presenza delle radici della pianta ospite; altrimenti le giovani piantine sono destinate ad una precoce degenerazione.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della specie (Orobanchaceae) comprende soprattutto piante erbacee perenni e annuali semiparassite (ossia contengono ancora clorofilla a parte qualche genere completamente parassita) con uno o pi\u00f9 austori connessi alle radici ospiti. \u00c8 una famiglia abbastanza numerosa con circa 60 - 90 generi e oltre 1700 - 2000 specie (il numero dei generi e delle specie dipende dai vari metodi di classificazione) distribuiti in tutti i continenti. Il genere \"Parentucellia\" \u00e8 distribuito soprattutto in Europa con poche specie di cui 2 sono presenti nella flora spontanea italiana.\nFilogenesi.\nLa classificazione tassonomica del \"Parentucellia latifolia\" \u00e8 in via di definizione in quanto fino a poco tempo fa il suo genere apparteneva alla famiglia delle Scrophulariaceae (secondo la classificazione ormai classica di Cronquist), mentre ora con i nuovi sistemi di classificazione filogenetica (classificazione APG) \u00e8 stata assegnata alla famiglia delle \"Orobanchaceae\" (trib\u00f9 Rhinantheae).\nSottospecie.\nPer questa specie sono riconosciute le seguenti due sottospecie:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nAltre notizie.\nLa parentucellia a foglie larghe in altre lingue \u00e8 chiamata nei seguenti modi:"}
{"id": "5323129", "revid": "199745", "url": "https://it.wikipedia.org/wiki?curid=5323129", "title": "Perlina rossiccia", "text": " #REDIRECT Parentucellia latifolia"}
{"id": "5323130", "revid": "339392", "url": "https://it.wikipedia.org/wiki?curid=5323130", "title": "Debaltseve", "text": ""}
{"id": "5323131", "revid": "73843", "url": "https://it.wikipedia.org/wiki?curid=5323131", "title": "AWZ P70", "text": "La AWZ P70 era un'autovettura di fascia bassa prodotta dal 1955 al 1959 dal conglomerato industriale tedesco-orientale della Automobilwerk Zwickau (AWZ).\nStoria e profilo.\nGenesi e debutto della \"P70\".\nLa genesi della \"P70\" si intreccia saldamente con la genesi della prima generazione della Trabant, la P50, per via del particolare contesto storico, politico, sociale ed economico vissuto nel primo decennio del secondo dopoguerra. La neonata DDR era governata in ogni aspetto dal SED, che decideva le strategie da attuare in campo economico, politico ed anche industriale. Proprio sotto quest'ultimo punto di vista, fu deciso di togliere di produzione al pi\u00f9 presto l'ormai vetusta IFA F8, praticamente un clone delle DKW F8 d'anteguerra. L'industria automobilistica tedesco orientale, durante la prima met\u00e0 degli anni '50 consisteva praticamente in un unico conglomerato, denominato Industrieverband Fahrzeugbau (IFA), di diverse aziende nate con l'espropriazione e la nazionalizzazione forzata dei vecchi impianti pre-bellici ubicati in Sassonia e in Turingia. La \"IFA F8\" era prodotta in quegli anni nell'ex-stabilimento Audi di Zwickau, assieme alla \"sorella maggiore\", la F9. Anche il direttivo della ex-fabbrica Audi, ora denominata \"VEB Kraftfahrzeugwerk Audi\" (utilizzando quindi in maniera abusiva il marchio \"Audi\"), aveva cominciato da tempo a pensare ad un modello che sostituisse la \"F8\", ben cosciente di quanto tale modello fosse obsoleto. Ma mancavano le idee e soprattutto i mezzi, non solo a livello di fondi, ma anche a livello di materie prime: l'embargo imposto dai Paesi del blocco occidentale imped\u00ec l'approvvigionamento di acciaio per le lamiere. Ma la IFA possedeva anche un proprio centro di Ricerca e Sviluppo (\"Foreschung- und Entwicklungswerk\", abbreviato in \"FEW\") con sede a Karl-Marx-Stadt, l'attuale Chemnitz, dove prima della guerra era presente un altro stabilimento \"DKW\". La \"FEW\" si era gi\u00e0 mossa per tempo cominciando tra l'altro a studiare e a sperimentare i possibili utilizzi della plastica anche in ambito automobilistico, ed in particolare per i pannelli carrozzeria. Gi\u00e0 prima del conflitto l'Auto Union aveva preso ad effettuare tali studi: la corsa agli armamenti intrapresa dall'allora vigente regime nazista ed il conseguente approvvigionamento delle riserve di acciaio, portarono i vertici Auto Union a pensare a materiali alternativi con cui proseguire la produzione automobilistica. Questi studi furono interrotti dallo scoppio della Seconda Guerra Mondiale, ma furono ripresi dall'IFA poco dopo la fine del conflitto presso l'ex-stabilimento Auto Union di Chemnitz. Il 1\u00ba maggio 1951 fu realizzato un prototipo sperimentale di \"F8\" che utilizzava componenti in plastica per la maggior parte della sua carrozzeria. In seguito, vennero apportate migliorie sia al materiale in s\u00e9, sia ai metodi per la sua produzione, che divenne pi\u00f9 economica. Finalmente, nel 1953 fu brevettato il nuovo materiale, chiamato \"Duroplast\". Ma nel frattempo la \"FEW\" aveva anche realizzato un primo prototipo di piccola vettura con carrozzeria giardinetta, prototipo siglato \"UR-P50\", che avrebbe potuto prefigurare la futura utilitaria. La proposta fu scartata in primis perch\u00e9 dotata di lamiere di acciaio e poi perch\u00e9 non convinse appieno per l'abitabilit\u00e0 interna. Tuttavia, il prototipo \"UR-P50\" prefigur\u00f2 invece la futura \"P70\" quasi completamente. Il fatto di essere stato scartato costrinse per\u00f2 i progettisti a ricominciare daccapo.\nMa fu solo il 14 gennaio 1954 che si ebbe una svolta in mezzo a questa marea di incertezze e idee vaghe, e precisamente quando il governo della DDR invi\u00f2 una circolare contenente le specifiche relative al nuovo modello che aveva in mente. Tale modello, in realt\u00e0, avrebbe dovuto essere quella che poi sarebbe stata la \"P50\", ossia la prima \"Trabant\". Ma le specifiche imposte dal governo tedesco orientale furono talmente restrittive da costringere il direttivo delle fabbriche coinvolte (Audi e FEW) a rivedere in maniera sostanziale alcuni punti. Le direttive imposte dal governo della DDR furono le seguenti:\nTali direttive fecero letteralmente infuriare il direttivo dell'ex-fabbrica Audi e quello del \"FEW\": gi\u00e0 il solo prezzo di vendita imposto era irreale in quanto corrispondente alla met\u00e0 del prezzo di vendita di una \"F8\". Inoltre, le tempistiche imposte per lo sviluppo del modello furono talmente ridicole che alla fine si decise che per risparmiare tempo e denaro, la vettura non avrebbe potuto assolutamente essere di nuova progettazione, ma anzi avrebbe dovuto mantenere la stessa meccanica della \"F8\", alla quale sarebbero state apportate solo modifiche accessorie. Pertanto si scelse di utilizzare lo stesso telaio, le sospensioni, i freni, il motore ed il cambio della vettura \"DKW\" prodotta nei tardi anni '30. Naturalmente, tale decisione sarebbe stata mantenuta segreta: nessun membro del governo tedesco orientale avrebbe dovuto venirne a conoscenza. Queste soluzioni, tuttavia, si rivelarono insufficienti a far sviluppare una vettura in 18 mesi. Di nuovo nello sconforto, i progettisti e responsabili della \"FEW\" furono tranquillizzati da Werner Lang, il supervisore del progetto, che li esort\u00f2 a non arrendersi. L'idea fu quella di partire dal prototipo \"UR-P50\" per sviluppare un primo modello transitorio che verr\u00e0 spacciato per la vettura definitiva, mentre la vera vettura che la \"FEW\" aveva in mente per le pretese del governo della DDR sarebbe stata approntata con pi\u00f9 calma e lanciata a tempo debito. Quest'ultimo modello sarebbe stato la \"P50\", prima generazione della popolare \"Trabant\", mentre il modello transitorio sarebbe stata proprio la \"P70\".\nIl progetto si sdoppi\u00f2 quindi in gran segreto: quello che avrebbe dato i natali alla \"P70\" fu chiamato \"F8K\".\nPer il progetto \"P70\" si scelse quindi di sfruttare la gi\u00e0 ampiamente collaudata base meccanica della \"F8\" e quindi il telaio e gli organi meccanici. Anche il motore fu sostanzialmente lo stesso, anche se vi furono apportate alcune modifiche non di poco conto. Una delle pi\u00f9 curiose fu il fatto che si decise di montare il motore a sbalzo e per essere ospitato in una carrozzeria praticamente gi\u00e0 finita, esso dovette essere ruotando di 180\u00b0 rispetto alla disposizione dello stesso motore sotto il cofano della \"F8\". Un primo prototipo fu presentato al Ministro dei Trasporti il 27 agosto 1954 e dopo oltre un mese di attesa, il 5 ottobre le dirigenze delle fabbriche coinvolte ricevette il consenso per la messa in produzione della vettura, messa in produzione che per\u00f2 non sarebbe stata tale prima dell'agosto dell'anno seguente. Nel frattempo vennero apportate le necessarie modifiche e messe a punto, un lavoro che si rivel\u00f2 alquanto pesante dato l'elevato numero di interventi che i progettisti e i tecnici \"AWZ\" dovettero affrontare, a tal punto che si cominci\u00f2 a dubitare di riuscire a lanciare la vettura entro i termini fissati. Nell'aprile del 1955 furono ultimati i primi esemplari di preserie. All'inizio di luglio gli esemplari di preserie furono ben 150 e vennero condotti per i primi test su strada.\nContro tutte le aspettative, i termini vennero rispettati: le prime \"P70\" strettamente di serie cominciarono ad uscire dalle linee di montaggio di Zwickau nell'agosto 1955, mentre la presentazione avvenne in autunno al Salone di Lipsia. Nacque cos\u00ec la \"AWZ P70\".\nCaratteristiche.\nRispetto alla \"F8\" che and\u00f2 a sostituire, la \"P70\" si present\u00f2 con una carrozzeria dalle linee decisamente pi\u00f9 moderne e che strizzavano l'occhio alle nuove carrozzerie di tipo \"ponton\" prodotte in altri Paesi. Nel complesso le linee erano tondeggianti, essenziali, prive di orpelli: il frontale era caratterizzato da proiettori tondi non molto grandi sotto ai quali trovavano posto gli indicatori di direzione, mentre al centro era presente una calandra ovale tagliata in due da un listello trasversale. Per il resto non erano presenti particolari caratteristiche stilistiche, se si esclude il fatto che nei primissimi mesi la \"P70\" fu proposta unicamente con carrozzeria berlina a tre volumi e a 2 porte, nelle quali i finestrini montati erano di tipo scorrevole e non discendente.\nDal punto di vista stilistico fu per\u00f2 chiara la volont\u00e0 di affrancarsi rapidamente dalle linee vetuste del modello precedente a favore di un modello, almeno esteriormente pi\u00f9 al passo con i tempi. Almeno esteriormente, perch\u00e9 in realt\u00e0, come gi\u00e0 detto, la \"P70\" condivise la base meccanica con la \"F8\", a partire dal telaio a longheroni e traverse in acciaio, ancorati al quale si trovavano l'avantreno a ruote indipendenti con balestra trasversale e triangoli inferiori, il retrotreno ad assale rigido oscillante (sempre con balestra trasversale) e l'impianto frenante idraulico a quattro tamburi. Ripresa dalla \"F8\" fu anche l'ossatura in legno della scocca, alla quale per\u00f2 vennero fissati i nuovi pannelli in \"Duroplast\", vera novit\u00e0 tecnica della \"P70\". Anzi, si pu\u00f2 dire addirittura che la \"P70\" stabil\u00ec un piccolo primato in quanto si tratt\u00f2 della prima vettura di serie nella storia a montare una carrozzeria in plastica.\nLa \"P70\" riprese anche il vecchio bicilindrico quadro a due tempi di origine \"F8\", della cilindrata di 690 cm\u00b3. Ma, come gi\u00e0 anticipato in precedenza, tale motore ricevette alcune migliorie. Tra queste va senz'altro menzionata la nuova testata in lega leggera ed il differente posizionamento delle candele. Ci\u00f2 permise un innalzamento del rapporto di compressione da 5,9 a 6,8:1 ed un conseguente aumento della potenza massima da 20 a 22 CV. La velocit\u00e0 massima era di 90\u00a0km/h.\nLa carriera commerciale della P70.\nDopo la presentazione a Lipsia, pi\u00f9 che altro per far conoscere la vettura alla potenziale clientela tedesca orientale, la \"P70\" fu presentata nel gennaio 1956 anche al Salone dell'automobile di Bruxelles, in modo da testare le reazioni del pubblico dell'Europa occidentale. Due mesi pi\u00f9 tardi, a marzo, la gamma si ampli\u00f2 con l'arrivo della versione \"Kombi\", provvista di un portellone posteriore, ma sempre con sole due porte laterali per i passeggeri. Le prime \"P70 Kombi\" furono prodotte nello stabilimento di Zwickau assieme alla berlina, ma alla fine del 1956 la produzione delle giardinette fu trasferita presso la ex-carrozzeria Gl\u00e4ser di Dresda, rifondata come \"VEB Karosseriewerk Dresden\" dopo la fine del conflitto. Contestualmente al lancio della \"Kombi\" si ebbe anche un leggerissimo aggiornamento estetico, appena percettibile e visibile nei nuovi fari appena ridisegnati e nell'adozione di un nuovo carburatore. Nel mese di ottobre, invece, furono adottati nuovi tergicristalli con movimento parallelo in luogo di quelli precedenti che si muovevano l'uno contro l'altro.\nNella primavera del 1957 vi fu invece l'arrivo della terza ed ultima variante di carrozzeria per la gamma della \"P70\", ossia la coup\u00e9. Fermo restando il telaio ed il motore, la versione coup\u00e9 disponeva di una carrozzeria assai profilata, specie nella zona posteriore, ma anche pi\u00f9 bassa, il che comport\u00f2 una minore resistenza al vento e di conseguenza maggiori prestazioni in allungo. La velocit\u00e0 massima fu infatti di 100\u00a0km/h. A differenza delle altre \"P70\", la coup\u00e9 montava un cofano motore in lamiera di acciaio, oltretutto provvisto anche di una sottile presa d'aria centrale. Versione di punta della gamma \"P70\", la coup\u00e9 poteva contare anche su alcuni optional considerati lussuosi all'epoca, come la verniciatura bicolore. Quest'ultimo fu uno degli optional pi\u00f9 richiesti, tant'\u00e8 vero che la maggior parte delle \"P70 coup\u00e9\" prodotte furono appunto con tale tipo di verniciatura.\nLa produzione della \"P70\" cess\u00f2 nel 1959: la \"Trabant P50\" era gi\u00e0 in commercio da un paio di anni e con la scomparsa della \"P70\" divenne il modello economico per la Germania Orientale. Per quanto riguarda la produzione, le fonti sono contrastanti: alcune dichiarano 36.151 esemplari, mentre altre ne dichiarano 36.786. Notizie discordanti anche per quanto riguarda la produzione per tipo di carrozzeria: per le \"Kombi\" alcune fonti dichiarano circa 4.000 esemplari mentre altre si fermano solo a 1.000. Analogamente, per la coup\u00e9, si passa da 1.000 a 1.500 esemplari a seconda della fonte consultata."}
{"id": "5323132", "revid": "339392", "url": "https://it.wikipedia.org/wiki?curid=5323132", "title": "Debalceve", "text": ""}
{"id": "5323133", "revid": "1071652", "url": "https://it.wikipedia.org/wiki?curid=5323133", "title": "Debal'ceve", "text": "Debal'ceve (in ucraino \u0414\u0435\u0431\u0430\u043b\u044c\u0446\u0435\u0432\u0435, ) \u00e8 una citt\u00e0 dell'Ucraina di circa 24.316 abitanti dell'Ucraina orientale.\nDall'aprile 2014 \u00e8 \"de facto\" parte della Repubblica Popolare di Doneck.\n\u00c8 un importante snodo ferroviario."}
{"id": "5323134", "revid": "729019", "url": "https://it.wikipedia.org/wiki?curid=5323134", "title": "Alfonso Cigala Fulgosi", "text": "Biografia.\nNacque ad Agazzano (provincia di Piacenza) il 16 ottobre 1884, e dopo aver frequentato il Collegio dei barnabiti di Lodi, dove consegu\u00ec il diploma liceale, entr\u00f2 come allievo presso l'Regia Accademia Militare di Fanteria e Cavalleria di Modena nel novembre 1904. Uscitone con la nomina di sottotenente di cavalleria nel 1906, fu destinato a prestare servizio presso l'8\u00ba Reggimento \"Lancieri di Montebello\". Promosso tenente nel settembre 1909, divenne capitano nel 1915 mentre prestava servizio presso il 3\u00ba Reggimento \"Savoia Cavalleria\".\nDopo l'entrata in guerra del Regno d'Italia, il 24 maggio 1915, divenne ufficiale d'ordinanza del comandante della 1\u00aa Armata mobilitata, generale Roberto Brusati. Prese parte alle operazioni belliche come comandante di uno squadrone dei 9\u00ba Reggimento \"Lancieri di Firenze\", ed infine come addetto all'8\u00aa Divisione di fanteria. Ferito sul Monte Santo, nel 1918 segu\u00ec la sua divisione in Francia, dove prese parte alla seconda battaglia della Marna. Promosso maggiore nel 1924, ricopr\u00ec l'incarico di insegnante presso la Scuola Allievi Ufficiali di Milano e in seguito di giudice supplente presso il Tribunale Militare Territoriale di Milano fino al 1927, anno in cui fu promosso al grado di tenente colonnello e trasferito al Centro Speciale di Cavalleria della Sardegna. In seguito prest\u00f2 servizio presso il Comando del Corpo d'armata di Udine, al Ministero della guerra ed infine al Comando del Corpo d'armata di Milano. Il 31 dicembre 1936 fu promosso colonnello (poi, nel 1940, anticipato al 16 marzo 1936) e nel 1940 pass\u00f2 a domanda nella riserva col grado di generale di brigata, nominato Presidente della Federazione Italiana Sport Equestri (F.I.S.E.).\nDal 7 settembre 1942, dietro sua richiesta, fu richiamato in servizio da generale di brigata della riserva, divenendo comandante della XVII Brigata costiera in Dalmazia. Dopo la promozione al rango di generale di divisione nella riserva, assunse il comando del presidio di Spalato.\nAll'atto della firma dell'armistizio dell'8 settembre 1943 si trovava presso il suo comando, integrato nel XVIII Corpo d'armata del generale Umberto Spigo. La zona di Spalato era presidiata dai reparti della 15\u00aa Divisione fanteria \"Bergamo\", al comando del generale Emilio Becuzzi, che decise inizialmente di resistere ai tedeschi facendo causa comune con i partigiani jugoslavi, ma informandoli anche non avrebbe combattuto contro gli ex alleati. L'11 settembre Becuzzi tenne un consiglio di guerra con i propri ufficiali in cui avanz\u00f2 l'ipotesi di cedere le armi ai partigiani jugoslavi, non combattere contro le forze tedesche, e sciogliere le unit\u00e0 italiane presenti in zona. Sia il generale Salvatore Pelligra, comandante dell'artiglieria del XVIII Corpo d'armata, che lui, si rifiutarono fermamente di cedere le armi preferendo combattere.\nAlle richieste avanzate da Spalato, che chiedevano l'invio di rinforzi, l'alto comando italiano rispose disponendo il ritiro dalla zona di circa soldati italiani. Tali soldati si imbarcarono su alcune navi, insieme al comandante della Divisione di fanteria \"Bergamo\", generale Becuzzi, il giorno 23. Ricevuti consistenti rinforzi, tra cui la SS Freiwilligen Division \"Prinz Eugen\", e contando sull'appoggio aereo fornito da alcune squadriglie di cacciabombardieri Junkers Ju.87 \"Stuka\", i tedeschi passarono decisamente al contrattacco. Il 24 settembre, dopo la partenza di Becuzzi, il generale Pelligra assunse il comando di tutte le rimanenti truppe italiane presenti nella zona.\nLe truppe germaniche penetrarono in citt\u00e0, assumendone il controllo dopo un breve, ma intenso combattimento. Secondo le disposizioni impartite dall'Obergruppenf\u00fchrer Karl Reichsritter von Oberkamp, comandante della 7. SS-Freiwilligen-Gebirgs-Division \"Prinz Eugen\", tutti gli ufficiali italiani che avevano fatto causa comune con i partigiani jugoslavi dovevano essere passati per le armi.\nVenne fucilato il 1 ottobre 1943 nei pressi delle fornaci di Signo. Insieme a lui furono uccisi anche il generale di brigata Salvatore Pelligra, e il generale di brigata nella riserva Angelo Policardi comandante del Genio del XVIII Corpo d'armata. Il primo fu decorato con Medaglia d'oro, e il secondo con Medaglia d'argento al valor militare alla memoria. In sua memoria gli sono state intitolate vie a Piacenza, Stresa, e Gragnano Trebbiense."}
{"id": "5323136", "revid": "599013", "url": "https://it.wikipedia.org/wiki?curid=5323136", "title": "Ant\u00f3nio Martins", "text": "Carriera.\nClub.\nHa trascorso tutta la carriera nel campionato portoghese.\nNazionale.\nHa giocato la sua unica partita con la maglia della Nazionale nel 1942, un'amichevole contro la , durante la quale riusc\u00ec a mantenere la sua porta inviolata."}
{"id": "5323140", "revid": "287204", "url": "https://it.wikipedia.org/wiki?curid=5323140", "title": "Brugola (disambigua)", "text": ""}
{"id": "5323144", "revid": "28592", "url": "https://it.wikipedia.org/wiki?curid=5323144", "title": "Debalcevo", "text": ""}
{"id": "5323147", "revid": "762947", "url": "https://it.wikipedia.org/wiki?curid=5323147", "title": "Nicola Beller Carbone", "text": "Biografia.\nCresciuta con la propria famiglia in Spagna, studia nel Colegio Alem\u00e1n di San Sebasti\u00e1n e, in seguito, alla scuola aziendale Adam Opel di Saragozza. Nel 1982 completa gli studi superiori nel Colegio Alem\u00e1n di Barcellona. In campo musicale, inizia a prendere lezioni di pianoforte all'et\u00e0 di quattro anni e a 16 si esibisce in alcuni concerti della Giovent\u00f9 Musicale (Juventudes Musicales) a Saragozza. Fin da bambina si dedica alla danza classica, per poi avviare la propria formazione teatrale nella scuola d'Arte drammatica di Saragozza, entrando anche fa parte di gruppi di teatro di strada e cabaret sia a Saragozza che a Madrid e affrontando le sue prime esperienze radiofoniche e televisive. Intraprende gli studi di cantante lirica nel 1988, con Dolores Ripolles, nella Escuela Superior de Canto di Madrid. Dal 1991 al 1993 \u00e8 scritturata dall'Opernstudio di Monaco di Baviera, dove continua la propria preparazione vocale con Astrid Varnay.\nNel 1993 ottiene il primo contratto fisso da Hellmuth Matiasek nella compagnia dello Staatstheater am G\u00e4rtnerplatz di Monaco di Baviera. Nel 1996 lavora al Nationaltheater Mannheim sotto la direzione di Jun M\u00e4rkl e fa parte della compagnia fissa fino al 2001. Dal 2001 lavora come libero professionista. Con il debutto di \"Salome\" nel 2003 allo Stadttheater Osnabr\u00fcck effettua il cambio di registro come Soprano Spinto.\nFino al 2015 ha interpretato il ruolo di \"Salome\" in 14 produzioni: da quella di Robert Carsen nel 2008, al Teatro Regio di Torino sotto la direzione musicale di Gianandrea Noseda, alla produzione di Nicolas Brieger al Grand Th\u00e9\u00e2tre de Gen\u00e8ve nel 2009, sotto la direzione musicale di Gabriele Ferro. Si dedica soprattutto al repertorio del XX secolo con opere di Zemlinsky, Schreker, Korngold, Krenek, Schostakowitsch, Berg, ma anche quelle di Strauss e Wagner. \"Tosca\", \"Marie\" di Wozzeck, e \"Katerina Ismailowa\" sono i personaggi che pi\u00f9 ha interpretato.\nDocenza.\nNel 2013 Beller Carbone ha iniziato a dedicarsi in parallelo alla sua carriera di cantante all\u2019insegnamento scenico sotto forma di seminari all'Internationales Opernstudio Z\u00fcrich, all'Escuela Superior de Canto de Madrid, l'Accademia del Maggio Fiorentino, alla FIAK (Fundaci\u00f3n Internacional Alfredo Kraus), la Theaterakademie August Everding M\u00fcnchen, al das Conservatoire de Musique Montr\u00e8al. Dal 2019 fa parte del team permanente di docenti dell\u2018 Opernstudio der Bayerischen Staatsoper con regolari Masterclass per recitazione e interpretazione. Nel 2013 ha fondato la scuola estiva InCanto Tignano in Toscana dove ha tenuto lezioni sceniche per giovani cantanti insieme al regista scozzese Paul Curran.\nDal 2019 ha perfezionato il suo concetto di insegnamento e ha fondato LIBERAinCANTO, Stage Masterclass itinerante per cantanti lirici.\nVita privata.\n\u00c8 sposata con l'orafo Gi\u00f2 Carbone, fondatore della Scuola di oreficeria Le Arti Orafe di Firenze."}
{"id": "5323148", "revid": "344503", "url": "https://it.wikipedia.org/wiki?curid=5323148", "title": "Videa CDE", "text": ""}
{"id": "5323160", "revid": "729019", "url": "https://it.wikipedia.org/wiki?curid=5323160", "title": "Torneo Postcampionato 1945-1946", "text": "Il Torneo Postcampionato \u00e8 stato un torneo calcistico di consolazione per le squadre del Sud Italia escluse dal girone finale della Serie A nel 1946, a cui si unirono anche alcune squadre di Serie C. La vincitrice fu la Pistoiese.\nStoria.\nNel 1945 l'Italia usciva dalla Seconda guerra mondiale distrutta e spaccata in due dalle devastazioni della Linea Gotica. In questa situazione fu impossibile organizzare una regolare stagione sportiva nazionale, ma la FIGC decise comunque di far ripartire i campionati separandoli, per causa di forza maggiore, fra le due parti del paese, riservandosi di eleggere un ristretto gruppo di societ\u00e0 per giocare le finali nazionali in tarda primavera. Al Sud la Lega Nazionale Centrosud organizz\u00f2 un campionato misto di Serie A-B, e un campionato di Serie C suddiviso a gironi. Il Torneo Postcampionato fu dunque il torneo di consolazione fra le escluse dalle finali della Serie A, a cui si aggiunsero alcune squadre di Serie C.\nFormula.\nLe squadre aventi diritto alla partecipazione erano trentadue e vennero suddivise in otto gironi da quattro. Le vincenti di ogni girone passavano direttamente ai gironi di semifinale.\nQualificazioni.\n5 maggio\nGironi di semifinale.\nGirone B.\nCalendario.\n30 giugno e 7 luglio:\nFinali.\n4 agosto e 11 agosto"}
{"id": "5323163", "revid": "110157", "url": "https://it.wikipedia.org/wiki?curid=5323163", "title": "Kajsa", "text": "Origine e diffusione.\nSi tratta di un ipocoristico del nome Caterina, attestato in Svezia a partire dalla met\u00e0 del XVI secolo (circa dal 1540). \nIl prenome fu popolare fino alla fine degli anni ottanta del XX secolo, quando compariva ancora tra i primi 50 nomi femminili svedesi pi\u00f9 diffusi.\nOnomastico.\nData l'origine, l'onomastico ricorre lo stesso giorno del nome Caterina. In Svezia, un onomastico laico per le persone che portano questo nome \u00e8 festeggiato il 2 agosto; Tra il 1986 e il 1992 si festeggiava invece il 15 dicembre."}
{"id": "5323174", "revid": "594360", "url": "https://it.wikipedia.org/wiki?curid=5323174", "title": "K.Will", "text": " Attivo anche come disc jockey presso la radio SBS Power FM, ha esordito nel 2006 con il singolo \"Dream\", facente parte della colonna sonora del drama \"I jug-il nom-ui sarang\". Ha collaborato con diversi artisti tra cui Rain, Boyfriend, Sistar e altri, e cantato numerose colonne sonore.\nBiografia.\nK.Will inizia a mostrare interesse nella musica e nel canto dall'infanzia. Dopo essersi diplomato, comunica ai genitori di voler diventare un cantante; tuttavia, viene convinto a non scegliere la musica come carriera principale. Alla fine, poich\u00e9 due lavori erano difficili da gestire contemporaneamente, sceglie di concentrarsi solo sulla musica. Comincia quindi a sostenere delle audizioni e cercare potenziali compositori con i quali collaborare. Mentre aiuta Rain a produrre il suo secondo album, viene notato da Park Jin-young, un influente produttore, che lo fa debuttare il 6 marzo 2007 con l'album \"Left Heart\".\nIl 2 dicembre 2008 pubblica il singolo digitale \"Love 119\", collaborazione con il rapper MC Mong, e il 31 marzo 2009 l'EP \"Dropping the Tears\", che vede la partecipazione di due membri delle Girls' Generation: Yuri appare nel videoclip omonimo, mentre Tiffany duetta con lui in \"Girl, Meets Love\". A settembre dello stesso anno viene annunciato il suo debutto come attore nel web-drama \"Soul Special\". Il successivo 5 novembre pubblica il secondo album \"Missing You\", trainato dalla traccia \"Miss, Miss and Miss\". Il 25 dicembre tiene il suo primo concerto da solista.\nIl 10 marzo 2010 pubblica il singolo \"Present\", mentre a maggio e luglio si esibisce live in Giappone, prima a Tokyo e poi a Osaka. Il 21 gennaio 2011 esce il singolo digitale \"Amazed\", che vede la collaborazione di Simon D e Hyolin; sette settimane dopo, il 10 marzo, pubblica il secondo EP \"My Heart Beating\", la cui traccia omonima consegue un all-kill. Partecipa anche a un episodio del variet\u00e0 \"Uri gyeolhonhaess-eo-yo\", al drama \"Spy Myeong-wol\" e al reality \"Immortal Songs 2\".\nIl 14 febbraio 2012 pubblica il terzo EP \"I Need You\", preceduto di due settimane dal singolo \"I Hate Myself\". \"I Need You\" raggiunge il secondo posto nella Billboard K-Pop Hot 100, mentre \"I Hate Myself\" il sesto. L'11 ottobre esce invece il terzo album \"Third Album, Part 1\". Il 3 aprile 2013 pubblica il quarto album \"The Third Album Part 2: Love Blossom\", al quale fanno seguito i tre EP \"Will in Fall\" il 19 ottobre, \"One Fine Day\" il 25 giugno 2014 e \"[RE:]\" il 25 marzo 2015."}
{"id": "5323178", "revid": "1005847", "url": "https://it.wikipedia.org/wiki?curid=5323178", "title": "Elezioni presidenziali in Madagascar del 2001", "text": "Le elezioni presidenziali in Madagascar del 2001 si tennero il 16 dicembre 2001.\nI risultati del primo turno dettero origine ad una disputa tra il candidato dell'opposizione Marc Ravalomanana e l'uscente Didier Ratsiraka; ne conseguirono manifestazioni e proteste di massa che portarono il paese sull'orlo della guerra civile. Il secondo turno elettorale fu pi\u00f9 volte convocato e rinviato, finch\u00e9 nell'aprile del 2002 si giunse ad un accordo per il riconteggio dei voti del primo turno sotto la supervisione dell'Alta Corte Costituzionale, che proclam\u00f2 la vittoria di Ravalomanana col 51,46% dei voti."}
{"id": "5323181", "revid": "915861", "url": "https://it.wikipedia.org/wiki?curid=5323181", "title": "Metronomo (antica Grecia)", "text": "Il metronomo (, letteralmente \"legislatore delle misure\") nell'antica Atene era un magistrato che si occupava del controllo delle unit\u00e0 di misura nei mercati.\nI metronomi venivano scelti a sorte e dovevano verificare la legalit\u00e0 delle misure utilizzate nei mercati, eventualmente punendo i contraffattori. Probabilmente possedevano delle misure standard di tutti i tipi, conservate nel santuario dell'eroe Stefaneforo (secondo alcuni altro nome di Teseo), cos\u00ec come a Roma le unit\u00e0 di misura erano tenute nel tempio di Giunone Moneta. Si pu\u00f2 quindi ipotizzare che i metronomi sovrintendessero anche la coniazione di monete. A loro obbedivano, come commissari nel mercato, i Prometreti.\nIl loro numero non si conosce con esattezza, ma B\u00f6ckh sostiene che fossero complessivamente dieci: cinque per la citt\u00e0 e cinque per il Pireo: secondo quest'interpretazione, allora, ce n'era uno per trib\u00f9. "}
{"id": "5323182", "revid": "2181221", "url": "https://it.wikipedia.org/wiki?curid=5323182", "title": "Ver\u00f3nica Echegui", "text": "Biografia.\n\u00c8 una discendente, da parte di madre, di Jos\u00e9 Echegaray y Eizaguirre (1832-1916), matematico, drammaturgo e politico, Premio Nobel per la letteratura assieme a Fr\u00e9d\u00e9ric Mistral nel 1904.\nDebutta in televisione con piccoli ruoli en serie come \"Una nueva vida\" y \"Paco y Veva\".\nLa sua prima apparizione nel mondo del cinema \u00e8 stata nel film \"Yo soy la Juani\", dove interpretava il personaggio principale. Per questo ruolo, \u00e8 stata candidata per il Premio Goya come migliore attrice esordiente nella ventunesima edizione.\nDopo il successo di critica della sua partecipazione al film \"Yo soy la Juani\", Echegui ha iniziato a ricevere sempre pi\u00f9 progetti. Nel 2007 esce il film \"Tocar el cielo\", una coproduzione argentino-spagnola diretta da Marcos Carnevale. Partecip\u00f2 anche al film televisivo \"Un difunto, seis mujeres y un taller\" di Antena 3.\nL'anno successivo ha partecipato a un massimo di tre produzioni. Ha recitato in \"El menor de los males\" di Antonio Hern\u00e1ndez, un film che \u00e8 stato girato alla fine del 2006. Ha avuto un ruolo secondario nella commedia corale \"8 citas\" diretta da Peris Romano e Rodrigo Sorogoyen. Sempre quell'anno fece parte del cast del film \"El patio de mi c\u00e1rcel\", film del regista Bel\u00e9n Mac\u00edas prodotto da Pedro Almod\u00f3var. La sua interpretazione di 'Isa' fu ricompensata con una candidatura al Premio Goya come migliore attrice protagonista.\nNel 2009 ha recitato, insieme a Juan Jos\u00e9 Ballesta, nel film \"La casa de mi padre\" del regista Gorka Merch\u00e1n. Sempre quell'anno esce il film \"Bunny and the Bull\", del regista Paul King. L'anno successivo ha debuttato \"La mitad de \u00d3scar\", del regista almeriense Manuel Mart\u00edn Cuenca.\nNel 2011 ha recitato nel film \"Seis puntos sobre Emma\", un film diretto da Roberto P\u00e9rez Toledo in cui interpretava Emma, una ragazza cieca che voleva con tutte le sue forze essere una madre. Ha anche presentato in anteprima il film \"Verbo\", di Eduardo Chapero-Jackson.\nIl 10 gennaio 2012, l'attrice \u00e8 stata nominata per i Premio Goya dall'Accademia delle arti e delle scienze cinematografiche di Spagna come migliore attrice per \"Kathmandu, un espejo en el cielo\", un film uscito nel 2012 in cui Echegui ha recitato per Ic\u00edar Bolla\u00edn. Nonostante non abbia vinto il Goya, ha ricevuto un Premio Gaud\u00ed, assegnato dall' Accademia del cinema catalano.\nSempre nel 2012 ha preso parte alle riprese del thriller \"La fredda luce del giorno\", film diretto da Mabrouk El Mechri in cui condivideva un cast con star di Hollywood come Henry Cavill, Sigourney Weaver e Bruce Willis.\nNel 2013 ha partecipato alla commedia \"La gran familia espa\u00f1ola\" di Daniel S\u00e1nchez Ar\u00e9valo, dove ha avuto un ruolo secondario interpretando 'Cris'. Nel marzo 2014 ha partecipato al film \"Kamikaze\", dove ha incontrato di nuovo \u00c1lex Garc\u00eda (co-protagonista in \"Seis puntos sobre Emma\"), oltre a condividere un cast con attori come Leticia Dolera, Carmen Machi e H\u00e9ctor Alterio tra gli altri. Nello stesso anno ha fatto un cameo di diversi capitoli nella lunga serie Televisi\u00f3n espa\u00f1ola \"Cu\u00e9ntame c\u00f3mo pas\u00f3\", dove interpretava Cristina.\nNel 2015 si \u00e8 unito alle riprese della serie britannica \"Fortitude\" trasmessa su Sky Atlantic e che pu\u00f2 essere vista anche su Movistar+. In esso interpreta Elena Ledesma, una cameriera spagnola. Nel febbraio 2017, la seconda stagione della serie \u00e8 stata pubblicata su Movistar Series Xtra. Sempre nel 2015 ha girato la serie \"Apaches\" per Antena 3, uscita nel 2017.\nNel 2016 ha presentato in anteprima il film messicano \"Mi stai ammazzando, Susana\" insieme a Gael Garc\u00eda Bernal. Nello stesso anno ha recitato in \"No culpes al karma de lo que te pasa por gilipollas\", una commedia diretta da Mar\u00eda Ripoll basata sul romanzo di Laura Norton.\nNell'aprile 2017 ha presentato in anteprima la commedia italiana \"Lasciati andare\", diretta da Francesco Amato. Il 9 giugno \u00e8 uscito negli Stati Uniti il film \"Hunter's Prayer - In fuga\", dove Echegui ha partecipato come attrice non protagonista accanto ad attori come Sam Worthington. L'8 settembre 2017, il film \"La niebla y la doncella\", basato su il romanzo di Lorenzo Silva con lo stesso nome. In esso ha condiviso un cast con attori del calibro di Quim Guti\u00e9rrez, Aura Garrido, Roberto \u00c1lamo e Marian \u00c1lvarez ed \u00e8 diretto da Andr\u00e9s Koppel.\nNel 2018 ha ottenuto un ruolo da protagonista nella serie americana \"Trust\", interpretando Luciana. Nel 2019, \u00e8 stata una delle protagoniste della serie natalizia Netflix \"Tre giorni di Natale\". Nel 2020 ha partecipato al lungometraggio \"L'ofrena\", interpretazione per la quale ha vinto il Premio Gaud\u00ed come miglior attrice non protagonista. Nello stesso anno ha anche ottenuto un ruolo secondario nella commedia musicale \"Ballo ballo\", per la quale \u00e8 stata nominata ai Premio Goya e vincitrice dei Premi Feroz come miglior attrice. Inoltre, ha recitato nel film Netflix \"Origini segrete\", che ha ricevuto buone critiche.\nNel gennaio 2021, ha recitato nella serie Amazon Prime Video \"3 Caminos\", che si svolge sul Cammino di Santiago. Nel luglio dello stesso anno esce il lungometraggio \"Donde caben dos\". Nel giugno 2021 inizia la sua partecipazione alla serie \"Intimidad\", distribuita dalla piattaforma Netflix.\nNel 2019 ha vinto il concorso Movistar + Short Project al FICX. Il progetto si \u00e8 concretizzato nel cortometraggio \"T\u00f3tem loba\", primo lavoro di Ver\u00f3nica Echegui come regista, in cui, sulla base dell'esperienza personale, rivisita favole popolari in chiave femminista. \u00c8 stato presentato in anteprima nel giugno 2021 su Movistar+. \nNel febbraio 2022, ha presentato in anteprima il film inglese \"Book of Love\" per Amazon Prime Video come co-protagonista con Sam Claflin nella commedia romantica. Inoltre, si annuncia il ruolo per la serie televisiva \"Los pacientes del doctor Garc\u00eda\", basato sull'omonimo romanzo di Almudena Grandes, per Televisione spagnola, con il personaggio di Amparo Priego. \nDoppiatrici italiane.\nNelle versioni in italiano dei suoi lavori, Veronica Echegui \u00e8 stata doppiato da:\nVita privata.\nDalla fine del 2010 ha una relazione con l'attore \u00c1lex Garc\u00eda."}
{"id": "5323183", "revid": "287204", "url": "https://it.wikipedia.org/wiki?curid=5323183", "title": "Aquila Basket Trento 2013-2014", "text": "La stagione 2013-2014 dell'Aquila Basket Trento si conclude con la conquista dei playoff e successivamente del titolo di Lega Gold che gli permetter\u00e0 di militare in serie A l'anno successivo.\nGiocatori:\nAllenatore: Maurizio Buscaglia"}
{"id": "5323184", "revid": "767487", "url": "https://it.wikipedia.org/wiki?curid=5323184", "title": "G.NA", "text": "Biografia e carriera.\nNata in Alberta, ha lavorato col gruppo Five Girls, formato dalla Good Entertainment, fino al suo scioglimento avvenuto nel 2007. Nell'anno 2007 \u00e8 passata come solista alla Cube Entertainment.\nNel 2010 ha duettato con Rain in un brano, mentre nel gennaio 2011 ha pubblicato il suo primo album in studio. Le sue hit pi\u00f9 famose sono \"Black &amp; White\" e \"2Hot\"."}
{"id": "5323198", "revid": "915861", "url": "https://it.wikipedia.org/wiki?curid=5323198", "title": "Metronomi", "text": ""}
{"id": "5323201", "revid": "287204", "url": "https://it.wikipedia.org/wiki?curid=5323201", "title": "Chiavenna (disambigua)", "text": ""}
{"id": "5323203", "revid": "24443", "url": "https://it.wikipedia.org/wiki?curid=5323203", "title": "Bur\u00e8l", "text": ""}
{"id": "5323208", "revid": "110157", "url": "https://it.wikipedia.org/wiki?curid=5323208", "title": "Chiesa della Madonna della Catena (Polistena)", "text": "La chiesa della Madonna della Catena \u00e8 un luogo di culto cattolico di Polistena.\nStoria.\nSull'area in cui sorge la chiesa era presente un altro luogo di culto, dedicato a san Nicola da Tolentino, che venne distrutto dal terremoto che colp\u00ec la citt\u00e0 di Polistena nel 1783. \nIl nuovo luogo di culto venne eretto tra il 1894 e il 1895 per volont\u00e0 di Giuseppe Nicastro. Un'epigrafe all'interno \u00e8 posta a memoria di tali eventi.\nDescrizione.\nLa chiesa, a navata unica, ospita al suo interno una statua della Madonna della Catena in cartapesta, copia di una in legno di Francesco Morani, distrutta in un incendio, una statua lignea di San Giuseppe, dello stesso autore, ed una statua del Ges\u00f9 Bambino di Praga."}
{"id": "5323210", "revid": "742538", "url": "https://it.wikipedia.org/wiki?curid=5323210", "title": "Castello svevo (Cosenza)", "text": ""}
{"id": "5323213", "revid": "742538", "url": "https://it.wikipedia.org/wiki?curid=5323213", "title": "Castello normanno (Cosenza)", "text": ""}
{"id": "5323219", "revid": "767487", "url": "https://it.wikipedia.org/wiki?curid=5323219", "title": "Teen Top", "text": "I Teen Top () sono una boy band sudcoreana attiva dal 2010.\nStoria.\nIl gruppo \u00e8 composto da sei membri ed ha debuttato con la compagnia TOP Media, strettamente associata a Andy Lee (Shinhwa). \nIl primo singolo \"Come into the World\" \u00e8 uscito nel luglio 2010.\nNel gennaio 2012 hanno pubblicato il mini-album \"It's\", prodotto e scritto da Brave Brothers. \nNel brano \"Crazy\" collabora Kwon So-hyun delle 4Minute."}
{"id": "5323220", "revid": "287204", "url": "https://it.wikipedia.org/wiki?curid=5323220", "title": "Andrew Soltis", "text": "Partecip\u00f2 con gli Stati Uniti a sei campionati del mondo a squadre per studenti (\"World Student Team Chess Championship\") dal 1967 al 1972. Ottenne la medaglia d'oro di squadra e individuale in 2a scacchiera nella 17\u00aa edizione di Haifa nel 1970.\nDal 1967 al 1988 vinse nove volte il campionato del Marshall Chess Club.\nVinse il 14\u00ba Torneo di Capodanno di Reggio Emilia 1971/72. Nel 1977 fu pari primo con Leonid Shamkovich nel Campionato statunitense Open di Columbus. Nel 1980 ottenne il titolo di Grande Maestro ed in seguito si dedic\u00f2 quasi esclusivamente all'attivit\u00e0 di scrittore e giornalista scacchistico. \n\u00c8 editorialista di diverse riviste e quotidiani, tra cui \"Chess Life\" (rivista ufficiale della Federazione statunitense di scacchi) e il \"New York Post\". Nel 1988 \u00e8 stato premiato come \"Chess Journalist of the Year\" dall'associazione \"Chess Journalists of America\"."}
{"id": "5323231", "revid": "553400", "url": "https://it.wikipedia.org/wiki?curid=5323231", "title": "Rivaldo (disambigua)", "text": ""}
{"id": "5323234", "revid": "118575797", "url": "https://it.wikipedia.org/wiki?curid=5323234", "title": "Lee Soo-man", "text": "\u00c8 il fondatore e capo della compagnia discografica SM Entertainment, attiva dal 1995 e lanciatrice di molte band k-pop. La compagnia \u00e8 stata fondata in realt\u00e0 nel 1985.\nBiografia.\n1952-1980: primi anni e carriera da cantante.\nLee \u00e8 nato a Seoul, in Corea del Sud, il 18 giugno 1952, e ha frequentato la Seoul National University tra il 1971 e il 1979. Ha debuttato come cantante nel 1972 ed \u00e8 diventato famoso per canzoni di successo come \"Happiness\" e \"A Piece of Dream\". Oltre alla sua carriera di musicista e ai suoi studi universitari, in questo periodo ha anche lavorato come DJ radiofonico e conduttore televisivo. \nNel 1980 ha formato la band Lee Soo-man e The 365 Days. Tuttavia, le politiche di censura dei media sotto il governo di Chun Doo-hwan lo hanno scoraggiato da una carriera nell'industria musicale coreana.\n1980-1985: Studi negli Stati Uniti.\nAll'inizio degli anni '80, Lee ha deciso di lasciare il mondo dello spettacolo per intraprendere una carriera nell'ingegneria informatica. And\u00f2 all'estero per lavorare a un master presso la California State University, Northridge, dove assistette all'ascesa di \"superstar della generazione di MTV\" come Michael Jackson. Ispirato dal periodo di massimo splendore di MTV negli Stati Uniti, Lee ha deciso di gettare le basi per la moderna industria della musica pop coreana. \nNel 1985, \u00e8 tornato in Corea \"con una visione di ci\u00f2 che potrebbe essere l'industria musicale coreana\". \n1985-presente: fondazione della SM Entertainment.\nDopo il suo ritorno in Corea, Lee \u00e8 tornato nel mondo dello spettacolo lavorando come DJ e presentatore. Nel 1989, dopo quattro anni di risparmi e di esperienza nel settore, ha fondato una societ\u00e0 di intrattenimento chiamata SM Studio (dal nome delle sue iniziali) nel quartiere Apgujeong di Seoul, e ha firmato il cantante Hyun Jin-young. Durante gli anni '90, SM Studio ha sviluppato un sistema interno che si prendeva cura di tutti gli aspetti della carriera dei suoi artisti. \nL'approccio di Lee era rivolto a un pubblico di adolescenti e dava una visione olistica delle qualit\u00e0 necessarie per diventare un intrattenitore di successo (canto, ballo e carisma). La societ\u00e0 \u00e8 stata ribattezzata SM Entertainment nel 1995. \nNel febbraio 2010, Lee si \u00e8 dimesso dalla sua posizione di membro del consiglio di amministrazione della SM, lasciandolo al nipote (ed attuale CEO) Lee Sung-soo, mantenendo un ruolo nella \"gestione e sviluppo artistico\" della societ\u00e0.\nIl 23 gennaio 2020, Lee Soo Man \u00e8 stato indicato da Billboard come uno dei pi\u00f9 influenti leader mondiali dell'industria musicale. \nIl 5 febbraio 2020, \u00e8 stato rivelato da Jeff Benjamin che scrive per Forbes che Lee Soo Man ha lavorato al Korean Girl Group Loona EP [#], che \u00e8 stato il suo primo progetto in assoluto lontano dalla SM Entertainment. \nVita privata.\nLa moglie di Lee, Kim Eun-jin, \u00e8 morta di cancro il 30 settembre 2014. Ha una nipote nella sua stessa agenzia di nome Sunny, membro delle Girls' Generation."}
{"id": "5323245", "revid": "831312", "url": "https://it.wikipedia.org/wiki?curid=5323245", "title": "Aaron Younger", "text": "Collegamenti esterni.\n "}
{"id": "5323248", "revid": "149485", "url": "https://it.wikipedia.org/wiki?curid=5323248", "title": "Judo agli VIII Giochi del Mediterraneo", "text": "La seguente pagina illustra i risultati del judo agli VIII Giochi del Mediterraneo. Va tenuto presente che in tale edizione si sono disputate solo gare maschili, con l'assegnazione del doppio bronzo."}
{"id": "5323252", "revid": "767487", "url": "https://it.wikipedia.org/wiki?curid=5323252", "title": "The Grace", "text": "Le The Grace (in coreano \ucc9c\uc0c1\uc9c0\ud76c \ub354 \uadf8\ub808\uc774\uc2a4) sono un girl group sudcoreano fondato nel 2005 dalla S.M. Entertainment.\nStoria.\nIl gruppo \u00e8 composto da quattro cantanti, due delle quali (Dana e Sunday), dal 2011, sono anche attive col nome The Grace - Dana &amp; Sunday. Lina ha fatto parte delle Isak N Jiyeon dal 2002 al 2004. Il gruppo ha esordito in Cina nell'aprile 2005. Nel 2006 ha pubblicato i primi singoli anche in Corea del Sud e Giappone. Nel marzo 2007 \u00e8 uscito il primo album in studio.\nNel luglio 2011 Dana e Sunday hanno dato vita al progetto parallelo col singolo \"One More Chance\"."}
{"id": "5323260", "revid": "2178917", "url": "https://it.wikipedia.org/wiki?curid=5323260", "title": "SM U-103", "text": "Lo SM U-103 fu un sommergibile della \"Kaiserliche Marine\" tedesca di Tipo U 57, operante durante la prima guerra mondiale. \nFu affondato il 12 maggio 1918 dall\"'Olympic\", per l'occasione HMT \"Olympic\". L'\"Olympic\", proprio per questo episodio, viene ricordata come l'unica nave di linea a riuscire nell'impresa di affondare un sottomarino, nel corso della prima guerra mondiale. \nImpostazione e varo.\nIl sommergibile fu ordinato il 15 settembre 1915 e venne impostata l'8 agosto 1916. Dopo quasi un anno, il 9 giugno 1917 venne varato ed entr\u00f2 a far parte della flotta tedesca.\nInizio carriera.\nUna volta entrata in servizio, nello stesso 1917, l'U-103 riusc\u00ec ad affondare 3 navi, 2 britanniche e una francese. Quest'ultima fu la \"Depute Pierre Goujon\", di 4121 tonnellate, la pi\u00f9 grossa nave affondata dal sommergibile tedesco.\nNel 1918 riusc\u00ec ad affondare ben 5 navi, la pi\u00f9 grossa \"Kassanga\", di 3015 tonnellate, e danneggiarne gravemente un'altra, la \"Grainton\", di 6042 tonnellate. Tutte e 6 le navi erano inglesi.\nComplessivamente l'U-103 affond\u00f2 8 navi, con tonnellaggio cumulativo di 15462, e danneggi\u00f2 1 nave di 6042, per un tonnellaggio complessivo di 21684 tonnellate.\nL'affondamento da parte dell'\"Olympic\".\nNelle prime ore del 12 maggio 1918, l'U-103 era pronto a lanciare 2 siluri, contro la poppa dell'\"Olympic\", mentre questa era in rotta per la Francia con le truppe statunitensi a bordo.\nL'U-103 non riusci a colpire la nave, cos\u00ec facendo venne notato dall'equipaggio dell'\"Olympic\" che apr\u00ec il fuoco, colpendo il sommergibile. Questo assunse una posizione verticale, finch\u00e9 non venne colpito da un'elica della nave trasporto truppe, aprendo una falla insanabile all'interno dello scafo.\nIl sommergibile inizi\u00f2 ad affondare piuttosto velocemente, portando con s\u00e9 nove morti. 31 membri dell'equipaggio, al contrario, riuscirono a salvarsi ma, non furono recuperati dall'\"Olympic\", dato che non si ferm\u00f2 per prelevare i superstiti, ma prosegu\u00ec verso Cherbourg.\nQuesti furono salvati, successivamente, dal cacciatorpediniere statunitense USS \"Davis\" e portati in Inghilterra come prigionieri di guerra.\nIl relitto del \"U-103\" giace alle coordinate a circa 90 metri di profondit\u00e0."}
{"id": "5323263", "revid": "831312", "url": "https://it.wikipedia.org/wiki?curid=5323263", "title": "Jasper Stuyven", "text": "Carriera.\nNella categoria Junior si aggiudica la maglia iridata in linea ai campionati del mondo 2009 e la medaglia di bronzo nell'edizione del 2010, anno in cui vince anche la Parigi-Roubaix di categoria. Nel 2011, passato tra gli Under-23, giunge secondo alla Parigi-Roubaix Under-23, mentre nel 2013 si classifica terzo alla Liegi-Bastogne-Liegi Under-23 e al Grote Prijs Jef Scherens, vincendo inoltre una frazione e la classifica finale alla Volta ao Alentejo e una tappa al Tour de Beauce in Canada.\nNel 2014 passa professionista firmando per la Trek Factory Racing, formazione World Tour: in stagione riesce a correre per la prima volta un grande Giro, la Vuelta a Espa\u00f1a, cogliendo anche tre quarti posti parziali. L'anno dopo, sempre in maglia Trek, vince la sua prima corsa primeggiando in una volata di una sessantina di corridori nella tappa di Murcia alla Vuelta a Espa\u00f1a. Nel 2016 coglie un altro importante successo andando a conquistare la Kuurne-Bruxelles-Kuurne, una delle \"semi-classiche\" che precedono il Giro delle Fiandre, riuscendo ad anticipare il gruppo con un'azione in solitaria.\nNel 2017 alla Parigi-Roubaix arriva con il gruppo di cinque corridori che disputano la volata per la vittoria, piazzandosi quarto. Successivamente esordisce al Giro d'Italia; si piazza terzo sul traguardo di Tortol\u00ec, al termine della seconda tappa, in una volata di gruppo. Entra nella fuga di giornata alla sesta tappa, piazzandosi secondo alle spalle di Silvan Dillier sullo strappo di Terme Luigiane, ed \u00e8 poi quinto ad Alberobello e terzo a Tortona. Conclude la corsa al secondo posto della classifica a punti. Nel prosieguo di stagione fa sua una frazione al BinckBank Tour.\nNei primi mesi del 2018 \u00e8 settimo al Giro delle Fiandre e quinto alla Parigi-Roubaix, oltre che terzo nel campionato belga in linea; nella seconda parte di stagione vince quindi una tappa al BinckBank Tour e due semiclassiche belghe, il Grand Prix de Wallonie e il Grote Prijs Jef Scherens, piazzandosi inoltre secondo alla Brussels Cycling Classic e terzo al Grand Prix Cycliste de Qu\u00e9bec. L'anno dopo ottiene diversi piazzamenti \"Top 10\" al Tour de France e si aggiudica la classifica finale del Deutschland Tour, unico successo stagionale.\nA inizio 2020 vince la Omloop Het Nieuwsblad, gara del calendario World Tour. Nel marzo 2021 vince la Milano-Sanremo, prima classica monumento di stagione, battendo allo sprint Caleb Ewan e Wout Van Aert, dopo un'azione da \"finisseur\" iniziata alla fine della discesa del Poggio assieme a S\u00f8ren Kragh Andersen."}
{"id": "5323267", "revid": "123336197", "url": "https://it.wikipedia.org/wiki?curid=5323267", "title": "Massacro di Hebron del 1994", "text": "Il massacro di Hebron del 1994 fu una strage, avvenuta il 25 febbraio 1994 nella citt\u00e0 di Hebron commessa da Baruch Goldstein che poi fu ucciso sul posto, nei pressi della grotta di Macpela.\nI fatti.\nBaruch Goldstein, un membro d'origine statunitense dell'organizzazione della Lega di Difesa Ebraica, residente a Kiryat Arba, medico ed ex ufficiale dell'esercito, penetr\u00f2 nella moschea in uniforme, evitando quindi i superficiali controlli militari predisposti, e trucid\u00f2 a colpi di fucile mitragliatore decine di musulmani impegnati nella preghiera canonica, causando l'esasperata reazione dei sopravvissuti, che linciarono l'attentatore, e della popolazione palestinese.\nL'atto sarebbe stato compiuto, secondo alcune fonti, per vendicare l'uccisione di una bambina israeliana ma in realt\u00e0 in piena coerenza con l'ideologia del kahanismo e della \"Lega di Difesa Ebraica\", quest'ultima sostenne sul proprio sito web che: \u00abnon abbiamo vergogna di dire che Goldstein fu membro fondatore dell'organizzazione\u00bb. \nVittime.\nAlla fine della giornata il numero delle vittime fu complessivamente di 60 morti, di cui 29 nella sola moschea della citt\u00e0, di altri 26 palestinesi uccisi dall'esercito israeliano e 5 israeliani uccisi dalla folla.\nConseguenze.\nDopo l'accaduto, la citt\u00e0 nel 1997 venne divisa in due settori: Hebron 2 (circa il 20% della citt\u00e0), sotto controllo dell'esercito israeliano, e Hebron 1, affidata al controllo dell'Autorit\u00e0 Palestinese, in accordo con il cosiddetto \"Protocollo di Hebron\"."}
{"id": "5323278", "revid": "767487", "url": "https://it.wikipedia.org/wiki?curid=5323278", "title": "SpiderMonkey", "text": "SpiderMonkey \u00e8 il nome in codice di uno dei primi interpreti JavaScript, sviluppato da Brendan Eich alla Netscape Communications, poi reso open source e ora mantenuto dalla Mozilla Foundation. SpiderMonkey fornisce il supporto JavaScript per Mozilla Firefox e altro come GNOME 3 desktop."}
{"id": "5323283", "revid": "287204", "url": "https://it.wikipedia.org/wiki?curid=5323283", "title": "Salisbury (Missouri)", "text": " Salisbury \u00e8 una \"city\" statunitense dello stato del Missouri nella Contea di Chariton.\nStoria.\nLa terra ove ora si trova Salisbury fu propriet\u00e0 di certo Prior Bibo, un veterano della guerra anglo-americana, verso la fine degli anni 1820. Una parte dei trecentoventi acri fu assegnata a Bibo dal governo degli Stati Uniti in compenso dei servigi resi durante la guerra. \n Dopo due passaggi successive di propriet\u00e0, la terra fu ceduta per $400 al giudice Lucius Salisbury nel 1856, che fond\u00f2 la comunit\u00e0 il 1\u00ba aprile 1867. Essa fu dotata fin dal 1863 di un ufficio postale, aperto nella propria abitazione dallo stesso Lucius. Egli gestiva inoltre una stazione di sosta delle diligenze, nota come \"Shop-A-While\"\nAl censimento del 1870 Salisbury contava 626 abitanti. Due anni dopo fu colpita da un violento \"tornado\". Grossi incendi provocarono gravi danni alle attivit\u00e0 economiche nel 1877 e nuovamente nel 1882. Fu in quello stesso anno che Salisbury venne classificata come citt\u00e0 di quarta classe, secondo le leggi del Missouri.\nLe prime attivit\u00e0 della comunit\u00e0 erano costituite da due alberghi, un mulino, tre aziende produttrici di tabacco, tre manifatture di attrezzi agricoli e una quarantina di attivit\u00e0 mercantili di vario genere, verso la fine del XIX secolo. Per le attivit\u00e0 ricreative gli abitanti avevano a disposizione la Salisbury Opera House.\nUna \"Storia della Contea di Chariton\", pubblicata nel 1896, elenca fra le attivit\u00e0 cittadine due giornali, sei medici, una fabbrica di \"soda-pop\", fabbriche di sigari ed un impianto di produzione di elettricit\u00e0, propriet\u00e0 della citt\u00e0."}
{"id": "5323289", "revid": "729019", "url": "https://it.wikipedia.org/wiki?curid=5323289", "title": "Xylella fastidiosa", "text": "Xylella fastidiosa , \"et al.\", 1986 \u00e8 un batterio Gram negativo della classe \"Gammaproteobacteria\", famiglia delle Xanthomonadaceae, che vive e si riproduce all'interno dell'apparato conduttore della linfa grezza (i cosiddetti vasi xilematici, portatori di acqua e sali minerali).\n\"X. fastidiosa\" \u00e8 in grado di indurre pesantissime alterazioni alla pianta ospite, spesso letali. Inoltre \u00e8 noto per la sua estrema polifagia, essendo in grado di diffondersi attraverso un gran numero di piante ospiti, a volte senza indurre manifestazioni patologiche. Per queste sue caratteristiche il microrganismo \u00e8 noto per i gravi danni che \u00e8 in grado di arrecare a varie coltivazioni agricole, essendo all'origine della malattia di Pierce nella vite, della clorosi variegata degli agrumi (CVC-\"citrus variegated chlorosis\") in Brasile. Il batterio \u00e8 di difficile isolamento e a crescita molto lenta in coltura axenica.\nInoltre una sottospecie di \"X. fastidiosa\" \u00e8 all'origine del \"Complesso del disseccamento rapido dell'olivo\" (\"CoDiRO\"), una gravissima fitopatologia che ha fatto la sua comparsa nell'agricoltura italiana a partire dagli anni 2008/2010, colpendo in modo pesante gli appezzamenti olivicoli del Salento in quella che \u00e8 stata definita da Joseph-Marie Bov\u00e9, dell'Acad\u00e9mie d'agriculture de France, come \"la peggior emergenza fitosanitaria al mondo\".\nSono oltre 100 le specie di piante affette da \"Xylella\" spp., con malattie quali il mal di pennacchio nel pesco, la bruciatura delle foglie di oleandro, il cancro degli agrumi; \u00e8 stata segnalata una notevole incidenza anche su prugno, ciliegio e mandorlo.\nDistribuzione geografica.\nLa distribuzione geografica dell'agente patogeno e delle patologie correlate interessa soprattutto paesi del continente americano, dove \u00e8 stato a lungo confinato: Stati Uniti d'America, Messico, Costa Rica, Venezuela, Argentina, Brasile, Per\u00f9. Ad esempio in Sud America la sottospecie \"pauca\", responsabile della clorosi variegata degli agrumi (CVC), dal 1994 sta devastando gli agrumeti brasiliani.\nEsistono rare segnalazioni di una presenza isolata a Taiwan, in Asia, dove il batterio ha fatto la sua prima comparsa fuori dalle Americhe nel 1994 e poi negli anni 2010. Dalla fine degli anni 2000 \"Xylella fastidiosa\" (spp. \"pauca\") \u00e8 segnalata anche in Italia (prima notizia di una presenza in Europa e negli altri paesi EPPO), con infestazioni a partire dagli oliveti del Salento occidentale e dell'entroterra di Gallipoli.\nPer quanto riguarda l'Europa, prima dell'individuazione in Salento era stata segnalata un'intercettazione del batterio su vegetali d'importazione in Francia (pesco e piante di caff\u00e8), senza che a questo primo evento abbia fatto seguito un insediamento. Tuttavia nel 2015 il batterio ha raggiunto anche la Francia: \u00e8 stato segnalato dapprima in Corsica nel mese di luglio 2015 e poco dopo in Francia continentale presso Nizza in Costa Azzurra, dove lo stesso ceppo batterico \u00e8 stato individuato nell'ottobre 2015.\nAl 18 agosto 2016 in Corsica erano stati individuati 279 focolai dell'infezione, concentrati soprattutto nel sud e nell'ovest dell'isola.\nNell'Agosto 2016 il batterio ha fatto la sua comparsa in Germania.\nInvece non hanno ricevuto conferma segnalazioni circa una presenza in Kosovo. Risale all'ottobre 2014 un'intercettazione dell'infezione nei Paesi Bassi, su piante ornamentali di caff\u00e8 importate dalla Costa Rica.\nPaesi colpiti da infezioni batteriche dovute a \"X. fastidiosa\".\nDi seguito si riporta la situazione dei paesi in cui \u00e8 stata segnalata la presenza del batterio, divisi per continente/nazione/stato/regione/provincia.\nPiante ospiti.\n\"X. fastidiosa\" \u00e8 un batterio altamente polifago, segnalato come agente infettante su un'ampia gamma di piante ospiti, oltre un centinaio, con varie epidemiologie e manifestazioni di patogenicit\u00e0, ma a volte senza dar luogo a sintomi.\nPiante fruttifere.\nTra le piante fruttifere vi sono specie di grande interesse agro-economico appartenenti al genere \"Vitis\" (\"Vitis vinifera\", \"Vitis labrusca\", \"Vitis riparia\"), al genere \"Citrus\" (\"Citrus spp.\", \"Fortunella\"), mandorlo (\"Prunus dulcis\"), il pesco (\"Prunus persica\"), caff\u00e8 (\"Coffea spp.\"), e l'oleandro (\"Nerium oleander\").\nL'attacco di batteri \"Xylella\" \u00e8 stato rilevato anche in altre piante da frutto, come il pero asiatico (\"Pyrus pyrifolia\"), l'avocado (\"Persea americana\"), il mirtillo (\"Vaccinium corymbosum\", \"Vaccinium virgatum\"), il prugno giapponese (\"Prunus salicina\"), il pecan (\"Carya illinoinensis\"), il prugno (\"Prunus domestica\") e il mirabolano (\"Prunus cerasifera\").\nInvece in letteratura scientifica sono rarissime segnalazioni riguardanti l'olivo (\"Olea europaea\") come pianta ospite (ad aprile 2015 solo altre due): dopo segnalazioni su un incremento di mortalit\u00e0 di ulivi nell'area di Los Angeles in California meridionale sono stati condotti alcuni studi in merito, pubblicati nel 2014 da Krugner \"et al.\" In quel caso, sebbene \"Xylella fastidiosa spp. multiplex\" sia stata spesso rinvenuta in ulivi che mostravano segni di deperimento di foglie e rami, non si \u00e8 riusciti pienamente a dimostrarne la patogenicit\u00e0 sull'olivo. Un'altra segnalazione, proveniente dall'Argentina, riguarda \"X. fastidiosa ssp. pauca\" e riporta \"manifestazioni sintomatologiche non dissimili\" da quelle dell'infezione salentina: il ritrovamento, non giunto a pubblicazione scientifica nell'aprile 2015, \u00e8 oggetto di una comunicazione personale di Mar\u00eda Laura Otero al prof. Giovanni Paolo Martelli dell'Universit\u00e0 di Bari. Il ritrovamento argentino riguarda la citt\u00e0 di C\u00f3rdoba e il nord della Provincia di La Rioja, su impianti di et\u00e0 superiore a 50 anni della variet\u00e0 autoctona locale \"Arauco\". I sintomi rilevati sono lento decadimento, colorazione verde-opaca, perdite parziali e morte rapida di germogli e rami.\nAlberi ornamentali e d'interesse non fruttifero.\nTra le piante non fruttifere, ornamentali e da ombra, sono colpite da \"Xylella\" il sicomoro americano (\"Platanus occidentalis\"), l'olmo bianco americano (\"Ulmus americana\"), il liquidambar (\"Liquidambar styraciflua\"), la quercia (\"Quercus spp.\"), l'acero rosso (\"Acer rubrum\"), il gelso rosso (\"Morus rubra\").\nPiante erbacee e arbustive.\n\"Xylella fastidiosa\" \u00e8 stato rinvenuto nell'erba medica (\"Medicago sativa\"). Esistono poi molte piante selvatiche che ospitano il batterio senza esibire sintomi di patologia: tra queste vi sono erbe selvatiche, erbacce, gigli, e vari arbusti e alberi.\nDanni e sintomi.\nIl batterio \u00e8 causa di gravi malattie in piante di interesse agricolo e ortofrutticolo (agrumi, pero, melo, olivo) e anche in essenze arboreo-arbustive di interesse forestale, inclusa la quercia e l'oleandro, e in piante ornamentali.\nQuando una pianta viene infettata i batteri portano alla formazione di un gel nello xilema, ostruendo il flusso dell'acqua attraverso i vasi linfatici della stessa e bloccando la sua nutrizione.\nI sintomi tipici e pi\u00f9 frequenti riconducibili alle infezioni da \"Xylella fastidiosa\" sono i disseccamenti pi\u00f9 o meno estesi a carico del lembo fogliare (bruscatura): il disseccamento interessa dapprima rami isolati della chioma e poi intere branche o l\u2019intera pianta. Altri sintomi sono il ridotto accrescimento di rami e germogli, gli imbrunimenti interni del legno a diversi livelli dei rami pi\u00f9 giovani, delle branche e del fusto.\nLa prossimit\u00e0 tra vigneti e agrumeti accentua la minaccia, perch\u00e9 gli agrumi non sono soltanto un ospite per le uova dell\"'Homalodisca vitripennis\", ma sono anche un importante rifugio di svernamento per l'insetto.\nA causa della sua spiccata nocivit\u00e0 \"X. fastidiosa\" \u00e8 un organismo classificato come \"patogeno da quarantena\" nella lista A1 della European and Mediterranean Plant Protection Organization (EPPO) fin dal 1981. In base alla direttiva europea 2000/29/CE, a causa della sua devastante attitudine planticida ogni segnalazione della sua presenza sul territorio della Comunit\u00e0 europea obbliga lo stato membro all'adozione di drastiche misure di eradicazione e contenimento.\nBruciatura delle foglie di Oleandro.\n\"Xylella fastidiosa\" causa la bruciatura delle foglie su l'oleandro, pianta ornamentale comune in California, che funge anche da serbatoio per il batterio.\nIl batterio infettante deriva da un ceppo di \"X. fastidiosa\" che si \u00e8 diffuso in California e in Arizona a partire dalla met\u00e0 degli anni '90.\nQuesta malattia dell'oleandro \u00e8 trasmessa sempre dalla cicalina \"Homalodisca vitripennis\".\nMalattia di Pierce.\nLa malattia di Pierce (\"Pierce's disease\", a volte abbreviata in PD) si trasmette attraverso le cicaline \"Homalodisca\" spp., insetto omottero (taxon che raccoglie insetti pungitori succhiatori di linfa, spesso vettori di malattie delle piante). Nel 1880 la malattia ha infestato e devastato oltre 40\u00a0000 acri (160 km\u00b2) di vigneti intorno ad Anaheim (California). La malattia di Pierce (PD) \u00e8 stata descritta nel 1892 da Newton B. Pierce (1856-1916, primo patologo vegetale professionista della California) sulle uve in California vicino a Anaheim. La malattia di Pierce \u00e8 circoscritta (al 2015) al sud degli Stati Uniti e al Messico. Inoltre \u00e8 stata segnalata da Luis G. Jim\u00e9nez-Arias in Costa Rica e Venezuela e forse in altre parti del Centro e Sud America. Esistono hot spot isolati della malattia presso i corsi d'acqua nell'area di Napa e Sonoma, nella California settentrionale.\nLe foglie delle viti colpite dalla malattia di Pierce virano dapprima al giallo e al marrone, infine cadono precocemente dalla vite; i germogli muoiono e i frutti risultano piccoli e duri. Dopo 1-5 anni la pianta stessa perisce.\nLa malattia \u00e8 endemica nel nord della California, dove \u00e8 veicolata dalla cicala \"Graphocephala atropunctata\" che propaga la malattia solo a viti che sono nelle adiacenze di habitat rivieraschi. Grazie a questo, nel corso degli anni, i produttori californiani avevano imparato ad adattarsi e a convivere con la malattia. Tuttavia la diffusione della malattia di Pierce \u00e8 notevolmente aumentata dalla seconda met\u00e0 degli anni novanta del Novecento, diventando una vera e propria minaccia per l'intero settore dell'industria vinicola californiana, quando l'\"Homalodisca vitripennis\", una piccola cicala originaria del sud est degli Stati Uniti, ha fatto la sua comparsa in California nel 1996, nella valle di Temecula.\nQuesto insetto si nutre della linfa grezza trasportata nello xilema delle piante e quindi pu\u00f2 diffondere il batterio molto pi\u00f9 estesamente rispetto a quanto fanno altri vettori.\nComplesso del disseccamento rapido dell'Olivo (CoDiRO).\nLa malattia identificata come Complesso del disseccamento rapido dell'olivo (\"CoDiRO\") colpisce le piante di ulivo con un complesso di sintomi strettamente associati all'omonimo ceppo della sottospecie \"pauca\", che svolge un ruolo chiave nel causare la patologia. Soprattutto negli esemplari pi\u00f9 vecchi il ruolo svolto da altri fattori, spesso concomitanti, come gli attacchi da larve della falena leopardo (\"Zeuzera pyrina\") e le infezioni micotiche di alcune specie fungine \u00e8 solo marginale come aggravante della patologia.\nLa sintomatologia colpisce con particolare gravit\u00e0 gli esemplari pi\u00f9 vetusti, con totale disseccamento degli ulivi secolari, mentre spesso su piante pi\u00f9 giovani l'alterazione si limita a disseccamenti terminali che, in base alle osservazioni disponibili al 2015, non sembrano innescare il declino generalizzato dell'intera pianta. Alcuni studi hanno iniziato a evidenziare livelli differenziati di suscettibilit\u00e0 all'aggressione microbica tra diverse cultivar dell'olivo. Questi studi tendono a individuare i fattori che inducono una maggiore resistenza/tolleranza all'aggressione microbica.\nSviluppo dell'evento patologico.\nFocolai puntiformi molto virulenti del \"Complesso del disseccamento rapido dell'olivo\" sono segnalati su ulivi in tutto il Salento e nella provincia di Lecce, con centinaia di impianti gi\u00e0 appassiti e morti. Il fenomeno ha iniziato a manifestarsi nel 2009/2010 nell'entroterra di Gallipoli e nella parte occidentale della penisola salentina. L'estensione dei focolai in Puglia \u00e8 stata aggravata dalle condizioni climatiche dell'inverno 2013-2014, la cui particolare mitezza non \u00e8 stata in grado di compiere un abbattimento di massa del vettore sufficiente a contenere la diffusione dell'infezione. Infatti al 2015 alla distribuzione puntiforme dei focolai della provincia di Lecce se ne \u00e8 aggiunto anche uno nel comune di Oria, in provincia di Brindisi, che attesta il travalicamento a nord dei precedenti limiti territoriali.\nCeppo CoDiRO.\nIl ceppo gemello dell'agente presente in Italia (codificato come \"ST53\") \u00e8 stato individuato in Costa Rica sull'oleandro, sul Mango, sulla noce macadamia, e sul caff\u00e8: l'ipotesi di un collegamento tra l'insorgenza del CoDiRO e le importazioni nel Salento di essenze florovivaistiche costaricane, gi\u00e0 avanzata dai virologi del CNR di Bari, \u00e8 stata corroborata dall'individuazione dell'infezione, nei Paesi Bassi, su piante ornamentali di caff\u00e8 in transito importate dalla Costa Rica nell'ottobre 2014, e sul caff\u00e8. Invece la mancanza di mutazioni genetiche locali fa ritenere improbabile che si tratti di un adattamento evolutivo avvenuto nel Salento. Nel 2016 lo stesso ceppo \u00e8 stato isolato a Mentone, nei pressi del confine con la Liguria, in uno dei focolai di \"Xylella\" nel territorio francese.\nI principali vettori sono le specie della famiglia Aphrophoridae (il cui nome comune, \"sputacchine\", rimanda alla schiuma bianca, simile alla saliva di uno sputo, in cui vivono immersi gli esemplari in fase giovanile), in particolare la specie \"Philaenus spumarius\", nota come sputacchina media\", specie molto diffusa in Europa e presente con dense popolazioni nella provincia di Lecce dove ne \u00e8 stata accertata scientificamente l'efficienza e l'efficacia come vettore del batterio.\nPiante ospiti del ceppo CoDiRO.\nOltre all'olivo il ceppo CoDiRO \u00e8 stato rinvenuto in molte altre piante ospiti (circa una quindicina al mese di marzo 2015): mandorlo, ciliegio, oleandro, \"Vinca minor\", \"Polygala myrtifolia\", \"Westringia fruticosa\", \"Acacia saligna\", \"Spartium junceum\". In condizioni sperimentali ne \u00e8 stata accertata la suscettibilit\u00e0 anche per \"Catharanthus roseus\" (\"Vinca rosea\"), mirto, rosmarino, alaterno.\nInvece nell'areale di infezione del Salento il ceppo CoDiRO non sembra affliggere gli agrumi, nonostante la consociazione di queste piante con colture ed esemplari di olivo con gravi infezioni da \"Xylella fastidiosa\". L'alta polifagia del batterio, gi\u00e0 conclamata, fa presagire un possibile ampliamento della platea di specie ospiti, con variazione nell'epidemiologia e nelle manifestazioni della sua patogenicit\u00e0.\nIniziative di contenimento.\nL'espansione dei focolai del CoDiRO nel Salento, anche oltre i confini della provincia di Lecce, ha spinto all'adozione di politiche di contrasto con un programma teso all'eradicazione del batterio Xylella. Tuttavia al marzo 2015, a distanza di anni dalle prime manifestazioni, lo sviluppo dei focolai e l'espansione del batterio in una quindicina di specie diverse hanno reso non pi\u00f9 raggiungibile l'obiettivo di eradicazione di \"Xylella\" nella provincia di Lecce, lasciando aperta la sola possibilit\u00e0 di un suo contenimento, mentre nel 2015 rimaneva perseguibile un suo contenimento nel Salento.\nLe misure di contenimento prevedevano l'istituzione di fasce geografiche differenziate per intensit\u00e0 delle misure di estirpazione delle piante malate e, in via precauzionale, di quelle sane che si trovino a una certa prossimit\u00e0 con i focolai. Sarebbero necessarie anche restrizioni alla libera circolazione di 150 specie florovivaistiche prodotte in Puglia e restrizioni in ingresso alle importazioni in Europa di piante vive suscettibili alla \"Xylella\" provenienti da alcuni paesi extra-europei, tra cui Honduras e Costa Rica.\nA marzo 2017 uno studio pubblicato dal Joint Research Centre della Commissione europea d\u00e0 per assodato che non \u00e8 pi\u00f9 possibile eliminare il batterio dal territorio salentino.\nSottospecie.\n\"Xylella fastidiosa\" \u00e8 l'unica specie conosciuta del genere \"Xylella\". Ne sono state descritte 4 sottospecie, distinguibili non solo sotto il profilo genetico, ma anche per il meccanismo di attacco biologico che interessa distinte specie vegetali:\nNella seguente tabella sono riepilogate le specie conosciute, con indicazione dell'origine geografica e delle principali piante ospiti:\nSottospecie proposte.\nOltre alle quattro sottospecie gi\u00e0 descritte ne \u00e8 stata proposta una quinta, di cui al 2015 non \u00e8 ancora accertata la specificit\u00e0:\nStudi e ricerche.\nL'espansione della malattia dovuta all'impatto di \"Homalodisca vitripennis\" ha innescato uno sforzo collaborativo unico da parte di coltivatori, amministratori, politici, ricercatori, per cercare soluzioni a questa minaccia. Nessuna cura \u00e8 stata ancora trovata al 2015, ma la comprensione della biologia di \"Xylella fastidiosa\" e \"Homalodisca vitripennis\" \u00e8 molto aumentata dal 2000, quando il \"California Department of Food and Agriculture\", in collaborazione con diverse universit\u00e0 come l'Universit\u00e0 della California a Davis, l'Universit\u00e0 della California a Berkeley, l'Universit\u00e0 della California a Riverside, e l'Universit\u00e0 di Houston\u2013Downtown, hanno cominciato a focalizzare la loro ricerca su questo parassita.\nStudi sulla malattia di Pierce.\nPresso l'Universit\u00e0 della California a Davis \u00e8 in corso una ricerca per selezionare variet\u00e0 di vite resistenti alla malattia di Pierce: Nella primavera del 2007 \u00e8 stata messa a dimora la terza generazione di piantine che posseggono per il 94% geni di vitis vinifera&lt;ref name=\"PD/GWSS newsletter, 2\"&gt; \"PD/GWSS Board bulletin - Spring 2007\" , \"California Department of Food &amp; Agriculture\", primavera 2007 (p. 2)&lt;/ref&gt;.\nStudi sul CoDiRo.\nIl 27 giugno 2016 \u00e8 stato pubblicato uno studio condotto dall'IPSP-CNR (Istituto per la Protezione Sostenibile delle Piante del Consiglio Nazionale delle Ricerche) e dall'Universit\u00e0 degli Studi di Bari (Dipartimento di Scienze del Suolo della Pianta e degli Alimenti) che conferma osservazioni precedenti su una minore suscettibilit\u00e0 della cultivar \"Leccino\" rispetto a un'altra variet\u00e0 locale, la \"Ogliarola salentina\".\nNell'aprile 2017 lo stesso team di ricerca pubblica un altro studio in cui si osserva una maggiore resistenza/tolleranza all'aggressione microbica anche nella cultivar FS-17 (nota anche come \"Favolosa\").\nStudi sulla Clorosi variegata degli agrumi.\nUno studio pubblicato nel 2003 ha investigato il possibile ruolo della N-acetilcisteina (NAC: un principio attivo mucolitico di uso comune di farmaci equivalenti, anche in ambito pediatrico). Lo studio, condotto su coltivazioni idroponiche in condizioni molto vicine a quelle sul campo, ha mostrato una significativa riduzione della popolazione batterica grazie alle capacit\u00e0 del farmaco di sciogliere i legami che garantiscono la coesione dei biofilm microbici. Si tratta della prima evidenza di un'attivit\u00e0 antibatterica della NAC contro un microorganismo patogeno.\nLa riduzione della popolazione microbica dovuta al trattamento causa una netta riduzione dei sintomi, ma non estirpa in modo definitivo l'infezione. La recrudescenza dei sintomi sulle foglie dopo l'interruzione del trattamento avviene in un tempo di latenza aumentato fino a circa 8 mesi.\nSequenziamento del genoma.\nIn uno studio condotto da un pool di oltre 30 laboratori statali di ricerca del Brasile a partire dal 1997 nello Stato di S\u00e3o Paulo \u00e8 stato realizzato il sequenziamento del genoma di \"Xylella fastidiosa\" (insieme con quello di \"Xanthomonas citrii\") Questo studio ha visto anche il sequenziamento del DNA della canna da zucchero. Il programma statale di ricerca \u00e8 stato finanziato dalla \"Funda\u00e7\u00e3o de Amparo \u00e0 Pesquisa do Estado de S\u00e3o Paulo\" (FAPESP), una fondazione pubblica dello stato di San Paolo per il sostegno e la promozione della ricerca."}
{"id": "5323294", "revid": "767487", "url": "https://it.wikipedia.org/wiki?curid=5323294", "title": "Girotondo, giro intorno al mondo", "text": "Girotondo, giro intorno al mondo \u00e8 un film del 1998, diretto da Davide Manuli.\nTrama.\nIl protagonista \u00e8 Angelo, un ragazzo cresciuto con una donna nomade e il suo migliore amico tossicodipendente. Un giorno l'amico muore per overdose e Angelo sprofonda nello sconforto da cui uscir\u00e0 solo grazie all'aiuto della prostituta Serena."}
{"id": "5323296", "revid": "1762651", "url": "https://it.wikipedia.org/wiki?curid=5323296", "title": "Davide Manuli", "text": "Biografia.\nNato a Milano nell'aprile 1967 si trasferisce a New York nel 1987 per studiare all'Actors Studio e al Lee Strasberg Institute terminando gli studi nel 1992. Dopo alcune esperienze nel mondo del cinema sia come attore che come manager arriva in finale nel Premio Solinas con la sceneggiatura di \"Girotondo, giro intorno al mondo\", vincendo una borsa di studio. Nel 1998 riuscir\u00e0 a trasformare la sua sceneggiatura in film curandone anche la regia. Sempre nel '98, il film partecipa alla quinta edizione del Festival Arezzo Cittadella del Cinema Indipendente, vincendo il gran premio Fuji come miglio film (il presidente di giuria \u00e8 Morando Morandini). \nNegli anni seguenti ha lavorato come aiuto regista per Abel Ferrara e nel 2012 \u00e8 uscito il suo ultimo film: \"La leggenda di Kaspar Hauser\" con protagonisti Vincent Gallo, Claudia Gerini e Silvia Calderoni."}
{"id": "5323298", "revid": "486946", "url": "https://it.wikipedia.org/wiki?curid=5323298", "title": "Platano (albero)", "text": ""}
{"id": "5323309", "revid": "135229", "url": "https://it.wikipedia.org/wiki?curid=5323309", "title": "Mustafa Yatabar\u00e9", "text": ""}
{"id": "5323314", "revid": "838137", "url": "https://it.wikipedia.org/wiki?curid=5323314", "title": "Risveglio (partito politico)", "text": "Risveglio (in lettone: \"Atmoda\") \u00e8 un partito politico lettone di orientamento conservatore fondato nel 2014; inizialmente chiamato Dal Cuore per la Lettonia (\"No sirds Latvijai\"), ha assunto l'odierna denominazione nel 2019.\nTra i principiali obiettivi perseguiti dal partito vi \u00e8 l'introduzione di pi\u00f9 equo trattamento salariale e previdenziale.\nStoria.\nIl partito \u00e8 stato fondato da Inguna Sudraba, gi\u00e0 vice ministro delle finanze e funzionaria della Corte dei conti.\nAlle elezioni parlamentari del 2014 ha ottenuto il 6,9% dei voti, ottenendo 7 seggi al Saeima; alle parlamentari del 2018 \u00e8 crollato allo 0,8%.\nNel febbraio 2019 \u00e8 stata adottata la nuova denominazione del partito che, alle successive elezioni europee, ha ricevuto lo 0,5% dei voti."}
{"id": "5323315", "revid": "1305772", "url": "https://it.wikipedia.org/wiki?curid=5323315", "title": "Rock the Blues Away", "text": "Rock the Blues Away \u00e8 un singolo del gruppo musicale australiano AC/DC, il terzo estratto dal quindicesimo album in studio \"Rock or Bust\" e pubblicato il 6 febbraio 2015.\nVideo musicale.\nIl videoclip del brano \u00e8 stato girato a Los Angeles e ha visto la partecipazione di Chris Slade alla batteria, che accompagner\u00e0 il gruppo durante il \"Rock or Bust World Tour\"."}
{"id": "5323317", "revid": "61051", "url": "https://it.wikipedia.org/wiki?curid=5323317", "title": "John C.Waldron", "text": ""}
{"id": "5323321", "revid": "436907", "url": "https://it.wikipedia.org/wiki?curid=5323321", "title": "Ermal Meta", "text": "Dopo l'esperienza come componente dei gruppi Ameba 4 e La Fame di Camilla nel corso degli anni duemila, a partire dal 2013 ha intrapreso la carriera da solista, pubblicando quattro album in studio e vincendo il Festival di Sanremo 2018 in coppia con Fabrizio Moro con il brano \"Non mi avete fatto niente\". Nello stesso anno ha rappresentato insieme a Moro l'Italia all'Eurovision Song Contest, svoltosi a Lisbona, classificandosi poi in quinta posizione.\nBiografia.\nPrimi anni.\nNato a Fier, in Albania, all'et\u00e0 di 13 anni si \u00e8 trasferito con la madre, il fratello e la sorella a Bari, troncando ogni rapporto con il padre, da lui definito violento. Cresciuto ascoltando musica classica (la madre \u00e8 violinista professionista, primo violino dell'orchestra di Fier), ha cominciato a suonare a 16 anni pianoforte e chitarra e ha fatto parte di vari gruppi prima di entrare a fare parte degli Ameba 4, in qualit\u00e0 di chitarrista, affiancato da Fabio Properzi alla voce e chitarra, Tullio Ciriello al basso e Luca Giura alla batteria. Tale gruppo ha preso parte al Festival di Sanremo 2006 nella sezione Giovani con il brano \"Rido... forse mi sbaglio\", venendo tuttavia eliminato alla prima serata. Il brano \u00e8 stato successivamente inserito nel loro unico album, intitolato \"Ameba 4\" e prodotto dalla Sugar Music di Caterina Caselli. Poco dopo la band si sciolse.\nLa Fame di Camilla.\nNel 2007 Meta ha fondato a Bari il gruppo La Fame di Camilla, con i quali realizza i tre album in studio \"La Fame di Camilla\" (2009) \"Buio e luce\" (2010) e \"L'attesa\" (2012). Sin dagli esordi, il gruppo \u00e8 stato protagonista di un'intensa attivit\u00e0 dal vivo che li ha portati ad esibirsi presso eventi di rilevanza nazionale, come il Festival di Sanremo 2010, presentando in gara nella sezione Giovani il brano \"Buio e luce\", e l'Heineken Jammin' Festival, suonando sullo stesso palco di Stereophonics, The Cranberries e Aerosmith.\nCarriera solista.\nAutore per altri artisti.\nIn seguito allo scioglimento del gruppo, Meta ha intrapreso l'attivit\u00e0 di autore che nel corso degli anni lo ha portato a scrivere brani per molti interpreti italiani come Emma, Francesco Renga, Patty Pravo, Chiara Galiazzo, Marco Mengoni, Francesca Michielin, Francesco Sarcina, Red Canzian, Giusy Ferreri e Lorenzo Fragola oltre ad aver curato gli arrangiamenti di alcuni brani per i Negrita e per i gi\u00e0 citati Renga e Sarcina.\nNel 2013, in occasione dell'annuale Festival di Sanremo, la cantante Annalisa ha presentato i brani \"Scintille\" e \"Non so ballare\", quest'ultimo scritto da Meta. Nel corso del 2013, Meta ha scritto insieme a Niccol\u00f2 Agliardi il brano \"Non mi interessa\" per Patty Pravo, con la quale ha realizzato un duetto; nello stesso anno ha inoltre composto i brani \"Pronto a correre\", \"20 sigarette\" e \"Natale senza regali\" per Marco Mengoni, presenti nell'album di quest'ultimo \"Pronto a correre\".\nAgli inizi del 2014 realizza il brano \"Tutto si muove\", inserito nella colonna sonora della serie televisiva \"Braccialetti rossi\", mentre il 22 ottobre dello stesso anno esce in rotazione radiofonica il suo singolo di debutto \"Lettera a mio padre\". Nello stesso anno ha realizzato in duetto con Niccol\u00f2 Agliardi il brano \"Volevo perdonarti, almeno\", presente nella colonna sonora \"Braccialetti rossi 2\". Al termine del 2014 ha firmato insieme a Gianni Pollex il singolo \"Straordinario\" di Chiara, presentato da quest'ultima al Festival di Sanremo 2015; sempre nello stesso periodo torna a collaborare con Marco Mengoni per la stesura dei brani \"Invincibile\" (scritto insieme a Matteo Buzzanca), \"La neve prima che cada\" e \"Io ti aspetto\" (scritti con Dario Faini) inseriti nell'album del 2015 di Mengoni \"Parole in circolo\".\nNel 2015 ha scritto per Lorenzo Fragola i testi di due brani tratti dall'album \"1995\", \"La nostra vita \u00e8 oggi\" e \"Resta dove sei\", per poi partecipare in veste di produttore insieme a Fabrizio Ferraguzzo e Roberto Cardelli alla realizzazione del secondo album da solista di Francesco Sarcina de Le Vibrazioni, \"Femmina\", nel quale sono presenti i brani \"Un miracolo\" (scritto con Antonio Filippelli), l'omonimo \"Femmina\" (composto insieme a Sarcina) \"Ossigeno\" e \"Benvenuta nel mondo\", i cui testi sono scritti da Meta. Sempre nello stesso anno partecipa alla composizione dei singoli \"Occhi profondi\" e \"Arriver\u00e0 l'amore\" per Emma Marrone.\n\"Umano\".\nIl 19 novembre 2015 \u00e8 stata annunciata la pubblicazione del singolo \"Odio le favole\", uscito il 27 dello stesso mese; in quest'ultima data, Meta ha preso parte a Sanremo Giovani 2015, venendo selezionato tra le Nuove Proposte del Festival di Sanremo 2016. Il singolo raggiunge la 66\u00aa posizione nella classifica dei singoli pi\u00f9 venduti in Italia.\nIl 5 febbraio 2016 \u00e8 stato pubblicato il primo album in studio del cantante, intitolato \"Umano\" e che ha debuttato alla 45\u00aa posizione degli album pi\u00f9 venduti in Italia.\n\"Vietato morire\".\nNel 2017 Meta ha preso parte al sessantasettesimo Festival di Sanremo nella sezione \"Big\" con il brano \"Vietato morire\", con il quale \u00e8 giunto terzo. Pubblicato l'8 febbraio 2017, esso ha anticipato il secondo album in studio, anch'esso intitolato \"Vietato morire\" e uscito due giorni pi\u00f9 tardi.\nNel corso della manifestazione sanremese, il cantautore ha vinto il premio di miglior cover nella serata del gioved\u00ec interpretando \"Amara terra mia\" di Domenico Modugno, mentre in quella conclusiva si \u00e8 aggiudicato il Premio della Critica \"Mia Martini\".\nA due settimane dalla manifestazione sanremese, \"Vietato morire\" \u00e8 salito al primo posto degli album pi\u00f9 venduti in Italia. Il disco \u00e8 stato promosso nel corso dell'anno anche dai singoli \"Ragazza paradiso\", \"Voodoo Love\" (presentata in una versione con i Jarabe de Palo) e \"Piccola anima\", quest'ultimo in collaborazione con Elisa.\nNel mese di marzo Meta \u00e8 stato scelto come giudice della sedicesima edizione del talent show \"Amici di Maria De Filippi\". Il 12 novembre successivo Meta ha vinto il premio \"Best Italian Act\" agli MTV Europe Music Awards 2017.\n\"Non abbiamo armi\".\nNel dicembre 2017 Meta ha rivelato di aver terminato le lavorazioni al terzo album in studio, che sarebbe stato pubblicato in concomitanza con la sua partecipazione al Festival di Sanremo 2018. Nel gennaio 2018 ha annunciato il titolo, \"Non abbiamo armi\", e pubblicato la relativa copertina.\nIn occasione del Festival di Sanremo 2018 il cantautore ha presentato il brano \"Non mi avete fatto niente\" in coppia con Fabrizio Moro, il cui testo \u00e8 stato scritto dai due insieme ad Andrea Febo in seguito all'attentato di Manchester al concerto di Ariana Grande. Il brano \u00e8 infine risultato il vincitore della manifestazione. In qualit\u00e0 d'interprete della canzone vincitrice del Festival, Meta \u00e8 stato automaticamente designato, insieme a Fabrizio Moro, come rappresentante dell'Italia all'Eurovision Song Contest 2018 a Lisbona, classificandosi poi in quinta posizione.\n\"Non abbiamo armi\" ha debuttato in vetta alla Classifica FIMI Album ed \u00e8 stato presentato per la prima volta dal vivo il 28 aprile al Mediolanum Forum di Assago in occasione di un concerto speciale dove il cantante si \u00e8 esibito con ospiti d'eccezione, quali Antonello Venditti, Elisa e il suo precedente gruppo La Fame di Camilla.\nOltre al successivo tour, il disco \u00e8 stato promosso anche dai singoli \"Dall'alba al tramonto\", \"Io mi innamoro ancora\" e \"9 primavere\", entrati in rotazione radiofonica tra aprile e ottobre 2018.\nCollaborazioni e \"Trib\u00f9 urbana\".\nNel 2019 ha ricoperto il ruolo di autore per il cantante Alberto Urso, scrivendo i brani \"Il mondo tranne me\" e \"Resta per sempre\", entrambi contenuti in \"Il sole ad est\". L'anno successivo Meta ha aderito al supergruppo Italian Allstars 4 Life che ha riunito oltre cinquanta artisti italiani per l'incisione del brano \"Ma il cielo \u00e8 sempre blu\", cover corale del brano di Rino Gaetano. I ricavati del singolo, pubblicato l'8 maggio, sono stati devoluti alla Croce Rossa Italiana per sostenere \"Il Tempo della Gentilezza\", progetto a supporto delle persone pi\u00f9 fragili colpite dalla pandemia di COVID-19. In occasione del Concerto del Primo Maggio Meta ha presentato il singolo inedito \"Finir\u00e0 bene\", pubblicato nello stesso giorno, e partecipato a quello di Bugo, \"Mi manca\", anch'esso pubblicato in tale data.\nIl 15 gennaio 2021 \u00e8 stato presentato il singolo \"No Satisfaction\", volto ad anticipare il suo quarto album. Intitolato \"Trib\u00f9 urbana\", il disco \u00e8 stato pubblicato il 12 marzo dello stesso anno e include nella lista tracce anche l'altro singolo \"Un milione di cose da dirti\", presentato al 71\u00ba Festival di Sanremo, dove si \u00e8 classificato terzo ed \u00e8 risultato vincitore del premio per la migliore composizione musicale dedicato a Giancarlo Bigazzi.\nIl 26 novembre Meta ha pubblicato il singolo inedito \"Milano non esiste\", a cui ha fatto seguito il 4 marzo 2022 \"Una cosa pi\u00f9 grande\" in collaborazione con Giuliano Sangiorgi.\nStile musicale.\nDurante la sua attivit\u00e0 con La Fame di Camilla, Meta si \u00e8 distinto con sonorit\u00e0 pop e pop rock moderne influenzate dal rock alternativo e dall'indie rock; la loro musica era accompagnata da un cantautorato introspettivo, da un apporto strumentale simile a quello dei Coldplay e degli U2 e da arrangiamenti simili a quelli di Francesco Renga e dei Verdena. Per quanto riguarda la carriera da solista si \u00e8 invece caratterizzato con uno stile pressoch\u00e9 pop lineare ed orecchiabile, pur influenzato da elementi dance pop, synth pop elettropop e sperimentali. Un vago richiamo allo stile del gruppo \u00e8 riconducibile al singolo \"No Satisfaction\", contenuto nel suo quarto album \"Trib\u00f9 urbana\".\nIl suo album di debutto, \"Umano\" si caratterizza per un pop lineare in cui i testi affrontano i dolori personali del cantautore. Con il successivo \"Vietato morire\" l'artista continua a scrivere testi autobiografici alternando sonorit\u00e0 pop acustiche, elettroniche ed orchestrali; nella scelta del genere \u00e8 stato acclamato il talento del cantautore nel riuscire a realizzare musica pop leggera ed orecchiabile. Il terzo album \"Non abbiamo armi\" \u00e8 caratterizzato da testi pessimisti e ottimisti interpretati sullo schema della ballata alternati a quelli uptempo. Non mancano anche qui le influenze rock ed elettroniche.\nNel 2019, con il singolo \"Ercole\", il cantautore ha mostrato la propria parte tendente alla musica sperimentale con un brano denso di elettronica che ha caratterizzato successivamente il suo quarto album. \"Trib\u00f9 urbana\" \u00e8 considerato l'album pi\u00f9 sperimentale del cantante, in cui il suo pop si fonde con maggiori influenze rock ed elettroniche. Dal punto di vista dei testi, il cantautore ha mostrato una grande evoluzione, siccome ha realizzato il suo primo concept album.\nInfluenze musicali.\nIl cantante ha affermato di essere stato influenzato da Thom Yorke (frontman dei Radiohead) ed ha aggiunto che il suo sogno pi\u00f9 grande sarebbe cantare assieme a lui. Meta ha omaggiato il cantante con una sua interpretazione di \"Pyramid Song\" e \"Harrowdown Hill\"."}
{"id": "5323323", "revid": "767487", "url": "https://it.wikipedia.org/wiki?curid=5323323", "title": "Tracciabilit\u00e0", "text": "La tracciabilit\u00e0 \u00e8 la propriet\u00e0 di alcuni processi che producono un risultato di cui si vuole conservare la storia o le origini. A volte indica la possibilit\u00e0 di accedere o risalire alle vicende, i posti o l'utilizzo di un oggetto o materiale attraverso dei documenti che forniscono una traccia o registrazione. Spesso questa capacit\u00e0 \u00e8 legata alla possibilit\u00e0 di identificare in maniera univoca l'oggetto in questione.\nLa tracciabilit\u00e0 si applica alle misure, ai processi produttivi, ad esempio degli alimenti e dei materiali, allo sviluppo software, nel campo della medicina, bancario e della sicurezza dei valori.\nMisure.\nLa tracciabilit\u00e0 di una misura \u00e8 la propriet\u00e0 di una misura di poter percorrere a ritroso una catena di confronti compiuti da strumenti di misura fino ad uno standard metrologico. La validit\u00e0 di una misura, soprattutto in ambito legale, deve essere supportata da documentazione che lega lo strumento utilizzato per la misura alla storia della sua calibrazione secondo procedure accettate.\nIn molti paesi vi sono delle istituzioni che si occupano delle procedure di allineamento con i pesi e le misure del sistema nazionale o internazionale adottato.\nIn Italia vi \u00e8 l'Istituto nazionale di ricerca metrologica (INRiM), negli Stati Uniti il National Institute of Standards and Technology (NIST), in Germania Physikalisch-Technische Bundesanstalt (PTB).\nChimica e Medicina Diagnostica.\nIn chimica analitica e nella medicina di laboratorio la \"tracciabilit\u00e0 del campione\" e la \"tracciabilit\u00e0 del dato analitico\" \u00e8 la documentazione che permette di verificare la bont\u00e0 dell'intero processo analitico.\n\u00c8 costituito dalla \"rappresentativit\u00e0\" del campione, garantita dal piano di campionamento adeguato al problema analitico in esame, e dalla \"catena di custodia\" del campione: la divisione in aliquote, l'analisi (con eventuale preparazione) e l'interpretazione dei risultati.\nAd esempio, nelle prove antidoping, vengono prese misure estremamenti stringenti per garantire che i campioni di materiale biologico di un atleta non possano essere manomessi, n\u00e9 scambiati.\nIndustria, Commercio e Logistica.\nLa tracciabilit\u00e0 dei prodotti \u00e8 l'insieme dei mezzi che permette di verificare la storia, i movimenti e il percorso effettuato da prodotti, oggetti e merce in genere.\nIn particolare, nel settore alimentare, ha assunto una grande importanza economica la filiera di produzione delle carni, dei vini, degli oli e dei formaggi. La tutela del consumatore viene affidata ad organizzazioni regionali, nazionali o internazionali che assicurano controlli sulle aziende che producono, trasformano e commercializzano prodotti alimentari.\nNel settore cartiero, esistono apposite organizzazioni che documentano l'impatto ambientale della produzione di manufatti e imballaggi in carta e cartone.\nLa tracciatura dei pacchi e delle spedizioni \u00e8 un servizio offerto dalle aziende di trasporto e logistica al cliente finale, che attraverso dei sistemi di identificazione univoca dei colli, lettori del codice di identificazione, e sistemi informatici di registrazione e divulgazione del dato, consente di sapere con buona approssimazione dove si trova la propria spedizione.\nEconomia e finanza.\nDato che ogni nazione e governo adotta politiche economiche diverse, non sempre condivise dai propri cittadini, spesso privati e aziende tentano di evitare la tassazione, e sfruttare questi trattamenti diversi a proprio vantaggio, ad esempio, operando il commercio in un paese e pagando le tasse altrove, o non dichiarando l'effettivo volume di commercio (evasione fiscale). Per questo motivo \u00e8 nell'interesse di governi e istituzioni centrali il tracciamento del flusso del denaro, per rilevare e contrastare comportamenti che andrebbero a proprio svantaggio.\nIn campo economico e finanziario, la \"tracciabilit\u00e0 dei pagamenti\" si riferisce al complesso di misure legislative e tecniche volte a sfavorire, a restringere, o a proibire, eventualmente entro limiti determinati dal legislatore stesso, l'utilizzo del contante quale mezzo di adempimento delle transazioni economiche.\nInformatica.\nNei progetti informatici complessi o delicati, il processo di realizzazione del software coinvolge molte persone, dagli analisti, agli sviluppatori, ai verificatori. Nello sviluppo del progetto e nella storia della sua manutenzione, senza adeguata documentazione, le modifiche avrebbero un impatto non prevedibile.\nLa tracciabilit\u00e0 \u00e8 un aspetto di qualit\u00e0 del software fondamentale per una vasta gamma di attivit\u00e0, come l'analisi degli impatti di un cambiamento di requisiti, la verifica della correttezza di un'implementazione, il testing e il regression testing. La tracciabilit\u00e0 comincia con l'identificazione delle versioni del codice sorgente, che, ad ogni modifica pubblicata, dovrebbe cambiare.\nInformazioni personali.\nSecondo un uso che si va diffondendo nell'ambito delle discussioni sulla privacy e la protezione dei dati personali, si pu\u00f2 parlare di \"tracciabilit\u00e0 delle persone\".\nCon l'aumento dei dispositivi abilitati a Internet, quotidianamente una persona comune negli Stati Uniti secondo Kevin Kelly potrebbe incorrere in pi\u00f9 di questi dispositivi legali di tracciamento messi in piedi per garantire il rispetto della legalita' e/o per controllo sociale:"}
{"id": "5323324", "revid": "84184", "url": "https://it.wikipedia.org/wiki?curid=5323324", "title": "Rivara (disambigua)", "text": ""}
{"id": "5323325", "revid": "287204", "url": "https://it.wikipedia.org/wiki?curid=5323325", "title": "Rivara (San Felice sul Panaro)", "text": "Rivara \u00e8 una frazione del comune di San Felice sul Panaro, in provincia di Modena. \u00c8 situata a circa 2,5 km dal capoluogo comunale.\nStoria.\nOriginariamente chiamata \"Riparia\" o \"Riva di Fiumara\" per la vicinanza ad un ramo del fiume Panaro, la localit\u00e0 \u00e8 citata in un diploma di Lotario I dell'anno 827 con cui venivano donati alcuni terreni all'abbazia di Nonantola. Nel 961, a seguito dell'aumento della popolazione, la parrocchia di Rivara si distacc\u00f2 da quella di San Felice.\nNel 1598 il priore di Rivara, don Antonio Monticelli, scomunic\u00f2 i rivaresi che gli avevano negato le primizie; in seguito all'intercessione della Comunit\u00e0 di San Felice, il vescovo di Modena tolse la scomunica.\nNel 1703, durante la guerra di successione spagnola, le truppe tedesche saccheggiarono il territorio di Rivara cos\u00ec duramente, che gli abitanti dovettero nascondere i viveri sulle cime degli alberi pi\u00f9 frondosi o sotto terra.\nDal 1803 al 1809, durante il Regno Italico, venne istituito il comune di Rivara. Nel censimemto del 1881 vennero registrati 2944 abitanti. L'8 aprile 1884 venne inaugurata la stazione di Rivara sulla diramazione Cavezzo/Villafranca-Finale Emilia della ferrovia Modena-Mirandola, rimasta attiva fino al 6 settembre 1964.\nNegli anni 2000 vi fu la proposta di realizzare nel sottosuolo della frazione un sito di stoccaggio sotterraneo di gas metano a uso energetico, che avrebbe avuto una capacit\u00e0 di 3.700 milioni di metri cubi di gas, di cui circa 3.200 milioni di metri cubi di \"working gas\" (il gas iniettato a pressione, e successivamente ri-estratto) e 500 milioni di metri cubi di \"cushion gas\" (gas cuscinetto, utilizzato per mantenere \"isolato\" il \"working gas\"); il progetto fu oggetto di forti contestazioni da parte della popolazione dei comuni interessati, in quanto considerato pericoloso (per la sismicit\u00e0 del sottosuolo e altre motivazioni relative ai gas prodotti in superficie), portando alla formazione di un comitato di cittadini \"No-Gas\" e alla contrariet\u00e0 anche delle amministrazioni locali coinvolte (San Felice Sul Panaro, Camposanto, Mirandola, Crevalcore, Finale Emilia, oltre alla Provincia di Modena e alla Regione Emilia-Romagna), supportate anche da perizie tecniche.\nMonumenti e luoghi d'interesse.\nLa chiesa della Nativit\u00e0 di Maria Santissima, fondata nel X secolo, fu ricostruita nel 1608. Nel 1645 vennero realizzate le cappelle e gli altari di Maria Annunziata, di San Giuseppe e di San Francesco, ampliata la canonica e rifatta la sagrestia. Io campanile, alto 26 metri, venne inaugurato il 12 ottobre 1486.\nLa villa Pezzini, edificata tra il XIV e il XVIII secolo, presenta una torre ricca di affreschi e una grottesca del Cinquecento con il mito di Fetonte; al piano nobile, gli affreschi settecenteschi raffigurano personaggi classici. Un lungo viale di pioppi collega il giardino alla chiesa parrocchiale."}
{"id": "5323326", "revid": "28592", "url": "https://it.wikipedia.org/wiki?curid=5323326", "title": "Museo Civico Garda", "text": ""}
{"id": "5323327", "revid": "761672", "url": "https://it.wikipedia.org/wiki?curid=5323327", "title": "Accordo di Hebron", "text": ""}
{"id": "5323329", "revid": "1543377", "url": "https://it.wikipedia.org/wiki?curid=5323329", "title": "Clemente Marchionna", "text": "Biografia.\nFu il primogenito dei coniugi Sebastiano Marchionna e Preziosa Gasbarro, proprietari di una locanda gastronomica in Piazza Plebiscito, all'epoca Piazza dei Canapini, a Castel di Sangro.\nNel 1842, compiuti da poco 18 anni, lasci\u00f2 la bottega di falegname in cui lavorava per entrare nell'esercito borbonico. Termin\u00f2 la carriera militare nel 1875 quando, congedato con il grado di Maggiore dei carabinieri nell'esercito del Regno d'Italia, torn\u00f2 nella citt\u00e0 natale dove divenne sindaco solo pochi mesi pi\u00f9 tardi. Della sua amministrazione, faceva parte anche il famoso pittore Teofilo Patini.\nL'operato di Marchionna.\nMarchionna fu un sindaco vicino alla povert\u00e0 della civilt\u00e0 contadina. Tra i suoi primi atti rivendic\u00f2 per il comune la propriet\u00e0 dell'ex convento dei Domenicani, sede del municipio e rimasto per anni abbandonato. Nel 1878, inizi\u00f2 l'opera di arginamento del fiume Sangro. All'opera parteciparono tutti i cittadini abili, riuscendo a contrastare i continui allagamenti che bloccavano quella che attualmente \u00e8 la Strada Statale 17, e la vita lavorativa dei cittadini. Si occup\u00f2 di svariati rimboschimenti, favorendo l'industria del legno. Inizi\u00f2 l'industria dei vimini, si occup\u00f2 degli indigenti e cre\u00f2 mense gratuite gestite dalle suore per i bambini pi\u00f9 poveri.\nAlla fine di settembre del 1893, dieci giorni di piogge intense portarono alla rottura delle cloache. Giunse il colera a Castel di Sangro, e l'amministrazione comunale fu costretta a imbiancare le strade, le case, i vicoli, ecc. I sessanta morti gettati in un cimitero attrezzato rapidamente segnarono la coscienza di Marchionna, il quale decise di migliorare drasticamente le condizioni igienico-sanitarie del centro abitato. Fu cos\u00ec che venne realizzato il primo acquedotto, proveniente dalla sorgente di fonte Maiuro come l'antico acquedotto romano ormai distrutto da secoli. Venne portata l'acqua nelle case, e furono realizzate numerose fontane pubbliche tra cui la monumentale di Piazza Plebiscito. Per la grande capacit\u00e0 gestionale nel fronteggiare questa emergenza, il Regno d'Italia nel 1886 insign\u00ec Marchionna della medaglia di bronzo per i benemeriti della salute pubblica.\nIn breve tempo, le obsolete lampade a olio vennero sostituite da una moderna rete pubblica di illuminazione elettrica. Nel frattempo, venne ricreata da zero la rete viaria, lastricate le strade e il comune si rese favorevole al passaggio della Ferrovia Sulmona - Carpinone. Anche grazie a questo, nel 1897 la disoccupazione a Castel di Sangro era pressoch\u00e9 inesistente. Grazie alla ferrovia, Marchionna raccolse i frutti dell'aver precedentemente riorganizzato l'apparato frumentario esistente nella citt\u00e0. Presto si diede parere favorevole alla costruzione di una seconda ferrovia, l'Adriatico Sangritana, con capolinea a Castel di Sangro e fornendo sviluppo economico e sociale per i successivi trent'anni.\nNel 1898 ci fu un altro grande evento per Marchionna. Egli diede infatti ordine di raggruppare tutti i reperti archeologici rinvenuti nella zona, fondando un museo che avrebbe avuto nei decenni a seguire un'elevata importanza storica: il Museo civico Aufidenate.\nRimase in carica per ben 23 anni, divenendo uno dei sindaci pi\u00f9 longevi e virtuosi d'Abruzzo. Il suo operato valse al comune la medaglia d'oro dal Ministero dell'agricoltura, dell'industria e del commercio. Lasci\u00f2 la carica di sindaco nel settembre del 1899, a 75 anni.\nIl funerale.\nIl 5 marzo 1902, a seguito di un attacco apoplettico, fu ricoverato all'ospedale del Celio. Dopo 17 giorni di agonia, mor\u00ec il 22 marzo dello stesso anno. Le sue ultime parole furono l'apoteosi della vita di un gentiluomo: \u00abAi miei parenti non posso, per la mia povert\u00e0, lasciare un duraturo ricordo. Tranne la mia onorabilit\u00e0 di cui al paese e al municipio rester\u00e0 memoria. Continuate l'opera mia, amate la nostra Castel di Sangro\u00bb.\nUn battaglione di seicento uomini accompagn\u00f2 la salma all'ultima dimora. Il carro di prima classe, ad otto colonne, era ricoperto di fiori. Al di sopra, si vedevano la sua tunica di colonnello, la sciarpa e la sua sciabola, nonch\u00e9 il chep\u00ec col pennacchiotto da comandante di reggimento. Il corteo, sotto la direzione di un colonnello, si mosse dall'ospedale composto da una fanfara con tamburi, comandante del reggimento seguito da tre compagnie in ordine chiuso di plotone con bandiera; un carro fiancheggiato da un plotone di soldati, con i cordoni mantenuti da quattro colonnelli di diverse armi insieme al sig. Sagna e al commendatore Antonio Fiocca, quali rappresentanti la famiglia e la citt\u00e0."}
{"id": "5323336", "revid": "773636", "url": "https://it.wikipedia.org/wiki?curid=5323336", "title": "Carlo Bergamini (disambigua)", "text": ""}
{"id": "5323339", "revid": "838137", "url": "https://it.wikipedia.org/wiki?curid=5323339", "title": "Alleanza Lettone delle Regioni", "text": "L'Alleanza Lettone delle Regioni (in lettone: \"Latvijas Re\u0123ionu apvien\u012bba\"), anche nota in italiano come Associazione Lettone delle Regioni, \u00e8 un partito politico lettone di orientamento centrista fondato nel 2014 da M\u0101rti\u0146\u0161 Bondars.\nIl partito \u00e8 nato dall'alleanza di tre piccoli partiti locali: l'Alleanza delle Regioni (\"Re\u0123ionu alianse\"), il Partito di Vidzeme (\"Vidzemes partija\") e Per il comune di Ogre (\"Ogres novadam\").\nHa conquistato 8 seggi al Saeima in seguito alle elezioni parlamentari del 2014."}
{"id": "5323342", "revid": "287204", "url": "https://it.wikipedia.org/wiki?curid=5323342", "title": "Kaisa", "text": ""}
{"id": "5323343", "revid": "729019", "url": "https://it.wikipedia.org/wiki?curid=5323343", "title": "Kishine-k\u014den (metropolitana di Yokohama)", "text": " \u00e8 una stazione della metropolitana di Yokohama che si trova nel quartiere di K\u014dhoku-ku a Yokohama, ed \u00e8 servita dalla linea blu.\nStruttura.\nLa stazione \u00e8 realizzata sottoterra, e possiede due marciapiedi laterali con due binari passanti, localizzati al terzo piano interrato e protetti da porte di banchina a mezza altezza. Al piano superiore \u00e8 presente un corridoio di collegamento fra le due banchine, e al primo piano interrato il mezzanino, con la biglietteria automatica e i varchi di accesso."}
{"id": "5323348", "revid": "729019", "url": "https://it.wikipedia.org/wiki?curid=5323348", "title": "Katakurach\u014d (metropolitana di Yokohama)", "text": " \u00e8 una stazione della metropolitana di Yokohama che si trova nel quartiere di Kanagawa-ku a Yokohama, ed \u00e8 servita dalla linea blu.\nStruttura.\nLa stazione \u00e8 realizzata sottoterra, e possiede due marciapiedi laterali con due binari passanti protetti da porte di banchina a mezza altezza."}
{"id": "5323351", "revid": "1005847", "url": "https://it.wikipedia.org/wiki?curid=5323351", "title": "Abdullah al-Thani", "text": "Biografia.\nDopo essere stato Ministro della Difesa nel governo di Ali Zeidan, \u00e8 diventato Primo ministro della Libia dall'11 marzo 2014. Ha assunto la carica a titolo provvisorio dopo che il Congresso nazionale generale ha respinto Ali Zeidan. Dopo le elezioni del giugno 2014, \u00e8 stato riconfermato primo ministro dalla nuova Camera dei rappresentanti, ma \u00e8 stato costretto a trasferirsi con il parlamento a Tobruch dopo che i partiti islamisti sconfitti alle elezioni hanno riconvocato il disciolto Congresso, preso il controllo di Tripoli e nominato primo ministro Omar al-Hasi."}
{"id": "5323352", "revid": "729019", "url": "https://it.wikipedia.org/wiki?curid=5323352", "title": "Mitsuzawa-kamich\u014d (metropolitana di Yokohama)", "text": " \u00e8 una stazione della metropolitana di Yokohama che si trova nel quartiere di Kanagawa-ku a Yokohama, ed \u00e8 servita dalla linea blu.\nStruttura.\nLa stazione \u00e8 realizzata sottoterra, e possiede due marciapiedi laterali con due binari passanti protetti da porte di banchina a mezza altezza."}
{"id": "5323353", "revid": "599013", "url": "https://it.wikipedia.org/wiki?curid=5323353", "title": "Amedeo Grossi", "text": "Carriera.\nQuattordici stagioni con la stessa maglia, quella del Mantova, l'esordio in Serie C il 13 gennaio 1935 nella partita Mantova-Ravenna (2-1), l'ultima partita a Prato il 28 dicembre 1947 Prato-Mantova (2-1), nel mezzo dieci stagioni in Serie C, il torneo di guerra del 1944 e nel dopoguerra tre stagioni in Serie B, l'esordio tra i cadetti a Trento il 14 ottobre 1945 nella partita Trento-Mantova (0-1). Nel 1951 il prefetto di Mantova gli ha assegnato una medaglia d'oro per il suo fedele attaccamento ai colori sociali."}
{"id": "5323354", "revid": "486946", "url": "https://it.wikipedia.org/wiki?curid=5323354", "title": "Conosciamoci un po'", "text": ""}
{"id": "5323358", "revid": "70884388", "url": "https://it.wikipedia.org/wiki?curid=5323358", "title": "C'era una volta lo spazio", "text": ""}
{"id": "5323366", "revid": "1115371", "url": "https://it.wikipedia.org/wiki?curid=5323366", "title": "Jim Fleming", "text": "Biografia.\nGi\u00e0 giocatore, smise prematuramente la carriera agonistica nel 1973 a 21 anni a causa di una commozione cerebrale, e contestualmente intraprese la carriera arbitrale.\nNel 1982 entr\u00f2 nel gruppo dei migliori dieci arbitri scozzesi e, nel 1983, divenne internazionale per l'IRB, ma fu solo due anni dopo che diresse il suo primo \"test match\", l'incontro del Cinque Nazioni 1985 tra e a Dublino.\nFu tra gli arbitri scelti per la prima edizione della Coppa del Mondo nel 1987 (due incontri), e successivamente anche nelle edizioni 1991 (quattro, tra cui un rimpiazzo e la semifinale tra e ), 1995 (due) e 1999 (quattro, inclusa la semifinale tra e ); alla data del suo ritiro, avvenuta nel 2001, vantava 40 \"test match\" internazionali, era l'unico, insieme a Derek Bevan, ad avere arbitrato in tutte le Coppe del Mondo fino ad allora disputate, e deteneva all'epoca il record di incontri arbitrati in tale competizione (12, uno dei quali in sostituzione di Brian Anderson alla ), superato solo nel 2011 dal sudafricano Jonathan Kaplan che fiss\u00f2 il nuovo primato a 13.\nDiresse gare anche nel Tri Nations, a partire dalla prima edizione; fu anche direttore della gara di finale di Heineken Cup 1997-98 tra e .\nRitiratosi nel 2001 prima di compiere 50 anni, ricevette a fine anno l'onorificenza di Membro dell'Ordine dell'Impero Britannico.\nAl suo attivo figura anche la direzione della finale della che si tenne a Edimburgo anche se all'epoca ancora non ufficialmente riconosciuta dall'International Rugby Football Board.\nFuori dall'attivit\u00e0 sportiva Fleming \u00e8 un \"Chartered Surveyor\" (esperto di perizie tecnico-immobiliari)."}
{"id": "5323376", "revid": "287204", "url": "https://it.wikipedia.org/wiki?curid=5323376", "title": "Adriano Design", "text": "Adriano Design \u00e8 uno studio di \"design\" fondato dai fratelli architetti Davide e Gabriele Adriano nel 1997\nI fratelli Adriano, laureati in architettura, sono stati docenti presso il Politecnico di Torino. Lo studio ha collaborato con aziende italiane ed internazionali come Foppapedretti, Scavolini, Olivetti, OgTM, Centro Ricerche FIAT, Bemis e Melitta e ha ricevuto numerosi riconoscimenti tra cui l'IF product design award, il Good Design Award, l'International Design Competition e il Compasso d\u2019oro.\nLo studio si trova nel Cortile del Maglio, nel rione Borgo Dora di Torino."}
{"id": "5323382", "revid": "110157", "url": "https://it.wikipedia.org/wiki?curid=5323382", "title": "Noam", "text": "Origine e diffusione.\nRiprende un termine ebraico che vuol dire \"piacevolezza\", \"gradevolezza\"; ha quindi significato analogo al nome Noemi (che condivide la stessa radice).\nOnomastico.\nEssendo un nome adespota, cio\u00e8 privo di santo patrono, l'onomastico si pu\u00f2 festeggiare il 1\u00ba novembre, in occasione di Ognissanti."}
{"id": "5323400", "revid": "785616", "url": "https://it.wikipedia.org/wiki?curid=5323400", "title": "Relazioni tra Giappone e Italia", "text": ""}
{"id": "5323407", "revid": "785616", "url": "https://it.wikipedia.org/wiki?curid=5323407", "title": "Relazioni tra Italia e Giappone", "text": ""}
{"id": "5323409", "revid": "1534511", "url": "https://it.wikipedia.org/wiki?curid=5323409", "title": "Congressi Solvay", "text": "I Congressi Solvay (chiamati anche \"Conferenze Solvay\"), fondati dall'industriale belga Ernest Solvay, sono una serie di conferenze scientifiche dedicate ad importanti problemi aperti, riguardanti fisica e chimica, che si tengono a Bruxelles ogni tre anni, a partire dal 1911, agli International Solvay Institutes for Physics and Chemistry."}
{"id": "5323416", "revid": "1543377", "url": "https://it.wikipedia.org/wiki?curid=5323416", "title": "Stanley Spencer", "text": "Biografia.\nLa giovinezza.\nStanley Spencer, era figlio di William Spencer, un insegnante di musica e organista di chiesa, e di Anna Caroline Slack. Era nato a Cookham, Berkshire, il 30 giugno 1891, ed era il settimo di undici figli, di cui due morti in tenera et\u00e0. La famiglia viveva in una villa di propriet\u00e0, detta \"Fernlea\", che era stata costruita dal nonno di Stanley, un maestro muratore.\nFra il 1908 e il 1912 studi\u00f2 alla \"Slade School of Fine Art\" dell'University College di Londra. Contemporaneamente a Spencer erano studenti della Slade School, Dora Carrington, Maxwell Gordon Lightfoot, Mark Gertler, Paul Nash, Edward Wadsworth, Isaac Rosenberg, David Bomberg e Christopher R.W. Nevinson.\nL'abilit\u00e0 di Spencer come artista era gi\u00e0 evidente nelle prime opere, tanto che uno dei suoi insegnanti, Henry Tonks sosteneva che Spencer aveva la mente pi\u00f9 originale di qualsiasi altro studente a cui lui avesse avuto il piacere di insegnare.\nMentre era studente partecip\u00f2 al gruppo, di breve durata, dei \"Neo-primitivi\", incentrato su David Bomberg Vinse vari premi, fra cui il \"Premio Slade Composition\" della Slade School con l'opera \"The Nativity\" (1912). Tre sue opere furono inserite nella mostra del 1912 sul 'Secondo post-impressionismo' organizzata a Londra da Roger Fry.\nPoco dopo aver lasciato la Slade School of Fine Art, Spencer divenne noto per i suoi primi dipinti raffiguranti scene bibliche ambientate a Cookham, il piccolo villaggio sulle rive del Tamigi dove era nato e dove trascorse gran parte della sua vita. L'artista si riferiva a Cookham come \"un villaggio in Paradiso\", e, nelle sue scene bibliche, i compaesani erano raffigurati come personaggi del Vangelo.\nLa prima guerra mondiale.\nAllo scoppio della prima guerra mondiale, Spencer si un\u00ec come volontario ai 'Royal Army Medical Corps'(RAMC). Nel 1915 fu impiegato al 'Beaufort Hospital' di Bristol, dove contribu\u00ec a curare i soldati feriti sul fronte occidentale. Nel mese di agosto 1916 fu inviato in Macedonia con la 68\u00aa Unit\u00e0 Ambulanze. Nel 1917 si offr\u00ec volontario per essere impiegato in fanteria, unendosi al 7\u00ba battaglione 'Royal Berkshires' con il quale trascorse diversi mesi in prima linea. Dopo due anni e mezzo sul fronte, in Macedonia, fu congedato per i persistenti attacchi di malaria. \nTorn\u00f2 in Inghilterra alla fine del 1918 e torn\u00f2 anche al suo lavoro di pittore, ma le terribili esperienze del tempo di guerra, che segnarono per sempre il suo carattere, gli crearono difficolt\u00e0 anche nel dipingere e questo stato d\u2019animo fu evidente in tutti i suoi lavori seguenti.\nGli anni Venti.\nNel 1919 fu chiesto a Spencer di realizzare un dipinto per la 'Hall of Remembrance'. La richiesta era di fare un quadro delle sue esperienze in Macedonia e lui dipinse \"Travoys Arriving with Wounded at a Dressing Station at Smol, Macedonia, September 1916\", ora conservato all'Imperial War Museum.\nNel 1925 Spencer spos\u00f2 Hilda Carline, studentessa alla Slade School e sorella degli artisti Richard e Sydney Carline. Nel novembre dello stesso anno nacque la prima figlia Shirin (nel 1930 nascer\u00e0 una seconda figlia, Unity).\nTra il 1924 e il 1926 Spencer, ospitato da Henry Lamb nel suo studio a Hampstead, dipinse \"\"The Resurrection Cookham\", che fu presentato nel febbraio 1927 in una mostra alla Galleria Goupil. Il critico d'arte del 'Times' lo defin\u00ec \"..il pi\u00f9 importante quadro dipinto da un artista inglese in questo secolo...come se un preraffaellita avesse mescolato le mani con un cubista\"\". Nel dipinto gli abitanti di Cookham e di Hampstead, compresi l'artista e i suoi familiari, escono dalle loro tombe e si spingono nelle strade di Cookham, andando incontro a Dio. La mostra fu un grande successo e ben trentanove dipinti risultarono venduti, compreso \"The Resurrection, Cookham\"\", che fu acquistato dal barone Lord Duveen, che in seguito lo present\u00f2 alla Tate Gallery.\nSubito dopo Spencer ottenne dai coniugi Behrend il compito di realizzare una serie di dipinti in memoria del fratello di Mrs. Behrend, Henry Willoughby Sandham, morto in guerra. Il ciclo decorativo di diciannove dipinti ispirati a scene di vita militare quotidiana della prima guerra mondiale, fu inserito nella 'Sandham Memorial Chapel' a Burghclere, Hampshire.\nLa cappella fu realizzata secondo le indicazioni dello stesso Spencer e fu dipinta seguendo come modello la Cappella degli Scrovegni di Padova, affrescata da Giotto.\nSpencer lavor\u00f2 a questo colossale ciclo quasi ininterrottamente tra il 1926 e il 1932, vivendo in una casa a fianco della cappella con la moglie e le due figlie. Il ricordo delle esperienze della guerra fu l'ispirazione per tutto il murale, soprattutto per il dipinto \"Resurrection of the Soldiers\", (1928-1929), fulcro conclusivo del ciclo, ambientato all'esterno del villaggio di Kalinova, in Macedonia e raffigurante i soldati morti che riemergono dalle loro tombe.\nAl riguardo Spencer afferm\u00f2: \"I had buried so many people and saw so many bodies that I felt death could not be the end of everything.\"\nGli anni Trenta.\nDopo aver completato la 'Sandham Memorial Chapel', Spencer torn\u00f2 a Cookham. Durante il 1932 fu eletto membro della Royal Academy of Arts ed espose dieci sue opere alla Biennale di Venezia. Nel 1935 sottopose due opere, \"Saint Francis and the Birds\" e \"The Dustman\", alla Royal Academy, per partecipare alla 'Royal Academy Summer Exhibition', ma entrambe furono respinte.\nFra il 1935 e il 1936 realizz\u00f2 una serie di nove dipinti, conosciuti come \"Domestic Scenes\", nei quali raffigur\u00f2 la sua vita domestica con la moglie Hilda. In realt\u00e0 durante questo periodo Spencer aveva iniziato a frequentare l\u2019artista Patricia Preece e il rapporto con la moglie era in profonda crisi, tanto che nel 1937 i due divorziarono. Spencer spos\u00f2 la Preece una settimana dopo il divorzio, ma il matrimonio non fu mai consumato, perch\u00e9 lei era in realt\u00e0 lesbica ed intratteneva una relazione con l'amica Dorothy Hepworth.\nTra il 1935 e il 1936 Spencer dipinse una serie di nudi della Preece, oltre ad un ritratto con un doppio nudo di se stesso e Patricia, \"\"Self-Portrait with Patricia Preece\", ora al Fitzwilliam Museum. Nel 1937 dipinse un secondo doppio nudo, \"Double Nude Portrait: The Artist and His Second Wife\"\", pi\u00f9 conosciuto come \" 'Leg of mutton nude' \" (\"Cosciotto di montone nudo\").\nGli anni Quaranta.\nNel progredire della sua carriera Spencer cominci\u00f2 a produrre sempre pi\u00f9 spesso dipinti per necessit\u00e0 commerciali, soprattutto paesaggi.\nNegli anni precedenti la seconda guerra mondiale, intraprese una serie di oltre 100 opere a matita, conosciute come gli \"Scrapbook Drawings\", per alcuni dei quali fu anche accusato di oscenit\u00e0 dalla Royal Academy.\nNel 1940 fu di nuovo scelto dal 'War Artists' Advisory Committee', WAAC come artista di guerra e fu incaricato di dipingere gli operai al lavoro nei cantieri Lithgows a Port Glasgow, sul fiume Clyde, in Scozia. La sua esperienza in questa comunit\u00e0 di operai fu l'ispirazione per una nuova serie di dipinti raffiguranti temi biblici inseriti nella vita quotidiana, tra cui, in particolare \"\"The Resurrection: Port Glasgow (1947-1950)\". Fra il 1940 e il 1946 dipinse una serie di otto tele, delle tredici inizialmente previste, alcune lunghe fino a sei metri. La serie, denominata \"Shipbuilding on the Clyde\"\", si trova attualmente all'Imperial War Museum.\nNel settembre del 1945 Spencer torn\u00f2 al suo paese natale, stabilendosi presso suo fratello Percy.\nGli ultimi anni.\nLa sua ex moglie, Hilda Carline, mor\u00ec di cancro al seno nel 1950. Devastato dalla notizia Spencer continu\u00f2 a scriverle lunghe, frenetiche ed erotiche lettere, spesso incoerenti.\nNella primavera del 1954, il governo cinese invit\u00f2 varie delegazioni occidentali a visitare la Cina per il quinto anniversario della \" rivoluzione del 1949\". Fra i membri della delegazione culturale inglese fu incluso anche Stanley Spencer, che rimase fra l'altro affascinato dal paese orientale.\nNegli anni successivi mise mano ad un nuovo ciclo, \"Christ Preaching at Cookham Regatta\" (1955-1959), al quale lavor\u00f2 fino alla morte, ma che non riusc\u00ec a completare.\nNel 1958 fu insignito della laurea ad honorem in lettere dall'Universit\u00e0 di Southampton.\nNel luglio 1959 fu nominato 'Cavaliere' dalla regina Elisabetta II del Regno Unito, divenendo cos\u00ec Sir Stanley Spencer.\nCinque mesi pi\u00f9 tardi, il 14 dicembre 1959, Stanley Spencer mor\u00ec di cancro nel Canadian Memorial Hospital della Croce Rossa a Cliveden. Fu cremato e le sue ceneri furono disperse a Cookham di fronte al sagrato della chiesa, nel punto in cui \u00e8 stato in seguito posto un memoriale di pietra. La frase commemorativa iscritta sulla pietra \u00e8:\"Alla memoria di Stanley Spencer Kt. CBE RA, 1891-1959 e di sua moglie Hilda, sepolta nel cimitero di Cookham nel 1950. Chiunque ama \u00e8 generato da Dio e conosce Dio: chi non ama non ha conosciuto Dio, perch\u00e9 Dio \u00e8 amore\"\nL'archivio Spencer e la Stanley Spencer Gallery.\nNel 1973 la Tate Gallery ha acquisito gran parte degli archivi della famiglia Spencer. Tra questi, taccuini, quaderni di schizzi e la corrispondenza di Stanley Spencer, tra cui le lettere settimanali che scriveva alla sorella Florence, mentre era di stanza a Salonicco durante la prima guerra mondiale e le lettere che scriveva alla moglie dopo il divorzio. \nSpencer \u00e8 stato uno scrittore prolifico e l'archivio contiene anche moltissimi appunti relativi ai suoi quadri.\nAltra corrispondenza, parte della quale risale alla prima guerra mondiale, \u00e8 conservata negli archivi della 'Stanley Spencer Gallery' a Cookham.\nNei suoi ultimi anni Spencer era visto come un \"\"piccolo uomo con gli occhi scintillanti e i capelli grigi arruffati\". Era diventato \"una visione abituale, mentre vagava per le strade di Cookham spingendo la vecchia carrozzina in cui portava le sue tele e il cavalletto.\"\" La carrozzina, nera e malconcia, \u00e8 sopravvissuta per diventare il pi\u00f9 curioso reperto in mostra nella 'Stanley Spencer Gallery' di Cookham, inaugurata nel 1962 e dedicata alla vita e alle opere dell'artista."}
{"id": "5323428", "revid": "986213", "url": "https://it.wikipedia.org/wiki?curid=5323428", "title": "Federico del Palatinato-Zweibr\u00fccken-Veldenz", "text": "Vita.\nFederico nacque a Zweibr\u00fccken nel 1616 come il maggiore dei figli maschi di Giovanni II del Palatinato-Zweibr\u00fccken e della sua seconda moglie Luisa Giuliana, sorella di Federico V del Palatinato, il re d'inverno. Successe a suo padre nel 1635. Durante il suo regno, il Palatinato-Zweibr\u00fccken fu devastato dalla guerra dei trent'anni. La popolazione del ducato era calata a pi\u00f9 di un decimo della popolazione durante la fine del secolo. La maggior parte dei suoi castelli furono distrutti ed egli trascorse la maggior parte del suo regno spostandosi tra residenze. Nel 1650 si stabil\u00ec per alcuni anni nel castello di Kirkel dopo la sua ricostruzione. Egli attentamente tent\u00f2 di ricostruire il suo ducato distrutto.\nFederico mor\u00ec nel castello di Veldenz nel 1661 e fu sepolto nella Alexanderkirche a Zweibr\u00fccken. Senza eredi maschi, il ramo maggiore del Palatinato-Zweibr\u00fccken si estinse. Il Palatinato-Zweibr\u00fccken fu ereditato da Federico Luigi.\nMatrimonio.\nFederico spos\u00f2 Anna Giuliana di Nassau-Saarbr\u00fccken (1617\u20131667),figlia del conte Guglielmo Luigi, il 6 aprile 1640 ed ebbe i seguenti figli:"}
{"id": "5323429", "revid": "599013", "url": "https://it.wikipedia.org/wiki?curid=5323429", "title": "Miho Bo\u0161kovi\u0107", "text": "Nel suo palmar\u00e8s vanta anche due bronzi mondiali, un secondo posto in World Cup, un argento e due bronzi in World League oltre a sei campionati croati, quattro Coppe di Croazia, una Lega Adriatica, una Champions League e una Supercoppa LEN con lo Jug e un campionato ungherese con il Vasas."}
{"id": "5323430", "revid": "486946", "url": "https://it.wikipedia.org/wiki?curid=5323430", "title": "Vivamus, mea Lesbia, atque amemus", "text": ""}
{"id": "5323450", "revid": "767487", "url": "https://it.wikipedia.org/wiki?curid=5323450", "title": "Up from Below", "text": "Up from Below \u00e8 l'album di debutto del gruppo indie folk statunitense Edward Sharpe and the Magnetic Zeros, pubblicato il 14 luglio 2009."}
{"id": "5323453", "revid": "47767", "url": "https://it.wikipedia.org/wiki?curid=5323453", "title": "Akiko (nome)", "text": "Origine e diffusione.\n\u00c8 composto da due elementi, \"aki\" e \"ko\", che, come in gran parte dei nomi giapponesi, possono essere ricondotti a differenti kanji: \"aki\" pu\u00f2 derivare da \u6676 (\"scintilla\"), \u660e (\"brillante\") o \u79cb (\"autunno\"), mentre \"ko\" viene da \u5b50 (\"bambino\", \"figlio\"). I kanji di \"aki\" si possono ritrovare anche in Aki e Akira, mentre il kanji di \"ko\" compone diversi altri nomi, come Fujiko, Naoko, Chiyoko, Tamiko, Y\u014dko, Ayako, Sachiko, Reiko, Aiko, Keiko e via dicendo.\nOnomastico.\nAkiko \u00e8 un nome adespota, in quanto non esistono sante chiamate cos\u00ec. L'onomastico si festeggia dunque il 1\u00ba novembre, giorno di Ognissanti."}
{"id": "5323457", "revid": "15756", "url": "https://it.wikipedia.org/wiki?curid=5323457", "title": "Filarca", "text": "Il filarca () era un magistrato nell'antica Grecia che governava le trib\u00f9 in cui erano divise le citt\u00e0 e la popolazione.\nFunzioni.\nAnticamente in Grecia prevaleva dovunque la suddivisione in trib\u00f9, ad esempio quelle di Atene: i Dori erano divisi in tre trib\u00f9 e gli Ioni in quattro. Questa istituzione sociale permase fino all'ultimo periodo della storia greca con alcune modifiche. In origine i filarchi erano i capi delle varie trib\u00f9, sia in pace che in guerra: Epidamno, per esempio, che era una colonia di Corcira e quindi dorica, aveva un ordinamento oligarchico in cui il potere era detenuto dai tre filarchi e, quando l'oligarchia fu rovesciata, questi vennero sostituiti da un Consiglio democratico. Probabilmente i filarchi svolgevano le stesse funzioni dei probuli, i quali, a detta di Aristotele, svolgevano in oligarchia le stesse funzioni della Boul\u00e9 in democrazia.\nNon si sa con certezza quanti fossero i filarchi. Probabilmente ce n'erano di diversi per ogni trib\u00f9, forse i rappresentanti dei genos presenti all'interno della trib\u00f9. Sappiamo che a Troia ogni trib\u00f9 aveva vari filarchi. Quando i filarchi persero le loro importanti funzioni civili nel passaggio dall'oligarchia alla democrazia, naturalmente mantennero i resti della loro importanza militare. Essendo oligarchi, ovviamente rappresentavano quella branca dell'organizzazione militare che era soprattutto oligarchica, e in questo modo li troviamo ancora come comandanti della cavalleria delle trib\u00f9.\nAd Atene.\nNon sappiamo quanti ce ne fossero in origine ad Atene, ma probabilmente ciascuna delle quattro antiche trib\u00f9 aveva in origine diversi filarchi, ma in seguito, con la riforma di Solone, ne rest\u00f2 solo uno per trib\u00f9. Quando Clistene istitu\u00ec le nuove dieci trib\u00f9, increment\u00f2 il numero di filarchi da uno a dieci, secondo quanto afferma Erodoto. Probabilmente Erodoto confuse i filarchi con i filobasilei, antichi magistrati che reggevano le trib\u00f9, ma probabilmente lo fece perch\u00e9 le loro funzioni erano le stesse. Sotto la costituzione di Clistene c'erano dieci filarchi: una trib\u00f9 comandava sulla cavalleria, composta da 100 uomini di ogni trib\u00f9. I filarchi erano sottomessi a due ipparchi. Secondo Giulio Polluce i filarchi erano scelti collettivamente dagli arconti, ma pi\u00f9 probabilmente erano eletti per cheirotonia, come gli strateghi, gli ipparchi e i tassiarchi.\nSiccome alla cavalleria appartenevano i cittadini provenienti dalle due pi\u00f9 alte classi sociali (pentacosiomedimni e hippeis), possiamo dedurre che i filarchi appartenessero sempre a una di queste due classi. La carica esisteva anche a Cizico ed era la seconda per importanza dopo gli strateghi.\nNell'antica Roma.\nNel tardo Impero Romano, dal IV al VII secolo, il titolo di filarca fu assegnato ai principi arabi orientali che erano alleati di Roma (una specie di sceicchi). Dal 530 al 585 i singoli filarchi furono comandati da un filarca superiore della dinastia ghassanide."}
{"id": "5323459", "revid": "830939", "url": "https://it.wikipedia.org/wiki?curid=5323459", "title": "Filarchi", "text": ""}
{"id": "5323460", "revid": "287204", "url": "https://it.wikipedia.org/wiki?curid=5323460", "title": "RoboBraille", "text": "RoboBraille \u00e8 un servizio gratuito che tramite e-mail \u00e8 in grado di convertire documenti in una vasta gamma di formati accessibili, tra cui Braille, MP3 e Daisy . Il servizio pu\u00f2 inoltre essere utilizzato per convertire i documenti altrimenti inaccessibili come le immagini digitalizzate e file .pdf in formati pi\u00f9 accessibili. RoboBraille \u00e8 in funzione dal 2004 e attualmente serve migliaia di richieste degli utenti ogni mese da utenti di tutto il mondo.\nIl servizio \u00e8 stato sviluppato congiuntamente dal Centro nazionale danese per Disabilit\u00e0 Visive per l'infanzia e la giovent\u00f9 e Sensus ApS . RoboBraille \u00e8 disponibile gratuitamente per gli utenti non-commerciali e non \u00e8 necessario per gli utenti di registrarsi per utilizzare il servizio. Lo sviluppo e il funzionamento di RoboBraille \u00e8 stato finanziato dal governo danese, dalla Commissione europea e da fondazioni private. Molte organizzazioni hanno contribuito allo sviluppo del servizio RoboBraille compresi \"Royal College\" Nazionale Ciechi con sede a Hereford , Regno Unito , Scuola di San Giuseppe per i Ciechi , l'Irlanda , il Consiglio Nazionale per i Ciechi d'Irlanda , Repubblica d'Irlanda , Associazione Nazionale Subvedenti, l'Italia , CIDEF, il Portogallo , Hilfsgemeinschaft der Blinden und Sehschwachen \u00d6sterreichs, Austria , Medison, la Polonia , l'Associazione lituana di non vedenti e disabili, la Lituania , Associazione Valentin Ha\u00fcy, la Francia , e l'Organizzazione Pancyprian dei Ciechi, Cipro .\nNel gennaio 2010, i servizi RoboBraille hanno ricevuto il prestigioso BETT Award per la migliore soluzione in campo educativo \"Special Needs \".\nRoboBraille offre cinque diverse categorie di servizi:\n\"Servizi di trascrizione Braille\" : La traduzione da e Braille (contratto, non-contratto) in danese, inglese , italiano, greco, tedesco, islandese, norvegese e portoghese. Tipi di documenti supportati includono file di testo (DOS e Windows), documenti di Microsoft Word (doc, docx, Word XML), documenti HTML, file rtf, tiff, gif, jpg, bmp, pcx, dcx, J2K, JP2, JPX, djv e tutti i tipi di documenti PDF. Prima che il documento Braille venga restituito all'utente, esso pu\u00f2 essere convertito in un particolare insieme di caratteri Braille basato su impostazioni utente. I documenti possono anche essere restituiti in Unicode Braille o formattati in formato testo o PEF (Portable Format Embosser).\n\"Servizi di conversione audio\" : Tutti i tipi di documenti elencati nella sezione precedente possono essere convertiti in file MP3. Inoltre, RoboBraille \u00e8 in grado di convertire documenti Word ben strutturati (doc, docx, xml) in Daisy audiolibri completi di audio. I servizi di conversione audio attualmente includono voci di alta qualit\u00e0 per le seguenti lingue: danese, inglese britannico, tedesco, polacco, francese, italiano, Portoghese, sloveno e lituano.Servizi Accessibilit\u00e0 : i documenti, altrimenti inaccessibili, come i file di immagine in gif, tiff, jpg, bmp, pcx, dcx, J2K, JP2, JPX, DJV e immagini solo pdf, cos\u00ec come tutti i tipi di file PDF possono essere convertiti pi\u00f9 accessibile formati, tra cui PDF con tag, doc, docx, Word xml, xls, xlsx, csv, testo, RTF e HTML.\n\"Servizi visivi Braille\" : per sostenere le esigenze delle aziende farmaceutiche, RoboBraille pu\u00f2 creare grafica grafica Braille sulla base dei codici Braille di molti paesi europei. Farmaceutica, stampanti e progettisti sostengono file di controllo con il nome del prodotto e la forza, il numero Braille codifica codici regime e della lingua. Una sottoscrizione \u00e8 richiesta per questi servizi.\nCitt\u00e0 metropolitana di Milano.\nIl Servizio Robobraille negli anni 2007/2008 \u00e8 stato utilizzato dal Settore Turismo della Provincia di Milano, oggi citt\u00e0 metropolitana di Milano, in collaborazione con l'Associazione Nazionale Subvedenti per la versione audio (file MP3) di alcuni itinerari turistici realizzare una serie di file vocali sul territorio milanese in vista di Expo 2015."}
{"id": "5323461", "revid": "1494169", "url": "https://it.wikipedia.org/wiki?curid=5323461", "title": "Tonani", "text": ""}
{"id": "5323462", "revid": "830939", "url": "https://it.wikipedia.org/wiki?curid=5323462", "title": "Filarco", "text": ""}
{"id": "5323463", "revid": "1793900", "url": "https://it.wikipedia.org/wiki?curid=5323463", "title": "Berca (Bengasi)", "text": "Berca (\u0627\u0644\u0628\u0631\u0643\u0629; letteralmente: \"palude\"), gi\u00e0 \"Sidi Daud\", \u00e8 un sobborgo della citt\u00e0 libica di Bengasi, posto a sud del centro cittadino.\nVi sorgono una vasta caserma militare, eretta dai Turchi e ampliata sotto la dominazione italiana con il nome di \"Caserma Generale Moccagatta\", e la moschea Taher Pasci\u00e0 o Hadia.\nDurante il periodo coloniale la localit\u00e0 era sede del Regio Ufficio per i Servizi agrari della Cirenaica italiana, una colonia penale agricola, il Bosco del Littorio vasto 27 ettari e svariati istituti agricoli.\nBerca era anche servita da una stazione ferroviaria, posta sulla linea da Bengasi a Soluch.\nDal dicembre 1935 era operativo l'Aeroporto di Berca."}
{"id": "5323464", "revid": "70885788", "url": "https://it.wikipedia.org/wiki?curid=5323464", "title": "Sidi Daud", "text": ""}
{"id": "5323466", "revid": "767487", "url": "https://it.wikipedia.org/wiki?curid=5323466", "title": "Me &amp; My", "text": "I Me &amp; My sono un duo musicale eurodance danese composto attivo dal 1991.\nBiografia.\nIl duo \u00e8 originario di Sj\u00f8lund e composto dalle sorelle Susanne Georgi e Pernille Georgi.\nNel 1995 raggiungono il successo col singolo \"Dub-I-Dub\", che \u00e8 stato incluso in diverse compilation e che ha raggiunto le posizioni pi\u00f9 alte delle classifiche europee. \nL'album \"Me &amp; My\" ha venduto due milioni di copie."}
{"id": "5323469", "revid": "298229", "url": "https://it.wikipedia.org/wiki?curid=5323469", "title": "Campionati italiani assoluti di atletica leggera indoor 2015", "text": "I XLVI Campionati italiani assoluti di atletica leggera indoor si sono svolti al Palaindoor di Padova, che per la prima volta ha ospitato un campionato italiano assoluto, il 21 e 22 febbraio 2015 e hanno visto l'assegnazione di 26 titoli (13 maschili e 13 femminili).\nHanno partecipato alla manifestazione 496 atleti (218 uomini e 225 donne), rappresentanti di 109 diverse societ\u00e0.\nNella prima giornata di gare l'atleta Marta Zenoni ha riscritto la migliore prestazione italiana allieve nei 1500 metri con un tempo pari a 4'18\"86, inferiore anche al primato nazionale juniores."}
{"id": "5323475", "revid": "70885917", "url": "https://it.wikipedia.org/wiki?curid=5323475", "title": "El-Berca", "text": ""}
{"id": "5323487", "revid": "767487", "url": "https://it.wikipedia.org/wiki?curid=5323487", "title": "Southern All Stars", "text": "I , talvolta indicati con l'acronimo SAS, sono un gruppo musicale pop rock giapponese."}
{"id": "5323507", "revid": "767487", "url": "https://it.wikipedia.org/wiki?curid=5323507", "title": "Giovanni Margonari", "text": "\u00c8 stato un'importante figura di riferimento del calcio governolese.\nCarriera.\nInizia a giocare a calcio nelle giovanili della U.S. Governolese, poi, dopo lo scoppio della guerra, viene tesserato dal Mantova con cui si mette in mostra nel Torneo Misto di Guerra del 1944, realizzando due reti in otto incontri.\nCon i virgiliani disputa due stagioni di Serie B con 53 presenze e nove reti.\nNell'estate del 1947 viene acquistato dalla Fiorentina; dalla viola viene subito girato in prestito al Palermo, dove gioca cinque partite di Serie B. L'anno successivo ritorna al Mantova in prestito, poi nel 1950 viene girato anche al Bolzano, con cui gioca la sua ultima stagione tra i professionisti.\nNel 1951 passa al Sustinente, per\u00f2 l'anno successivo ritorna a Governolo in qualit\u00e0 di allenatore-giocatore.\nNel 1955 si trasferisce al Moglia per giocare in Serie D. L'anno seguente ritorna ancora alla Governolese e ci rimane fino al 1960, poi si trasferisce al Sustinente, societ\u00e0 nella quale disputa la sua ultima stagione da giocatore-allenatore.\nNel campionato seguente ritorna ancora una volta alla Governolese, ma in qualit\u00e0 di allenatore. Tra il 1962 e il 1975 allener\u00e0 a Governolo in modo discontinuo, alternandosi spesso con altri allenatori nel corso delle stagioni."}
{"id": "5323515", "revid": "729019", "url": "https://it.wikipedia.org/wiki?curid=5323515", "title": "Regio-S-Bahn di Brema/Bassa Sassonia", "text": "La Regio-S-Bahn di Brema/Bassa Sassonia () \u00e8 un servizio ferroviario suburbano esercito dalla NordWestBahn (NWB) intorno alla citt\u00e0 tedesca di Brema.\nRete.\nLa rete si compone di quattro linee, per una lunghezza complessiva di \u00a0chilometri."}
{"id": "5323517", "revid": "287204", "url": "https://it.wikipedia.org/wiki?curid=5323517", "title": "Allonsanfan", "text": ""}
{"id": "5323521", "revid": "785863", "url": "https://it.wikipedia.org/wiki?curid=5323521", "title": "Pietro Savastano", "text": ""}
{"id": "5323523", "revid": "944090", "url": "https://it.wikipedia.org/wiki?curid=5323523", "title": "G6 (politica)", "text": ""}
{"id": "5323525", "revid": "76963", "url": "https://it.wikipedia.org/wiki?curid=5323525", "title": "Akina Nakamori", "text": "Biografia.\nAll'et\u00e0 di sedici anni ha vinto un concorso musicale che le ha permesso di ottenere un contratto con la Warner-Pioneer. Debutt\u00f2 nel maggio 1982 con il singolo \"Slow Motion\", che rimase per 39 settimane nella classifica Oricon. Negli anni ottanta \u00e8 contrapposta dai media all'immagine di un'altra \"reginetta\" del j-pop, la cantante Seiko Matsuda. \nRimase all'apice del successo fino al 1989, debuttando anche come attrice in \"Aitabidachi\". Pubblica nel 1986 il singolo \"Desire\", uno dei suoi pi\u00f9 grandi successi.\nNel 1989 il suo fidanzato e collega Masahiko Kond\u014d annull\u00f2 le potenziali nozze con Akina (lei gi\u00e0 girava con un anello in quel periodo) ed il fidanzamento fin\u00ec. All'epoca si vocifer\u00f2 che questo fu anche a causa di una sua relazione segreta con la \"rivale\" Seiko Matsuda, tanto chiacchierata e gi\u00e0 sposata con l'attore Masaki Kanda, che i due avrebbero avuto quando si incontrarono a New York in quello stesso anno. La cantante rimase stordita e nel luglio dello stesso anno tent\u00f2 il suicidio, prima di ritirarsi dalle scene per un lungo periodo e andare a vivere alle Hawaii.\nDopo la brutta esperienza personale, che la segn\u00f2 non poco, e che influenzer\u00e0 da l\u00ec in poi tutta la sua produzione artistica, il ritorno sulle scene avviene sotto la MCA Victor Japan nel 1991, ma non riottenne subito lo stesso successo della decade precedente. Dal '90 si tuff\u00f2 anche nel cinema girando film e drama di grande successo e doppiando anche il film Anime di Masaaki \u014csumi \"Hashire Melos!\"."}
{"id": "5323526", "revid": "122246", "url": "https://it.wikipedia.org/wiki?curid=5323526", "title": "Extraliga (pallavolo femminile, Repubblica Ceca)", "text": "La Extraliga \u00e8 la massima serie del campionato ceco di pallavolo femminile: al torneo partecipano dodici squadre di club ceche e la squadra vincitrice si fregia del titolo di campione della Repubblica Ceca."}
{"id": "5323529", "revid": "599013", "url": "https://it.wikipedia.org/wiki?curid=5323529", "title": "Carlos Duarte", "text": "Carriera.\nClub.\nHa trascorso tutta la carriera nel campionato portoghese.\nNazionale.\nHa collezionato 7 presenze con la maglia della Nazionale."}
{"id": "5323531", "revid": "599013", "url": "https://it.wikipedia.org/wiki?curid=5323531", "title": "Coppa del mondo di arrampicata 2014", "text": "La Coppa del mondo di arrampicata 2014 si \u00e8 disputata dal 26 aprile al 16 novembre, nelle tre specialit\u00e0 lead, boulder e speed."}
{"id": "5323532", "revid": "729019", "url": "https://it.wikipedia.org/wiki?curid=5323532", "title": "Sindrome di Mendelson", "text": "La sindrome di Mendelson \u00e8 polmonite chimica causata da aspirazione durante l'anestesia, soprattutto durante la gravidanza. I contenuti dell'aspirazione possono includere succo gastrico, sangue, bile, acqua o un'associazione di esse.\nPresentazione.\nLa sindrome di Mendelson \u00e8 caratterizzata da una reazione broncopolmonare seguente all'aspirazione del contenuto gastrico durante l'anestesia generale dovuta alla soppressione dei riflessi laringei. Le principali caratteristiche cliniche che appaiono sono segni di generale ipossia da due a cinque ore dopo l'anestesia. Tali caratteristiche possono includere cianosi, dispnea, febbre, respiro sibilante, rantoli crepitanti e tachicardia accompagnata da bassa pressione sanguigna. \u00c8 possibile che si evidenzi anche una diminuzione della saturazione di ossigeno. L'edema polmonare pu\u00f2 causare la morte improvvisa o la morte pu\u00f2 verificarsi in seguito a complicanze polmonari.\nRischio.\nStoricamente si dice che un paziente \u00e8 a rischio se ha:\nTuttavia queste sono misure indirette e non sono fattori che influenzano direttamente il rischio di aspirazione.\nI pazienti con un alto rischio dovrebbero avere una induzione dell'anestesia in rapida sequenza. L'alto rischio \u00e8 definito quando vi sono questi fattori:\nTrattamento.\nIl rischio pu\u00f2 essere ridotto somministrando un antiacido non particolato (ad esempio, citrato di sodio) o un antagonista dei recettori H2 come la ranitidina."}
{"id": "5323533", "revid": "1784425", "url": "https://it.wikipedia.org/wiki?curid=5323533", "title": "Evans Paul", "text": "Carriera politica.\nNel 1986 partecipa come militante politico alla destituzione del dittatore Jean-Claude Duvalier. Considerato vicino all'ex presidente Jean-Bertrand Aristide, si pensava gli potesse succedere, prima di venire dichiarato nemico pubblico e arrestato nel 1988 dal comando militare di Matthieu Prosper Avril; viene torturato dopo essere stato presentato alla televisione di Stato, assieme ad altri oppositori, con il nome di \"prigionieri della Touissant\".\nNel 1990 viene eletto sindaco di Port-au-Prince, succedendo a sua moglie, occupando l'incarico fino al colpo di stato del 1991. Al ritorno dall'esilio del presidente Aristide, nel 1994 viene reinsediato alla carica, che terminer\u00e0 poi nel 1995.\nNel 2006, si candida alle elezioni presidenziali, dove ottiene il 2,5% dei voti.\nIl 25 dicembre 2014 il presidente della Repubblica Michel Martelly lo nomina Primo Ministro. La nomina viene ratificata con voto del Parlamento per rendere la nomina effettiva, cosa che accade il 16 gennaio 2015.\nIl 7 febbraio 2016, constatato il vuoto di potere a causa della mancata proclamazione di un presidente eletto durante le elezioni presidenziali, il Consiglio dei ministri assume collegialmente le funzioni del Capo di Stato fino al 14 febbraio successivo, giorno dell'elezione, da parte del parlamento, di Jocelerme Privert come presidente provvisorio."}
{"id": "5323554", "revid": "775372", "url": "https://it.wikipedia.org/wiki?curid=5323554", "title": "Partito Gozitano", "text": "Il Partito Gozitano (in inglese: \"Gozo Party\") \u00e8 stato un partito politico maltese di orientamento regionalista fondato nel 1947 e dissoltosi nel 1950.\nIl partito ha partecipato alle elezioni parlamentari del 1947, dove ha conquistato 3 seggi.\nHa cercato di ottenere una migliore rappresentazione e maggiori risorse finanziarie per Gozo."}
{"id": "5323562", "revid": "729019", "url": "https://it.wikipedia.org/wiki?curid=5323562", "title": "Figuratica", "text": "La figuratica \u00e8 la parte della retorica che studia le figure sintagmatiche. Le figure sintagmatiche, a differenza di quelle retoriche, non operano per sostituzione ma agiscono sul sintagma tramite manipolazione o aggiunta di elementi a catena, soppressione o modificazione sintattica. In poche parole: non vengono aggiunti nuovi concetti, ma viene ribadito ci\u00f2 di cui si \u00e8 gi\u00e0 a conoscenza, in modo che rimanga impresso maggiormente nella mente del destinatario. \nLa figura pi\u00f9 importante \u00e8 il paragone."}
{"id": "5323566", "revid": "767487", "url": "https://it.wikipedia.org/wiki?curid=5323566", "title": "Miguel Louren\u00e7o", "text": "Carriera.\nClub.\nNel 1939 Louren\u00e7o si aggrega al Benfica, diventando una riserva sia di Alfredo Valadas che di Guilherme Esp\u00edrito Santo. Esordisce con gli \"Encarnados\" il 22 ottobre 1939 nella partita vinta 6-1 contro il , nella quale marca la quarta rete al 63\u00ba minuto. Riappare in seguito solamente il 4 febbraio 1940, quando prende il posto di Esp\u00edrito Santo in un match contro il in Primeira Divis\u00e3o; nella stessa stagione vince la Coppa di Portogallo 1939-1940. Nella stagione successiva, il ventenne Louren\u00e7o gioca la maggior parte delle partite in coppa, dove segna sei reti in dodici partite.\nNel 1942 lascia il Benfica e due anni pi\u00f9 tardi si trasferisce all', rimanendovi fino al 1953.\nNazionale.\nHa collezionato 2 presenze con la maglia della nazionale: la prima il 16 giugno 1946 contro l'Irlanda, mentre la seconda nella sconfitta contro l'Italia del 27 febbraio 1949, in cui Louren\u00e7o marca il gol della bandiera del 4-1."}
{"id": "5323567", "revid": "6923", "url": "https://it.wikipedia.org/wiki?curid=5323567", "title": "BMW 340", "text": ""}
{"id": "5323571", "revid": "2016868", "url": "https://it.wikipedia.org/wiki?curid=5323571", "title": "Che'Nelle", "text": "Biografia.\nNata in Malaysia da padre cinese e madre indiana, si \u00e8 trasferita a Perth (Australia) con la famiglia quando aveva 10 anni.\nNel 2005 ha firmato un contratto con la Virgin Records negli Stati Uniti, mentre in Australia con la EMI. Nel marzo 2006 ha aperto in Australia i concerti di Kanye West. Ha pubblicato il suo primo album nel settembre 2007 in Giappone e nell'ottobre seguente in Australia. \nIl suo singolo \"I Fell in Love with the DJ\" ha avuto un moderato successo a livello internazionale. Il suo album di debutto \"Things Happen for a Reason\" ha ottenuto un forte successo commerciale nel mercato giapponese (\u00e8 stato certificato oro), senza tuttavia avere il medesimo riscontro in occidente. Nel 2010 pubblica il suo secondo album in lingua inglese \"Feels Good,\" ottenendo tuttavia meno riscontri anche nel mercato nipponico.\nNel 2011 pubblica per la prima volta un album bilingue in inglese e giapponese, il progetto di cover \"Luv Songs\". L'album ottiene un forte successo commerciale in giappone, superando anche quello del progetto di debutto e venendo certificato platino per oltre 335 mila copie vendute. Da questo momento in avanti ha basato la sua carriera principalmente su progetti bilingue, raggiungendo un secondo disco di platino per il suo secondo album bilingue Believe (che vende oltre 276 mila copie) e due dischi d'oro con i due album successivi (che vendono rispettivamente 63 e 78 mila copie).\nNel 2017 torna a pubblicare un album interamente in lingua inglese, \"Metamorphosis\". Sempre nel 2017 pubblica il greatest hits \"10th Anniversary ALL TIME BEST\". Nel 2018 pubblica l'EP natalizio \"Holiday Party\", quarto extended play della sua carriera. Negli anni successivi si dedica principalmente alla pubblicazione di singoli.\nNel corso della sua carriera ha collaborato con M\u00fda, Ai, David Guetta, R. Kelly, Shaggy e altri artisti."}
{"id": "5323573", "revid": "70886977", "url": "https://it.wikipedia.org/wiki?curid=5323573", "title": "S-Bahn di Brema", "text": ""}
{"id": "5323574", "revid": "761672", "url": "https://it.wikipedia.org/wiki?curid=5323574", "title": "Jewish Defense League", "text": ""}
{"id": "5323575", "revid": "70886992", "url": "https://it.wikipedia.org/wiki?curid=5323575", "title": "Regio-S-Bahn Bremen/Niedersachsen", "text": ""}
{"id": "5323576", "revid": "122246", "url": "https://it.wikipedia.org/wiki?curid=5323576", "title": "Extraliga (pallavolo maschile, Repubblica Ceca)", "text": "La Extraliga \u00e8 la massima serie del campionato ceco di pallavolo maschile: al torneo partecipano dodici squadre di club ceche e la squadra vincitrice si fregia del titolo di campione della Repubblica Ceca."}
{"id": "5323580", "revid": "729019", "url": "https://it.wikipedia.org/wiki?curid=5323580", "title": "Citigroup Centre (Londra)", "text": "Il Citigroup Centre \u00e8 un complesso di edifici a Londra. Ospita la sede EMEA di Citigroup e si trova a Canary Wharf nel Docklands della citt\u00e0. Il centro offre 170'000 metri quadrati di spazio tra due edifici uniti - 33 Canada Square (noto come \"CGC1\") e 25 Canada Square (noto come \"CGC2\"). Insieme, entrambi gli edifici formano il complesso \"Citigroup Centre\".\n33 Canada Square, o \"Citigroup Centre 1\", \u00e8 il pi\u00f9 piccolo dei due edifici del complesso, progettato da Norman Foster e completato nel 1999, due anni prima del suo \"vicino di casa\". A 105 metri di altezza, l'edificio si compone di diciotto piani, che sono tutti comunicanti ai loro piani equivalenti a 25 Canada Square. L'edificio \u00e8 di propriet\u00e0 di Citigroup ed \u00e8 stato costruito prima del completamento della estensione della \"Jubilee Line \"alla fine del 1999.\nAl contrario, il 25 Canada Square, o \"Citigroup Centre 2\", si erge per 200 metri e, accanto alla HSBC Tower (con cui \u00e8 stato costruito in tandem), \u00e8 il 4\u00b0 edificio \"comunicante\" (cio\u00e8 unito ad un altro) pi\u00f9 alto nel Regno Unito (dietro \"The Shard\", One Canada Square e Heron Tower). Progettato da C\u00e9sar Pelli &amp; Associates, la costruzione della torre di 45 piani - intrapresa da Contractors Canary Wharf - inizi\u00f2 nel 1998 ed fu portata a termine nel 2001, con l'affitto dato a Citigroup fin dall'inizio. L'edificio fu acquistato da RBS nel 2004 insieme a 5 Canada Square (affittato a Bank of America) per 1,12 miliardi di dollari. In seguito, il 2 luglio 2007, CGC2 individualmente fu venduto a una impresa formata da Quinlan Private e Propinvest per circa 2 miliardi di dollari. Citigroup paga \u00a3 46.500.000 all'anno in affitto per la torre, generando un rendimento del 4,6% per i proprietari. La facciata orientale di 25 Canada Square fino al 40\u00ba piano \u00e8 configurata per l'utilizzo da parte dei clienti.\nOltre ai principali ingressi sia da Canada Square e Upper Bank Street, il Citigroup Centre \u00e8 accessibile anche tramite camminamenti sotterranei dal centro commerciale di Canada Place e dalla stazione della metropolitana di Canary Wharf - servita dalla Jubilee Line. Il Centro \u00e8 anche vicino alle stazioni DLR Canary Wharf e Heron Quays, che forniscono collegamenti con la citt\u00e0, il London City Airport e le zone circostanti."}
{"id": "5323586", "revid": "767487", "url": "https://it.wikipedia.org/wiki?curid=5323586", "title": "Alfredo Valadas", "text": "Carriera.\nClub.\nHa trascorso tutta la carriera nel campionato portoghese.\nNazionale.\nHa collezionato 6 presenze con la maglia della Nazionale."}
{"id": "5323588", "revid": "1234424", "url": "https://it.wikipedia.org/wiki?curid=5323588", "title": "Johann Jacob Zimmermann", "text": "Biografia.\nZimmerman \u00e8 nato a Vaihingen, W\u00fcrttemberg (ora Germania) nel 1644. Ha vissuto a N\u00fcrtingen, e ha studiato teologia protestante presso l'Universit\u00e0 di Tubinga, dove consegu\u00ec la laurea magistrale nel 1664. Famoso astronomo e astrologo, Zimmerman ha prodotto uno dei primi grafici della volta celeste secondo la proiezione conica equidistante dell'emisfero nord nel 1692.\nLa sua prima carica da ministro luterano la prese a Bietigheim (Baden) nel 1671, ma gi\u00e0 era noto nell'ambiente scientifico avendo pubblicato sotto lo pseudonimo di Ambrosius Sehmann. \nNel 1685 Zimmermann venne rimosso dal suo incarico dopo aver pubblicato la sua opera \"criptura S. Copernizans seu potius Astronomia Copernico-scripturaria bipartit\" che difendeva la teoria copernicana. \nDivenuto seguace di Jacob B\u00f6hme, un pastore pietista e critico di spicco della chiesa luterana stabilita, Zimmermann si guadagn\u00f2 da vivere come scrittore e insegnante. Nel suo \"Muthmassliche Zeitbestimmung\", Zimmermann enunci\u00f2 la teoria secondo cui l'apocalisse si sarebbe verificata sul \"bordo del deserto\" alla fine dell'autunno del 1694. \nZimmerman mor\u00ec poco prima di partire da Rotterdam alla volta dell'America dove voleva instaurare una nuova comunit\u00e0. \nZimmerman \u00e8 menzionato (come Dr. Zimmerman) nell'opera di Isaac Newton."}
{"id": "5323592", "revid": "392845", "url": "https://it.wikipedia.org/wiki?curid=5323592", "title": "25 Canada Square", "text": ""}
{"id": "5323593", "revid": "599013", "url": "https://it.wikipedia.org/wiki?curid=5323593", "title": "Francisco Rocha", "text": "Carriera.\nNazionale.\nHa giocato la sua unica partita con la maglia della Nazionale nel 1952."}
{"id": "5323594", "revid": "2121638", "url": "https://it.wikipedia.org/wiki?curid=5323594", "title": "Jason Blum", "text": "Blum \u00e8 il fondatore e amministratore delegato della Blumhouse Productions, una compagnia specializzata nella produzione di film horror a basso budget. Ha vinto nel 2014 un Emmy Award per la produzione del film TV \"The Normal Heart\", ed \u00e8 stato nominato tre volte all'Oscar al miglior film: per la produzione di \"Whiplash\", di \"Scappa - Get Out\" e di \"BlacKkKlansman\".\nBiografia.\nBlum \u00e8 nato a Los Angeles, California, il figlio di Shirley Neilsen, una professoressa d'arte, e di Irving Blum, un mercante d'arte indipendente. Ha iniziato a lavorare come venditore porta a porta e agente immobiliare. Il suo primo film prodotto \u00e8 stato \"Scalciando e strillando\" di Noah Baumbach, che \u00e8 stato suo compagno di stanza al college. Mentre cercava finanziamenti per il film ottiene un lavoro per la societ\u00e0 di New York Arrow Entertainment. La sua famiglia conosceva Steve Martin, cos\u00ec Blum invi\u00f2 all'attore una copia della sceneggiatura. Martin approv\u00f2 la sceneggiatura e Blum alleg\u00f2 la lettera di risposta alla sceneggiatura, che venne consegnata a diversi dirigenti di Hollywood.\nBlum ha lavorato per Bob e Harvey Weinstein come produttore esecutivo e successivamente produttore indipendente per la Warner Bros. Inoltre ha lavorato come direttore di produzione per la Malaparte, una compagnia teatrale no-profit fondata da un gruppo di attori, tra cui Ethan Hawke e Steve Zahn.\nNel 2000 fonda la Blumhouse Productions, una casa di produzione specializzata in film a basso costo. Alcuni dei film prodotti da Blum sono stati altamente redditizi. Il film horror \"Paranormal Activity\" \u00e8 stato prodotto con un budget 15.000 dollari e ha guadagnato quasi 200 milioni di dollari. Blum ha anche prodotto i film horror \"Insidious\" (2010), \"Sinister\" (2012) e \"La notte del giudizio\" (2013), ognuno dei quali \u00e8 diventato un potenziale franchise. Nel 2014 ha lavorato come produttore esecutivo del film per la televisione \"The Normal Heart\", che ha vinto un Emmy per il miglior film TV, e il film drammatico \"Whiplash\", che \u00e8 stato candidato all'Oscar al miglior film.\nVita privata.\nDal 14 luglio 2012 Blum \u00e8 sposato con la giornalista Lauren A.E. Schuker."}
{"id": "5323613", "revid": "1514393", "url": "https://it.wikipedia.org/wiki?curid=5323613", "title": "VK \u010cesk\u00e9 Bud\u011bjovice", "text": ""}
{"id": "5323615", "revid": "944090", "url": "https://it.wikipedia.org/wiki?curid=5323615", "title": "Stazione Concordia", "text": ""}
{"id": "5323616", "revid": "599013", "url": "https://it.wikipedia.org/wiki?curid=5323616", "title": "Martinho Oliveira", "text": "Carriera.\nNazionale.\nHa collezionato 6 con la maglia della Nazionale."}
{"id": "5323624", "revid": "6923", "url": "https://it.wikipedia.org/wiki?curid=5323624", "title": "EMW 321", "text": ""}
{"id": "5323627", "revid": "1005847", "url": "https://it.wikipedia.org/wiki?curid=5323627", "title": "Pietro Cangelosi", "text": "Biografia.\nIl 6 marzo 1968 ha conseguito la laurea in Lettere moderne presso la Facolt\u00e0 di Lettere dell'Universit\u00e0 di Palermo. Ha insegnato Lettere soprattutto nelle scuole medie di Rivarolo Canavese e di Sciacca.\nCandidato alle elezioni politiche del 1994 nella lista dei Progressisti, \u00e8 risultato eletto al Senato della Repubblica. Ha ricoperto la carica dal 18 aprile 1994 fino all'8 maggio 1996."}
{"id": "5323635", "revid": "35804", "url": "https://it.wikipedia.org/wiki?curid=5323635", "title": "Alitalia - Societ\u00e0 Aerea Italiana", "text": ""}
{"id": "5323637", "revid": "642594", "url": "https://it.wikipedia.org/wiki?curid=5323637", "title": "Alitalia \u2013 Compagnia Aerea Italiana", "text": ""}
{"id": "5323640", "revid": "22475", "url": "https://it.wikipedia.org/wiki?curid=5323640", "title": "St George Wharf Tower", "text": "St George Wharf Tower, conosciuta anche come la Torre di Vauxhall o semplicemente The Tower, \u00e8 un grattacielo residenziale a Vauxhall, Londra, facente parte dello sviluppo urbanistico di St George Wharf. Alto 181 metri, con i suoi 50 piani \u00e8 il pi\u00f9 alto edificio residenziale nel Regno Unito.\nLa gru adoperata per la costruzione dell'edificio \u00e8 stata colpita nel gennaio 2013 da un elicottero, causando due morti.\nCaratteristiche del progetto.\nLa forma della torre \u00e8 stata progettata per essere elegante e poco ingannevole. Il concetto di pianta unica si basa sulla forma di una girandola ed \u00e8 di solito divisa in cinque appartamenti per piano, con pareti che irradiano dal nucleo centrale e portante della struttura.\nDei giardini in cima all'edificio forniranno ai residenti uno spazio semi-esterno che accentuer\u00e0 la verticalit\u00e0 e l'altezza dell'edificio, fornendo una variet\u00e0 di interessanti dettagli da sfruttare al minimo per il rivestimento esterno della torre.\nL'edificio \u00e8 diviso in tre parti distinte: una base che ospita le strutture comuni dell'edificio, tra cui hall, business lounge, palestra, centro benessere e piscina; una sezione centrale contenente la maggior parte degli appartamenti; e una sezione superiore dove la facciata si riduce di diametro per lasciare spazio a terrazze panoramiche e ad una turbina eolica in cima alla struttura.\nLa turbina eolica, prodotta dall'azienda britannica di tecnologia ecostostenibile Matilda's Planet, alimenter\u00e0 l'illuminazione comune della torre, con il vantaggio di non produrre rumori o vibrazioni percettibili. Alla base della torre, dell'acqua sar\u00e0 prelevata dalla falda acquifera di Londra (la \"London Acquifer\") e tecnologia a pompa di calore verr\u00e0 utilizzata per sfruttare la temperatura dell'acqua e riscaldare cos\u00ec gli appartamenti nei mesi invernali. Rispetto agli edifici simili, la torre richieder\u00e0 un terzo dell'energia, e produrr\u00e0 tra la met\u00e0 ed i due terzi delle normali emissioni di CO2. Sar\u00e0 munita di finestre in triplo-vetro per ridurre al minimo la perdita di calore in inverno e favorire un guadagno termico in estate dovuto all'ingresso negli appartamenti della luce solare diretta.\nAlla struttura non mancano scale speciali per attici di lusso. Questi appartamenti e scale sono uno lo specchio dell'altro. In uno di questi appartamenti si gode di una vista panoramica a 360\u00b0 di tutta Londra. La pi\u00f9 alta piscina di Londra si trova in uno di questi appartamento.\nPianificazione.\nSeguendo il consiglio del corpo architettonico del governo, due progetti gi\u00e0 rivisti vennero presentati e successivamente ritirati. La decisione finale venne fatta dall'allora vice primo ministro John Prescott nell'aprile 2005 ed il progetto finale della torre fu approvato, contro la decisione dell'ispettore della pianificazione e nonostante gli avvertimenti dei suoi stessi consiglieri, i quali temevano che un simile edificio avrebbe causato una \"diffusione indiscriminata di edifici parecchio alti in tutta Londra\" (timore oggi rivelatosi fondato). Questa scelta \u00e8 stata oggetto di notevoli controversie, causa l'altezza della torre e la sua vicinanza al Palazzo di Westminster.\nSchianto di un elicottero (2013).\nIl 16 gennaio 2013, alle 08:00 GMT circa (9:00 ora italiana), due persone sono morte quando un elicottero AgustaWestland AW109 ha colpito la gru attaccata all'edificio quasi completo. Il velivolo \u00e8 andato fuori controllo e si \u00e8 schiantato su Wandsworth Road, colpendo due auto ed incendiando due edifici vicini. Una delle vittime \u00e8 stato il pilota di elicottero, che stava volando da solo; l'altro era un pedone. La gru \u00e8 stata gravemente danneggiata nell'incidente, ma l'operatore della gru era in ritardo per il lavoro, quindi non era in cabina e si \u00e8 salvato.\nCarbuncle Cup.\nLa Carbuncle Cup \u00e8 un premio architettonico assegnato ogni anno dalla rivista Building Design all'\"edificio pi\u00f9 brutto nel Regno Unito nell'ultimo anno\". Nell'agosto 2014 questo edificio \u00e8 risultato uno dei tanti candidati."}
{"id": "5323644", "revid": "767487", "url": "https://it.wikipedia.org/wiki?curid=5323644", "title": "Pietro Grilli di Cortona", "text": "Biografia.\nLaureato con lode all'Universit\u00e0 degli Studi di Firenze, con una tesi sull'Unione Sovietica post-staliniana. Nel 1983 \u00e8 ricercatore di scienza politica presso l'Universit\u00e0 La Sapienza di Roma, per poi diventare professore associato presso l'Universit\u00e0 di Trieste. A partire dal 1995, insegna presso l'Universit\u00e0 Roma Tre, dove dal 2000 \u00e8 ordinario di Scienza politica. Ha insegnato, inoltre, Politica comparata e Processi di Democratizzazione, sempre alla Terza Universit\u00e0 di Roma, di cui \u00e8 stato anche componente del Senato accademico dal 2001 al 2008. \nNel settembre 2013, \u00e8 eletto Presidente della Societ\u00e0 Italiana di Scienza Politica (SISP), succedendo a Gianfranco Pasquino. Ha fatto parte del Comitato ministeriale di studio sulle riforme istituzionali, elettorali e costituzionali (1994), del Consiglio Nazionale dell'Economia e del Lavoro in qualit\u00e0 di esperto su nomina dell'allora Presidente Carlo Azeglio Ciampi (2000-2005) e del Consiglio Universitario Nazionale (1997-2006). \nSi \u00e8 occupato soprattutto di democratizzazioni (anche in prospettiva comparata), nazionalismo, sistemi partitici europei e processi di transizione dei regimi autoritari. Ha inoltre svolto varie missioni all'estero, nel quadro dell'assistenza ai processi di democratizzazione in Europa centro-orientale."}
{"id": "5323649", "revid": "761672", "url": "https://it.wikipedia.org/wiki?curid=5323649", "title": "Primo ministro israeliano", "text": ""}
{"id": "5323653", "revid": "287204", "url": "https://it.wikipedia.org/wiki?curid=5323653", "title": "Giovanni Gonella", "text": "Biografia.\nGiovanni Gonella nacque a Sassari da Giuseppe, genovese trasferito a Sassari per lavorare come musicante nella banda musicale che c'era in quel tempo di guarnigione, e da Giuseppa Colomba, e venne battezzato da Ambrogio Maria Meropi e da Maurizia Colomba. Dopo essersi arruolato assai giovane nel reggimento di Vercelli come tromba, nel 1831 divenne Capo Banda dei Cacciatori sardi a Cagliari. Impar\u00f2 armonia e contrappunto dal capomusica Celli, di cui poi spos\u00f2 la figlia Cecchina. And\u00f2 in pensione da questo incarico nel 1851, per diventare nello stesso anno Capo Banda della Guardia Nazionale di Genova, ove mor\u00ec dopo tre anni. Durante la sua vita Gonella mise in musica diversi inni (fra cui S'hymnu sardu nationale), marce e ballabili, e aveva composto l'opera lirica. \"La Ricciarda\" (tragedia lirica; da rappresentarsi nel Civico Teatro di Cagliari nel carnovale del 1836), tratta dall'omonima tragedia di Ugo Foscolo, che fu rappresentata per la prima volta al Teatro Civico di Cagliari, ed il ballo \"Gisella ovvero le Ombre notturne\" (Gisella o le Willi), in due atti, nel 1851."}
{"id": "5323673", "revid": "106908", "url": "https://it.wikipedia.org/wiki?curid=5323673", "title": "Juno Awards 2014", "text": "I Juno Awards 2014 si sono tenuti a Winnipeg il 29 e 30 marzo 2014. La cerimonia si \u00e8 svolta presso l'MTS Centre."}
{"id": "5323675", "revid": "599013", "url": "https://it.wikipedia.org/wiki?curid=5323675", "title": "Javier Garc\u00eda (calciatore)", "text": "Carriera.\nGiovanili.\nCresce nelle giovanili della squadra della sua citt\u00e0 natale, il Rosario Central, con cui debutta nella massima serie argentina nella stagione 2000-2001.\nItalia e ritorno in Argentina.\nNel 2002 approda in Italia, paese d'origine della sua famiglia, prima all' (con 3 sole presenze) e poi alla Viterbese nell'arco della stessa stagione, per poi fare ritorno in Argentina, dove gioca la sua stagione migliore al nel 2006-2007 con 15 presenze."}
{"id": "5323687", "revid": "729019", "url": "https://it.wikipedia.org/wiki?curid=5323687", "title": "Dan Biggar", "text": "Biografia.\nFormatosi rugbisticamente nella sua citt\u00e0 natale di Swansea, Biggar inizi\u00f2 a giocare con il Swansea Rugby Football Club in Premier Division prima di unirsi ben presto, nel 2007, alla franchigia gallese degli Ospreys. Dopo avere gi\u00e0 vestito la maglia del Galles Under-20, il 14 novembre 2008 fece il suo debutto con la nazionale maggiore rimpiazzando James Hook nella partita contro il vinta 34-13 al Millennium Stadium.\nDan Biggar cominci\u00f2 a imporsi anche a livello di club divenendo nel novembre 2011 il maggiore realizzatore di punti degli Ospreys, superando il record precedente detenuto da James Hook, e diventando nell'aprile 2012 il pi\u00f9 giovane giocatore a raggiungere le 100 presenze con la stessa franchigia. Fu inoltre uno dei protagonisti della vittoria della Celtic League 2009-10, mettendo a segno nella finale vinta 17-12 contro il Leinster due calci di trasformazione pi\u00f9 un calcio di punizione. Due anni pi\u00f9 tardi Biggar vinse con gli Ospreys nuovamente la Celtic League, divenuta nel frattempo il nuovo campionato Pro12, mettendo la sua firma nella finale vinta 31-30 contro il Leinster grazie a un decisivo e difficile calcio di trasformazione (meta di Shane Williams) messo a segno all'ultimo minuto nei pressi della linea di touche.\nDan Biggar torn\u00f2 nuovamente protagonista a livello internazionale, approfittando di un infortunio occorso a Rhys Priestland, durante il vittorioso Sei Nazioni 2013 in cui gioc\u00f2 come mediano d'apertura gallese titolare in tutte e cinque le partite del torneo. Fu inoltre titolare anche durante la ."}
{"id": "5323690", "revid": "767487", "url": "https://it.wikipedia.org/wiki?curid=5323690", "title": "Serena Ryder", "text": ""}
{"id": "5323693", "revid": "287204", "url": "https://it.wikipedia.org/wiki?curid=5323693", "title": "Sure Things", "text": "Sure Things \u00e8 il quinto album di Little Willie John, pubblicato dalla King Records nel 1961.\nMusicisti.\nSleep, There's a Difference, I'm Sorry, Walk Slow e The Very Thought of You\nA Cottage for Sale, My Love Is, Loving Care e I'm Shakin'\nI Like to See My Baby\nYou Hurt Me\nHeartbreak (It's Hurtin' Me)"}
{"id": "5323694", "revid": "81195", "url": "https://it.wikipedia.org/wiki?curid=5323694", "title": "Daniel Biggar", "text": ""}
{"id": "5323700", "revid": "799504", "url": "https://it.wikipedia.org/wiki?curid=5323700", "title": "Gaspare Ambrogio Visconti", "text": "Biografia.\nBattezzato alla nascita come Ambrogio, probabilmente in ossequio al nome del nonno materno (nella madre e nelle zie ereditiere si estingueva l'eredit\u00e0 di un ramo di casa Alciati), ricevette per ordine ducale il nome di Gaspare in memoria del padre e dell'illustre nonno divenendo Gaspare Ambrogio. \nCome ricordato da Cynthia Pyle ricostruire la vicenda umana del poeta \u00e8 operazione complicata dall'esistenza di ben otto omonimi contemporanei e cinque di poco anteriori o posteriori; da qui la necessit\u00e0 di specificare per intiero il suo nome (Gaspare Ambrogio), pratica entrata nell'uso - per l'appunto - proprio dall'approfondito studio della Pyle.\nGaspare Ambrogio nacque nel 1461 da Gaspero (o Gaspare) Visconti e Maria Alciati, e appartenne a un importante ramo della nobile casata milanese, quella dei conti di Arona, Breme e , nonch\u00e9 signori di Cassano Magnago. Ricevette un'educazione letteraria da Guidotto Prestinari, poeta bergamasco di poco pi\u00f9 vecchio presso il quale apprese latino, greco e forse qualche rudimento di ebraico; maestro e discepolo rimasero per tutta la vita in ottimi rapporti, testimoniati dalla lunga (7 sonetti) corrispondenza in versi tramandata sia dal \"Canzoniere\" di Gaspare Ambrogio che dalle \"Rime\" di Guidotto. L'esordio del poeta sulla scena pubblica si ebbe molto presto: gi\u00e0 nel 1472, rimasto orfano di padre, venne promesso dallo zio tutore Giampietro a Cecilia, figlia del potente segretario ducale Cicco Simonetta; \u00e8 possibile che il matrimonio risalga a un anno di poco posteriore (forse gi\u00e0 il 1476). Nel 1478, all'et\u00e0 di diciassette anni, venne nominato \"cameriere ducale\", nel giorno dell'incoronazione del giovanissimo Galeazzo Maria Sforza (24 aprile), il cui potere verr\u00e0 di l\u00ec a poco usurpato dallo zio Ludovico il Moro, e con il rango di primo cameriere compare nei documenti almeno fino alla caduta in disgrazia del suocero Cicco.\nGli anni '80 videro l'affermarsi della figura di Gaspare Ambrogio come perno di un vasto circolo culturale di fatto erede dei fasti letterari di casa Simonetta e di casa Visconti, e comprendente l'amico Antonietto Campofregoso detto Fileremo, Lancino Curzio, e figure minori come Enrico Boscani e Bartolomeo Simonetta. Morto lo zio Giovanni Pietro nel novembre 1486, il poeta ebbe modo di disporre di un patrimonio considerevole che assommava all'eredit\u00e0 paterna, quella degli Alciati e un terzo dei molti beni dello zio. Nello stesso anno Gaspare Ambrogio lasciava una delle case famigliari avite in San Giovanni sul Muro (via Puccini) per acquistare varie propriet\u00e0 ai margini del giardino di Sant'Ambrogio nella parrocchia di S. Pietro in Caminadella (via Lanzone). Sempre a questo arco temporale \u00e8 attestata l'amicizia con Donato Bramante, probabilmente risalente ad alcuni anni prima (gi\u00e0 con il precoce testamento del 1483 il Visconti beneficiava il cantiere di San Satiro in cui era impegnato l'architetto urbinate). Bramante abit\u00f2 dal 1487 nella casa di Gaspare Ambrogio e i frutti di questo sodalizio artistico e letterario (\"Eraclito e Democrito\" e gli \"Uomini d'arme\", oggi alla Pinacoteca di Brera ma provenienti dalla residenza di Gaspare Ambrogio) rimangono tuttora visibili. Difficile capire se sia lui il Gaspare che nel 1488-89 prese parte all'ambasceria inviata a Napoli con lo scopo di scortare a Milano Isabella d'Aragona, promessa sposa di Galeazzo Maria, \u00e8 assai pi\u00f9 probabile si trattasse di Gaspare Visconti di Ierago figlio di Azzone e cugino di Gaspare Ambrogio.\nIl 4 luglio 1493 entr\u00f2 a far parte del \"Consiglio segreto\", ora che il potere era \"de facto\" nelle mani del Moro (l'anno dopo, con la morte sospetta di Galeazzo Maria, lo sarebbe poi stato \"de iure\"). Nel dicembre dello stesso anno fu forse membro della compagnia che scort\u00f2 in Austria Bianca Maria Sforza, promessa sposa dell'imperatore Massimiliano I. Nell'ultima decade del secolo, infine, \u00e8 condensata la significativa produzione letteraria del poeta.\nGaspare Ambrogio mor\u00ec il giorno 8 marzo 1499, all'et\u00e0 di 38 anni, e fu sepolto nella cappella di San Giovanni Evangelista in Sant'Eustorgio, Bramante lasciava Milano in un momento prossimo a questa data, forse quanto il giorno 8 aprile 1499 moriva anche Cecilia Simonetta sposa del Visconti e crollavano le aspirazioni letterarie e politiche di questo ramo del casato. Pochi mesi dopo, con l'entrata in Milano dei Francesi e la fuga di Ludovico il Moro a Innsbruck, si colloca il tramonto del potere ducale degli Sforza.\nOpere.\nNonostante la vicenda biografica di Gaspare Ambrogio si esaurisca in un torno d'anni decisamente esiguo rispetto alla gran parte dei suoi sodali, ci\u00f2 nondimeno il Visconti ha consegnato a posteri e contemporanei una quantit\u00e0 di opere (in volgare) di tutto rispetto. \u00c8 noto come egli - da poeta - godesse di buona stima presso i contemporanei (pu\u00f2 valere come esempio il giudizio di Vincenzo Calmeta, che ne fa uno dei letterati di punta della corte milanese), particolarmente in quanto estimatore di Petrarca: opposto, quindi, al suo ospite Bramante, dal Visconti stesso definito \"sviscerato partigiano di Dante\".\nLa vicenda letteraria di Gaspare Ambrogio ha inizio nel 1493, anno della pubblicazione a Milano dei \"Rithimi\", una raccolta di 246 sonetti e 2 sestine con l'aggiunta del \"Transito del carnevale\" (poemetto in ottava rima). Dedicato a Niccol\u00f2 da Correggio, nel procedere della lettura si ravvisano i temi che animano la poesia del Visconti: argomento amoroso (di matrice cortigiana), polemica, gusto per le \"sententiae\", testi a dedicatari storici.\nBibliografia.\n "}
{"id": "5323703", "revid": "486946", "url": "https://it.wikipedia.org/wiki?curid=5323703", "title": "U.S. Anconitana", "text": ""}
{"id": "5323704", "revid": "486946", "url": "https://it.wikipedia.org/wiki?curid=5323704", "title": "US Anconitana", "text": ""}
{"id": "5323708", "revid": "486946", "url": "https://it.wikipedia.org/wiki?curid=5323708", "title": "SS Ancona", "text": ""}
{"id": "5323710", "revid": "486946", "url": "https://it.wikipedia.org/wiki?curid=5323710", "title": "S.S. Ancona", "text": ""}
{"id": "5323711", "revid": "486946", "url": "https://it.wikipedia.org/wiki?curid=5323711", "title": "Societ\u00e0 Sport Ancona", "text": ""}
{"id": "5323712", "revid": "486946", "url": "https://it.wikipedia.org/wiki?curid=5323712", "title": "Societ\u00e0 Sportiva Anconitana", "text": ""}
{"id": "5323713", "revid": "486946", "url": "https://it.wikipedia.org/wiki?curid=5323713", "title": "S.S. Anconitana", "text": ""}
{"id": "5323714", "revid": "486946", "url": "https://it.wikipedia.org/wiki?curid=5323714", "title": "SS Anconitana", "text": ""}
{"id": "5323718", "revid": "486946", "url": "https://it.wikipedia.org/wiki?curid=5323718", "title": "U.S. Anconitana-Bianchi", "text": ""}
{"id": "5323719", "revid": "486946", "url": "https://it.wikipedia.org/wiki?curid=5323719", "title": "Unione Sportiva Anconitana-Bianchi", "text": ""}
{"id": "5323720", "revid": "486946", "url": "https://it.wikipedia.org/wiki?curid=5323720", "title": "US Anconitana-Bianchi", "text": ""}
{"id": "5323722", "revid": "110157", "url": "https://it.wikipedia.org/wiki?curid=5323722", "title": "Lega C 2012 (football americano)", "text": "La Lega C 2012 \u00e8 stata la 7\u00aa edizione del campionato di football americano di terzo livello, organizzato dalla SAFV.\nStagione regolare.\nClassifica.\nLa classifica della regular season \u00e8 la seguente:"}
{"id": "5323723", "revid": "712828", "url": "https://it.wikipedia.org/wiki?curid=5323723", "title": "Capitoli di Stone Ocean", "text": ""}
{"id": "5323730", "revid": "182193", "url": "https://it.wikipedia.org/wiki?curid=5323730", "title": "U.S. Ancona 1905", "text": ""}
{"id": "5323731", "revid": "182193", "url": "https://it.wikipedia.org/wiki?curid=5323731", "title": "SSD Unione Sportiva Ancona 1905", "text": ""}
{"id": "5323732", "revid": "182193", "url": "https://it.wikipedia.org/wiki?curid=5323732", "title": "Societ\u00e0 Sportiva Dilettantistica Unione Sportiva Ancona 1905", "text": ""}
{"id": "5323733", "revid": "486946", "url": "https://it.wikipedia.org/wiki?curid=5323733", "title": "S.S.D. Unione Sportiva Ancona 1905", "text": ""}
{"id": "5323734", "revid": "106908", "url": "https://it.wikipedia.org/wiki?curid=5323734", "title": "Juno Awards 2013", "text": "I Juno Awards 2013 si sono tenuti a Regina il 20 e 21 aprile 2013."}
{"id": "5323736", "revid": "712828", "url": "https://it.wikipedia.org/wiki?curid=5323736", "title": "Capitoli di Phantom Blood", "text": ""}
{"id": "5323740", "revid": "712828", "url": "https://it.wikipedia.org/wiki?curid=5323740", "title": "Capitoli di Battle Tendency", "text": ""}
{"id": "5323741", "revid": "92723", "url": "https://it.wikipedia.org/wiki?curid=5323741", "title": "Tempesta del Primo Trimestre", "text": "La Tempesta del Primo Trimestre (in filippino \"Sigwa ng Unang Kuwatro\"; in inglese \"First Quarter Storm\") fu una serie di proteste nelle Filippine organizzata da attivisti di estrema sinistra tra cui Jose Maria Sison e Bernabe Buscayno, entrambi di idea maoista. La Tempesta del Primo Trimestre dur\u00f2 dal gennaio al marzo 1970 e consisteva in massicce manifestazioni, proteste e marce contro il governo del Presidente filippino Ferdinand Marcos. Fu uno dei principali fattori che portarono alla dichiarazione di legge marziale nelle Filippine nel settembre 1972."}
{"id": "5323745", "revid": "580", "url": "https://it.wikipedia.org/wiki?curid=5323745", "title": "Tusco", "text": ""}
{"id": "5323746", "revid": "287204", "url": "https://it.wikipedia.org/wiki?curid=5323746", "title": "Linus Strasser", "text": ""}
{"id": "5323748", "revid": "712828", "url": "https://it.wikipedia.org/wiki?curid=5323748", "title": "Capitoli di Stardust Crusaders", "text": ""}
{"id": "5323749", "revid": "348618", "url": "https://it.wikipedia.org/wiki?curid=5323749", "title": "First Quarter Storm", "text": ""}
{"id": "5323750", "revid": "712828", "url": "https://it.wikipedia.org/wiki?curid=5323750", "title": "Capitoli di Diamond Is Unbreakable", "text": ""}
{"id": "5323754", "revid": "712828", "url": "https://it.wikipedia.org/wiki?curid=5323754", "title": "Capitoli di Vento Aureo", "text": ""}
{"id": "5323756", "revid": "712828", "url": "https://it.wikipedia.org/wiki?curid=5323756", "title": "Capitoli di Steel Ball Run", "text": ""}
{"id": "5323759", "revid": "124412443", "url": "https://it.wikipedia.org/wiki?curid=5323759", "title": "Martha De Laurentiis", "text": "Biografia.\nSi laure\u00f2 presso la Ball State University vicino a Indianapolis e inizi\u00f2 la sua carriera facendo da assistente produttrice nel 1976 a New York, prima di incontrare Dino De Laurentiis nel 1980.\nNel 1983, fond\u00f2 con De Laurentiis una propria compagnia; la Dino de Laurentiis Company (DDLC). Insieme i due decisero la costruzione di tre studi di produzione a Wilmington (Carolina del Nord) nel 1984, in Australia nel 1986, e in Marocco nel 2003. Martha divenne poi presidente della societ\u00e0.\nMartha e Dino si sposarono nel 1990 e lo rimasero fino al 2010, anno della morte di lui. La coppia ebbe due figlie: Carolyna e Dina De Laurentiis.\nNella sua carriera produsse oltre 20 film, tra cui \"Unico indizio la luna piena\", \"Brivido\", \"Ore disperate\", \"Codice Magnum\", \"King Kong 2\", \"Hannibal\", \"Red Dragon\", \"Hannibal Lecter - Le origini del male\" e la serie televisiva \"Hannibal\". Nel febbraio 2015 fu membro della giuria alla 65\u00aa edizione del Festival di Berlino.\nE' morta il 4 dicembre 2021 a 67 anni, dopo una lunga lotta contro un cancro al cervello."}
{"id": "5323761", "revid": "71433", "url": "https://it.wikipedia.org/wiki?curid=5323761", "title": "Martha Schumacher", "text": ""}
{"id": "5323766", "revid": "106908", "url": "https://it.wikipedia.org/wiki?curid=5323766", "title": "Juno Awards 2011", "text": "I Juno Awards 2011 (40\u00aa edizione) si sono tenuti a Toronto il 26 e 27 marzo 2011."}
{"id": "5323769", "revid": "125306005", "url": "https://it.wikipedia.org/wiki?curid=5323769", "title": "Willy Molco", "text": "Biografia.\nLaureatosi in giurisprudenza all'Universit\u00e0 Statale di Milano, esord\u00ec come giornalista al Guerin Sportivo. Negli anni settanta entr\u00f2 nel gruppo Rizzoli, diventando direttore di Novella 2000, Oggi, Annabella ed infine del periodico Sette allegato al Corriere della Sera.\nApprodato a Rai Eri, dapprima diresse i mensili Moda e King, succedendo a Vittorio Corona, e poi il Radiocorriere TV. Entr\u00f2 poi nella redazione del TG1 e dei relativi rotocalchi (su tutti Tv7), per cui effettuer\u00e0 rilevanti interviste e reportage. Collabor\u00f2 anche per Rai News 24, prima di spegnersi per un male incurabile nel Natale del 2002.\nEra di religione ebraica.\nOpere.\nLetteratura.\nWilly Molco scrisse diversi saggi di carattere sportivo e storico, tra i quali:\nMusica.\nCome paroliere lo si annovera tra i coautori di alcuni brani dell'album \"Libert\u00e0!\" ed in particolare della canzone \"Nostalgia canaglia\", portata al Festival di Sanremo 1987 da Al Bano e Romina Power."}
{"id": "5323780", "revid": "106908", "url": "https://it.wikipedia.org/wiki?curid=5323780", "title": "Juno Awards 2010", "text": "I Juno Awards 2010 (39\u00aa edizione) si sono tenuti a Saint John's il 17 e 18 aprile 2010."}
{"id": "5323785", "revid": "666668", "url": "https://it.wikipedia.org/wiki?curid=5323785", "title": "Coppa Italia di Serie A2 2014-2015 (calcio a 5)", "text": "La Coppa Italia di Serie A2 2014-2015 \u00e8 stata la 16\u00aa edizione della manifestazione riservata alle formazioni di Serie A2 di calcio a 5. La \"final eight\" \u00e8 stata organizzata dalla societ\u00e0 CAME Dosson Calcio a 5 presso il PalaTeatro di Villorba, grazie alla collaborazione del Futsal Villorba e il sostegno delle istituzioni locali e regionali. La manifestazione sar\u00e0 ufficialmente presentata gioved\u00ec 5 marzo a Dosson di Casier con un evento in programma presso la sede della CAME Group. Alla manifestazione erano qualificate d'ufficio le prime quattro squadre classificate di ciascun raggruppamento al termine del girone d'andata ovvero:\nSorteggio.\nIl sorteggio \u00e8 stato effettuato il giorno 23 febbraio alle ore 12 presso la sede della Divisione Calcio a 5; nei quarti le prime due classificate al termine dell'andata del girone A erano abbinabili con la terza e la quarta classificata del girone B mentre le prime due in graduatoria del girone B potevano essere accoppiate con la terza e la quarta del girone A. La finale si \u00e8 giocata domenica 8 marzo ed \u00e8 stata trasmessa in diretta televisiva da Rai Sport 2."}
{"id": "5323787", "revid": "122704415", "url": "https://it.wikipedia.org/wiki?curid=5323787", "title": "La met\u00e0 di una vita", "text": "La met\u00e0 di una vita (titolo originale in inglese \"Half a Life\") \u00e8 un romanzo dello scrittore premio Nobel per la letteratura Vidiadhar Surajprasad Naipaul, pubblicato nel 2001, in Italia nel 2002 da Adelphi.\nIl libro racconta la storia di Willie Somerset Chandran, giovane indiano di stirpe braminica, che decide di fuggire dalla famiglia, alla ricerca di una propria vita, che non trover\u00e0, come constata amaramente alla fine della narrazione, \"Ma la parte migliore della mia vita \u00e8 ormai alle mie spalle e io non ho fatto niente\"\nCollocazione.\nIl racconto prende le mosse dall'India dei tempi di Ghandi, per spostarsi nella Londra del dopoguerra, da cui il protagonista fugge nell'Africa portoghese ai tempi della decolonizzazione, dove le truppe dei guerriglieri africani, dopo qualche scontro di confine, prendono il potere senza combattere contro l'esercito portoghese, che si ritira in buon ordine.\nTrama.\nWillie Somerset Chandran \u00e8 il figlio di un bramino e di una madre Dalit, della classe degli \"Svantaggiati\". Il secondo nome di Willie, gli racconta il padre, rappresenta un omaggio allo scrittore inglese Somerset Maugham che era stato presso di lui nel tempio in cui il bramino viveva, dopo aver fatto voto di silenzio. La relazione di Willie con la famiglia si deteriora, detesta il padre e la sorella, si vergogna della madre di casta inferiore e - contro la propria volont\u00e0 - si trova invischiato in un matrimonio combinato con una donna della stessa casta della madre, che rifiuta. \nPer sfuggire al matrimonio e allo zio della futura sposa, un combattivo dirigente sindacale, Willie si rifugia a Londra dove, grazie a una conoscenza del padre, riesce a ottenere una piccola borsa di studio per un college minore. Nella Londra inquieta degli anni '50, in cui i primi movimenti artistici stanno colonizzando i ghetti intorno a Notting Hill, alcuni boh\u00e8miens si interessano alle vite disperate degli immigrati di colore, Willie, grazie a una rielaborazione della storia della propria vita, riesce a catturare l'attenzione di qualche redattore, che lo introduce nel mondo letterario, consentendogli di pubblicare un breve libro di racconti, che non avr\u00e0 successo e di cui si sente insoddisfatto.\nWillie riceve una lettera da Ana, una ragazza di sangue misto portoghese, di origini africane, che dice di aver ritrovato se stessa nel suo libro. La invita al college e si innamorano. Visto che ha completato gli studi e la borsa di studio sta per finire, Willie chiede ad Ana di portarlo con s\u00e9 in Africa (una colonia portoghese senza nome, presumibilmente il Mozambico), dove la famiglia di lei possiede una tenuta. Dopo 18 anni di vita africana, al culmine della guerra di liberazione, Willie decide di lasciare la moglie e l'Africa e si trasferisce a casa della sorella che - nel frattempo - si \u00e8 sposata e vive a Berlino. Non sembra esserci una vera motivazione per questa ennesima fuga: Willie dice ad Ana, mentre la lascia - \"\"Anche se andiamo in Portogallo, anche se mi lasciano entrare, sarebbe comunque la tua vita. Mi sono nascosto per troppo tempo\". \"Forse non \u00e8 stata neppure veramente la mia vita\" disse Ana.\"\n\"La met\u00e0 della vita\" costituisce il precedente per il successivo romanzo \"Semi magici\" (Magic Seeds) (2004) Adelphi, 2007, che inizia con Willie a Berlino."}
{"id": "5323800", "revid": "290948", "url": "https://it.wikipedia.org/wiki?curid=5323800", "title": "San Vito lo Capo", "text": ""}
{"id": "5323804", "revid": "83531", "url": "https://it.wikipedia.org/wiki?curid=5323804", "title": "Varese Sportiva 1943-1944", "text": "Questa voce raccoglie le informazioni riguardanti la Varese Sportiva nelle competizioni ufficiali della stagione 1943-1944."}
{"id": "5323805", "revid": "106908", "url": "https://it.wikipedia.org/wiki?curid=5323805", "title": "Juno Awards 2009", "text": "I Juno Awards 2009 (38\u00aa edizione) si sono tenuti a Vancouver il 28 e 29 marzo 2009."}
{"id": "5323808", "revid": "125146401", "url": "https://it.wikipedia.org/wiki?curid=5323808", "title": "Arcangela Paladini", "text": "Biografia.\nLa giovinezza.\nArcangela Paladini (citata anche come Arcangiola) nacque a Pistoianel 1596, uno dei quattro figli del pittore pistoiese Filippo di Lorenzo Paladini (1559 ca-1608), e della sua seconda moglie Persia Cilli (due erano gi\u00e0 nati dal primo matrimonio). \nTrasferitosi a Pisa con la famiglia, nel 1608 Arcangela perse il padre, morto prima di completare la facciata del Palazzotto dell'Orologio che stava affrescando su incarico dei cavalieri di Santo Stefano. \nIl precoce talento di Arcangela per l\u2019arte, per il canto e perfino per il ricamo le fece guadagnare ben presto la protezione dei granduchi di Toscana che la portarono a Firenze. A Firenze visse inizialmente nel monastero di Sant'Agata, situato in via San Gallo. dove fu sostenuta dalla granduchessa Cristina di Lorena, vedova di Ferdinando I de' Medici, che ne aveva scoperto e promosso il talento sia nella musica che nella pittura, e che sarebbe diventata la sua pi\u00f9 grande benefattrice. Sempre grazie al patrocinio della corte medicea, ebbe gli insegnamenti del noto pittore manierista Jacopo Ligozzi\nL'attivit\u00e0 alla corte dei Medici.\nConosciuta dagli studiosi pi\u00f9 per il suo talento musicale che per quello di pittrice, ampiamente acclamata per la sua voce e l'abilit\u00e0 nel canto, Arcangela fu sempre un'artista poliedrica, gi\u00e0 affermata all'et\u00e0 di 15 anni. Fu protetta anche dalla nuora di Cristina di Lorena, la granduchessa Maria Maddalena d'Austria, moglie di Cosimo II de' Medici, che la impieg\u00f2 sia come pittrice sia come cantante dopo la sua uscita dal monastero di Sant'Agata nel 1616. A questa data spos\u00f2 il fiammingo Jan Broomans, un ricamatore di tessuti e di arazzi, originario di Anversa, che lavorava al servizio della granduchessa), e dall'unione nacque una figlia, che risulta battezzata il 20 agosto 1618 con il nome di Maria Maddalena, in onore della stessa granduchessa.\nSono state rintracciate notizie di poche opere d'arte eseguite dalla Paladini sia negli anni vissuti in convento, sia in seguito, quando frequentava la corte dei Medici e una sola di queste \u00e8 giunta sino a noi, l\u2019\"Autoritratto\" oggi conservato in un deposito delle Gallerie degli Uffizi e di Pitti. Secondo un\u2019iscrizione che si trovava in antico sul retro della tela, fu dipinto nel 1621 su commissione della granduchessa Maria Maddalena. \nCi sono invece numerose testimonianze delle sue attivit\u00e0 musicali a corte. Sappiamo da una lettera della compositrice Francesca Caccini, datata 25 gennaio 1618, che Michelangelo Buonarroti scelse \u00abla Signora Arcangiola\u00bb per cantare l'aria che introdusse \u00able dame o i cavalieri del ballo\u00bb nella sua commedia \" 'La Fiera' \", rappresentata alla corte medicea l'11 febbraio dello stesso anno. Inoltre, grazie al diario di Cesare Tinghi, sappiamo che la Paladini cant\u00f2 per la corte in pi\u00f9 occasioni, a volte in compagnia della Caccini e le sue \" 'fanciulle' \" e spesso con Muzio Effrem, che compose per lei un'aria dedicata a Sant'Orsola. \nLa Paladini era contemporanea della pittrice barocca Artemisia Gentileschi (1593-1656), e la storica Barbara Hanning ha creduto di poter riconoscere le sue fattezze nell'immagine di Santa Cecilia, la patrona della musica, dipinta da Artemisia. \nLa morte e la commemorazione.\nArcangela Paladini mor\u00ec a Firenze il 18 ottobre 1622, all'et\u00e0 di 26 anni, e fu sepolta nella chiesa di Santa Felicita, la seconda parrocchia pi\u00f9 antica di Firenze, dove la granduchessa fece realizzare una tomba monumentale. Il monumento funebre \u00e8 sulla parete sinistra del portico d'ingresso antistante la chiesa e fu eseguito dagli scultori Agostino Bugiardini e Antonio Novelli. Sopra il sarcofago \u00e8 posto il busto dell'artista, mentre ai lati ci sono due bassorilievi raffiguranti la pittura con tavolozza e pennelli e la musica che suona l'arpa, entrambe con espressione addolorata per la morte prematura dell'artista. \nL'epitaffio di Andrea Salvatori paragona Arcangela Paladini alla dea Atena e al pittore Apelle. \n\"D.O.M. - Arcangela Palladinia - Ioannis Broomans Antuerpiensis uxor \u2013 Cecinit hetruscis regibus, nunc canit Deo \u2013 Vere Palladinia quae Palladem acu - Apellem coloribus Cantu aequavit musas - Obiit anno suae aetatis XXIII - die XVIII Octobris MDCXXII - Sparge rosis lapidem coelesti innoxia cantu - Thusca jacet siren; Itala musa jacet. -\""}
{"id": "5323819", "revid": "251304", "url": "https://it.wikipedia.org/wiki?curid=5323819", "title": "Ocean Glory I", "text": "Ocean Glory I \u00e8 stata una nave da crociera che nel corso della sua carriera ha cambiato pi\u00f9 volte nome.\nStoria.\nFu costruita nel 1951 da Swan Hunter &amp; Wigham Richardson. In origine era denominata \"Provence\", di propriet\u00e0 della SGTM (Societ\u00e8 Generale Des Trasportes Maritimes), con sede a Marsiglia, per i loro servizi transatlantici in Sud America.\nFu acquistata dalla Costa Crociere nel 1965, prese il nome di \"Enrico C.\" e fu utilizzata per la rotta Genova-Buenos Aires. Dopo il 1972 viene utilizzata esclusivamente come nave da crociera. Nel 1987 la nave fu rinominata \"Enrico Costa\", quindi venne ampiamente rinnovata nel 1989.\nNel 1994 fu venduta alla Starlauro che la rinomin\u00f2 \"Symphony\". Nel 1995 la Starlauro divenne MSC Crociere. In seguito nel 2000 la \"Symphony\" fu noleggiata alla Golden Sun Cruises e prese il nome \"Aegean Spirit\" e fu impiegata per le crociere nel mar Egeo. Dal 2001 ha operato come \"Ocean Glory I\".\nNel settembre 2001 fu venduta alla societ\u00e0 panamense Carpentai Holdings Corp. ma non effettu\u00f2 pi\u00f9 alcun viaggio e quindi fu spiaggiata ad Alang il 4 novembre 2001 per essere demolita."}
{"id": "5323822", "revid": "106908", "url": "https://it.wikipedia.org/wiki?curid=5323822", "title": "Juno Awards 2008", "text": "I Juno Awards 2008 (37\u00aa edizione) si sono tenuti a Calgary il 5 e 6 aprile 2008."}
{"id": "5323823", "revid": "44876", "url": "https://it.wikipedia.org/wiki?curid=5323823", "title": "Associazione Calcio Mantova 1954-1955", "text": "Questa pagina raccoglie le informazioni riguardanti lAssociazione Calcio Mantova nelle competizioni ufficiali della stagione 1954-1955.\nStagione.\nIn IV Serie 1954-1955 il Mantova manca i pronto ritorno in Serie C.\nIn casa mantovana si riparte da zero e il presidente Arnaldo Bellini chiama a Mantova Paolo Todeschini nella doppia veste di allenatore e giocatore. \nLo stravolgimento della rosa \u00e8 totale, ma l'unico acquisto di rilievo \u00e8 quello di Antonio Torreano. Poi si pesca a piene mani nella provincia puntando sui giovani. \nPrima del campionato arriva al Martelli per un'amichevole di lusso il di Liedholm, Nordahl e Schiaffino. Vincono i rossoneri con un tennistico 6-1. \nIn campionato il Mantova fa molto bene con una striscia di 21 risultati utili positivi consecutivi, di cui 14 vittorie, tra le quali un perentorio 5-0 alla Marzoli di Palazzolo sull'Oglio che ha dominato il girone e ottenuto la promozione in Serie C da prima classificata. \nL'ACM chiude il torneo al secondo posto con il Forl\u00ec, mettendo in evidenza il giovane bomber Emanuele Russo prelevato dal Sant'Egidio, piccola squadra dell'omonima parrocchia del centro storico mantovano, che ha realizzato 14 reti."}
{"id": "5323848", "revid": "599013", "url": "https://it.wikipedia.org/wiki?curid=5323848", "title": "Sr\u0111an Vuksanovi\u0107", "text": ""}
{"id": "5323853", "revid": "110157", "url": "https://it.wikipedia.org/wiki?curid=5323853", "title": "Lago Ulungur", "text": "Il lago Ulungur \u00e8 un lago della Cina nord-occidentale, situato nella contea di Fuhai nella provincia autonoma di Xinjiang. Con una superficie di 1.035 km2, l'Ulungur \u00e8 uno dei 10 laghi d'acqua dolce maggiori della Cina. Il suo principale tributario \u00e8 il fiume omonimo.\nIl lago \u00e8 un bacino endoreico, sebbene a soli 4 km di distanza scorra il fiume Irty\u0161, il cui percorso lo porta a sfociare nell'Oceano Artico. \nGeografia e storia.\nIl lago Ulungur \u00e8 diviso in due sezioni, talvolta considerate separate: il lago Buluntuo (considerato il vero e proprio Ulungur) e il pi\u00f9 piccolo lago Jili (\u5409\u529b\u6e56). Le due sezioni sono connesse da uno stretto canale. Il maggior affluente del lago, il fiume Ulungur, entra proprio nella minore delle due sezioni.\nTra il 1960 e il 1987, il livello dell'acqua nel lago \u00e8 sceso di 4,2 m, poich\u00e9 sempre maggiori quantit\u00e0 di acqua ne venivano sottratte a scopo irriguo. Per ridurre il problema, nel 1987 \u00e8 stato costruito un canale attraverso lo stretto istmo tra il lago Ulungur e il fiume Irty\u0161, in modo che quantit\u00e0 discrete dell'acqua dell'Irty\u0161 venissero riversate nel lago.\nIl livello dell'acqua torn\u00f2 alle condizioni usuali l'anno successivo, permettendo il riavvio dell'industria ittica nella zona.\nPesca.\nInsieme al lago Bosten, l'Ulungur \u00e8 uno dei pi\u00f9 importanti luoghi di pesca della provincia di Xinjiang. Le specie di pesce pi\u00f9 comuni nel lago sono l'abramide comune (\"Abramis brama orientalis\"), il leucisco siberiano (\"Leuciscus baicalensis\") e il persico europeo (\"Perca fluviatilis\").\nNel 1971 la pesca annuale del lago Ulungur ha raggiunto il suo record di 4.500 tonnellate, ma da allora \u00e8 stata ridotta a livelli pi\u00f9 sostenibili per l'ambiente ecologico.\nDurante l'inverno, il lago \u00e8 un'importante location di pesca sul ghiaccio."}
{"id": "5323855", "revid": "436907", "url": "https://it.wikipedia.org/wiki?curid=5323855", "title": "Una finestra tra le stelle", "text": "Una finestra tra le stelle \u00e8 un singolo della cantante italiana Annalisa, pubblicato l'11 febbraio 2015 come terzo estratto dal quarto album in studio \"Splende\".\nDescrizione.\nIl brano, scritto da Kekko Silvestre dei Mod\u00e0, \u00e8 stato presentato al Festival di Sanremo 2015, classificandosi al 4\u00ba posto nella classifica della sezione Campioni.\nVideo musicale.\nIl videoclip \u00e8 stato girato dal regista Gaetano Morbioli, nella Villa Mosconi Bertani, celebre villa veneta neoclassica.\nSuccesso commerciale.\nIl brano con quattro giorni di rilevamento della fimi in chiusura, debutta alla 7\u00aa posizione della Top Singoli, per poi raggiungere la settimana seguente, come posizione massima, la 5\u00aa. Ad un mese ed una settimana dall'uscita il singolo si mantiene nella top10 Fimi. Dopo 9 settimane esce dalla top20.\nIl 13 marzo la FIMI comunica la certificazione del singolo come disco d'oro, per aver venduto oltre 25.000 copie in digitale nel corso della 10\u00aa settimana del 2015, settimana che va dal 2 all'8 marzo. A tre mesi dall'uscita, nel corso della diciottesima settimana del 2015, il singolo viene ufficialmente certificato disco di platino, per aver venduto oltre 50.000 copie in digitale.\nPer quanto riguarda l'airplay radio dedicato ai brani italiani, il brano debutta alla 12\u00aa posizione nella prima settimana dell'uscita, mentre nella seconda settimana raggiunge come posizione massima l'8\u00aa. Entra per la prima volta in Italia anche nella classifica airplay generale alla 16\u00aa posizione.\nIl brano nell'airplay Tv per punteggio debutta alla 20\u00aa posizione e raggiunge la 12\u00aa in quella seguente."}
{"id": "5323856", "revid": "106908", "url": "https://it.wikipedia.org/wiki?curid=5323856", "title": "Juno Awards 2007", "text": "I Juno Awards 2007 (36\u00aa edizione) si sono tenuti a Saskatoon il 31 marzo e 3 aprile 2007."}
{"id": "5323857", "revid": "83531", "url": "https://it.wikipedia.org/wiki?curid=5323857", "title": "Alpe di Poti", "text": "Con il termine Alpe di Poti si indica il complesso montuoso che ingloba anche il Monte Favalto e il Monte Dogana, e in particolare nel linguaggio comune degli abitanti della vicina Arezzo, il monte pi\u00f9 vicino alla citt\u00e0, dove si trova Poti (974 m s.l.m).\nStoria.\nGli abitanti di Arezzo da sempre dimostrano un legame particolare con l'Alpe di Poti. \nFra VI e VII secolo divenne parte della linea difensiva creata dai bizantini per difendere l'Impero romano d'Oriente dall'invasione dei longobardi. Di data incerta \u00e8 la fondazione della chiesa romanica di san Severo, che ha dato il nome anche al piccolo centro abitato situato sul versante sud-ovest della montagna. \nNel secolo scorso la zona dell'Alpe di Poti insieme alla vicina catena montuosa di Catenaia, ha visto combattere la guerra partigiana aretina portata avanti dalla XXIII Brigata Garibaldina \"Pio Borri\". Accanto alla chiesa di san Severo si trova un monumento che commemora l'eccidio nazista di san Severo avvenuto il 14 luglio 1944, quando i nazisti rastrellarono 20 residenti della zona e ne uccisero 17, perch\u00e9 sospettati di sostenere le attivit\u00e0 partigiane. L'eccidio \u00e8 anche ricordato nella canzone \"La notte di San Lorenzo\" del gruppo aretino Casa del Vento. La resistenza termin\u00f2 ad Arezzo il 16 luglio del 1944 quando le forze alleate liberarono la citt\u00e0 di Arezzo.\nNel dopoguerra l'Alpe di Poti era la localit\u00e0 di villeggiatura prediletta dagli Aretini, che d'estate affollavano la cima dell'Alpe di Poti sia per gite di un giorno, sia per soggiorni prolungati presso l'albergo che sorgeva un tempo sulla cima dell'Alpe di Poti e che adesso risulta abbandonato.\nIndicazioni stradali.\nDa Arezzo si procede in direzione Sansepolcro, prendendo la strada SS73 senese aretina. Poco prima di imboccare la superstrada si incontra la deviazione per il Passo dello Scopetone, svoltare a sinistra. Da qui si sale seguendo le indicazioni per Poti-Villaggio Sacro Cuore."}
{"id": "5323869", "revid": "834", "url": "https://it.wikipedia.org/wiki?curid=5323869", "title": "Conatus (album discografico)", "text": ""}
{"id": "5323875", "revid": "834", "url": "https://it.wikipedia.org/wiki?curid=5323875", "title": "Conatus (filosofia)", "text": ""}
{"id": "5323890", "revid": "1590006", "url": "https://it.wikipedia.org/wiki?curid=5323890", "title": "Italian Climate Network", "text": "L'Italian Climate Network Onlus \u00e8 un'organizzazione nazionale che si occupa di cambiamenti climatici. \u00c8 partner di 350.org; dal 2014 \u00e8 registrata come \"observer\" presso l'UNFCCC.\nCampagne.\nPower Shift Italia.\nLa fase 1 del Global Power Shift si \u00e8 svolta su iniziativa di 350.org a Istanbul, Turchia, nel giugno 2013, dove si sono incontrati circa 500 attivisti climatici provenienti da oltre 135 Paesi. L'obiettivo era la condivisione di conoscenze e abilit\u00e0 per organizzare i movimenti su scala locale nei Paesi di provenienza.che vide la partecipazione di movimenti sociali e delle ONG. Nella fase 2 su iniziativa dell'Italian Climate Network \u00e8 nato il Coordinamento Power Shift Italia, che si propone azioni sul clima in vista della Conferenza di Parigi di dicembre 2015.\nNew York chiama Roma.\nIn occasione del Climate Summit sui Cambiamenti Climatici indetto da Ban Ki-Moon a New York, nel settembre 2014, l'Italian Climate Network ha contribuito a organizzare un evento a Roma nell'ambito della manifestazione internazionale .\nAttivit\u00e0.\nLe attivit\u00e0 principali dell'associazione riguardano: reporting dalle Conferenze delle Nazioni Unite sui Cambiamenti Climatici, eventi di sensibilizzazione sui cambiamenti climatici, organizzazione delle giornate internazionali per il clima, Progetto Scuole, blog su La Stampa e Il Fatto Quotidiano. Nel 2013 ha curato con il Centro Euro-mediterraneo per i Cambiamenti Climatici l'organizzazione dell'evento di presentazione del V Rapporto dell'IPCC.\nRiconoscimenti.\nNel 2012 l'Italian Climate Network ha vinto il premio Comunicare il Protocollo di Kyoto \"per aver creato una grande rete di cittadini, associazioni e professionisti e il lavoro di tutti i giorni volto a comunicare il cambiamento climatico e le sue sfide al pubblico\"."}
{"id": "5323892", "revid": "300067", "url": "https://it.wikipedia.org/wiki?curid=5323892", "title": "Moses Lake (Washington)", "text": ""}
{"id": "5323894", "revid": "70890465", "url": "https://it.wikipedia.org/wiki?curid=5323894", "title": "L'isola dei famosi 1", "text": ""}
{"id": "5323895", "revid": "287204", "url": "https://it.wikipedia.org/wiki?curid=5323895", "title": "Dragonero - La maledizione di Thule", "text": "Dragonero - La maledizione di Thule \u00e8 un romanzo fantasy d'avventura del 2014 scritto da Stefano Vietti e incentrato sul personaggio immaginario Ian Aranill detto Dragonero. \nStoria editoriale.\n\"Dragonero - La maledizione di Thule\" ha richiesto nove mesi di lavoro suddivisi in due mesi di stesura del soggetto, cinque mesi di scrittura e due mesi di editing e ottimizzazione. \u00c8 stato il primo libro della carriera di Stefano Vietti, che ha ammesso di essere stato influenzato dallo stile dell'autore Robert E. Howard. Il romanzo \u00e8 parte del progetto multimediale realizzato per il protagonista della serie Ian Aranill. \nLa copertina \u00e8 opera dell'illustratore Andrea Tentori Montalto mentre la mappa dell'Erondar, presente nella seconda e nella terza di copertina, \u00e8 opera di Luca Enoch.\nTrama.\nAlben il L\u00f9resindo giunge presso Thule, un villaggio nella regione nordica dell'Impero Erondariano, in risposta ad una richiesta di aiuto da parte di Bashka lo sciamano della comunit\u00e0. Il mago era da anni consapevole del segreto del villaggio, da una confessione involontaria del padre del capovillaggio Elmo Seril, ovvero che nelle viscere della montagna che si erge poco distante \u00e8 imprigionato, in un sonno perenne, Caen. Costui \u00e8 un Reietto, un essere umano sottoposto a esperimenti da parte di un antico e oscuro ordine ora distrutto, i Cenobiti Jikima, che dopo secoli si \u00e8 risvegliato, con un odio irrefrenabile a muoverlo.\nMesso in crisi dalla gravit\u00e0 della minaccia, tale da non riuscire ad affrontarlo con le sue sole forze, Alben si reca presso la casa di Ian Aranill e gli chiede supporto nella ricerca di informazioni per poter sconfiggere il Reietto. Messo al corrente della situazione Ian, affiancato dai suoi amici, l'orco Gmor Burpen e l'elfa Sera di Frondascura, parte insieme al mago verso la fortezza di Malagan. Presso di essa infatti il L\u00f9resindo pensa di ottenere risposte.\nDopo alcuni giorni di cammino il gruppo raggiunge la fortezza e trova una carneficina: i soldati della guarnigione sembrano essere stati bruciati da un fuoco intenso e Alben scopre che la sua fonte di informazioni \u00e8 scomparsa. Il mago aveva avuto l'intenzione di interrogare la prigioniera della fortezza, una Reietta chiamata Loenia, che la casata dei Malagan teneva segregata da anni. Sconcertati da questa rivelazione inattesa, Ian, Gmor e Sera osservano, tramite un incantesimo di Alben, la fuga e la vendetta della Reietta: dopo aver compiuto il massacro Loenia ha interrogato il comandante della fortezza, Huy Malagan, riguardo a qualcosa che non comprendono per poi ucciderlo.\nLasciata la fortezza, il gruppo si dirige verso Sud poich\u00e9 se avesse scelto la direzione opposta l'avrebbero certamente incrociata lungo la via per la fortezza. Raggiunta una locanda vi pernottano e il L\u00f9resindo ne approfitta per immergersi in un sonno magico e cercare la mente di Loenia con l'intenzione di localizzarla e raggiungerla. Il mattino seguente Alben rivela di esserci in parte riuscito e di aver capito la sua destinazione: Lasuhre, la Citt\u00e0 Rossa, la citt\u00e0 dei piaceri, che sorge nel deserto delle Satrapie Nomadi, regione nell'estremo Sud dell'Impero.\nDa quanto Alben ha saputo trarre dalla mente di Loenia, in quella citt\u00e0 opera la casata Jayss che riforniva i Malagan di una sostanza che permetteva il sostentamento della Reietta. Provata dalla prigionia e dallo sforzo profuso nell'attuare la sua vendetta, Loenia si sta dirigendo a Lashure per ottenere quella sostanza, che deriva da un composto, i Fluidi, elaborato dai Cenobiti per trasformare umani in Reietti. Loenia vuole ritemprarsi per potersi dirigere da Caen, che anche dal profondo della montagna in cui risiede, \u00e8 riuscito a mettersi in contatto con lei.\nGmor chiese al mago di raccontare loro cosa sapesse davvero di tutta quella storia. Alben sentendo di dover essere completamente sincero nei loro confronti narr\u00f2 ci\u00f2 di cui era venuto a conoscenza: tre secoli prima, il re di Candarya ricevette l'incarico imperiale di reprimere la rivolta di un ex-satrapo ribelle che aveva riunito un'intera legione al suo servizio. Il re chiese la collaborazione dei Jikima che gli fornirono una ventina di Reietti. Insieme alle truppe candaryane ebbero ragione del nemico, ma i Reietti sopravvissuti iniziarono ad agire come predoni e questo port\u00f2 ad una caccia che cost\u00f2 molte vite ma che riusc\u00ec. Queste notizie giunsero ai L\u00f9resindi che raccolsero l'occasione per sbarazzarsi dei Jikima e delle loro pratiche oscure. La loro base, il monastero-fortezza di Ras Jeben, venne espugnato ma alcuni Cenobiti riuscirono a fuggire e alcuni Reietti a sopravvivere. Loenia e Caen furono tra questi e vennero imprigionati in gran segreto, affidati alle famiglie Malagan e Seril.\nCompreso il pericolo dei Reietti e la necessit\u00e0 di mantenere la cosa segreta, poich\u00e9 se si fosse venuto a sapere Thule avrebbe pagato caro il proprio coinvolgimento in quella storia, Alben li informa anche come avrebbero fatto a convincere Loenia a passare dalla loro parte: usando la pietra Mnolter un oggetto arcano che i Jikima utilizzavano per privare di ricordi e identit\u00e0 i loro soggetti per renderli degli assassini perfetti. Avrebbero offerto a Loenia la sua vecchia vita in cambio del suo aiuto.\nAlben e Sera sarebbero andati a Ras Jeben per ritrovare la pietra, mentre Ian e Gmor si sarebbero diretti a Lasuhre, passando prima dal villaggio di Molehan, poich\u00e9 il mago aveva percepito un grande interesse per quel luogo nella mente della Reietta.\nGmor e Ian giungono al villaggio in un giorno piovoso. Ian percepisce immediatamente che qualcosa non va ma decidono di immergersi nelle vie del villaggio. E cadono nella trappola che Loenia aveva teso per loro: tutti gli abitanti del villaggio, privati della loro coscienza, attaccano senza remore o freni i due guerrieri che non possono far altro che difendersi e contrattaccare nonostante la tragicit\u00e0 della situazione. Riusciti a sopravvivere, Ian trova i bambini del villaggio, chiusi incolumi all'interno del mulino e li affida ad un villaggio vicino. Dato fuoco alla casa del capovillaggio di Molehan con all'interno tutti i defunti, come fosse una enorme pira funebre, Ian e Gmor riprendono il loro viaggio verso Sud.\nAlben e Sera nel frattempo giungono al monastero di Ras Jeben, una vera fortezza esagonale chiusa al mondo esterno. Aperti i sigilli imposti secoli prima, si dirigono all'interno del monastero: esso \u00e8 solo leggermente illuminato dalla fioca luce proveniente dall'esterno ed \u00e8 pregno dell'antica magia dei L\u00f9resindi che combatterono in quel luogo contro i Cenobiti, tale da destabilizzare il vecchio mago. Mentre si addentrano, Sera scopre un giardino botanico che un tempo era utilizzato per rendere gli abitanti di Ras Jeben autosufficienti. Da li raggiungono i laboratori della fortezza, dove trovano gli strumenti che venivano adoperati per la trasformazione in Reietti. Continuando la loro ricerca trovano la stele di ferro dove dovrebbe essere incastonata la pietra Mnolter, che riescono a rinvenire grazie all'energia magica di Alben."}
{"id": "5323896", "revid": "1345932", "url": "https://it.wikipedia.org/wiki?curid=5323896", "title": "Anicaflash", "text": "Anicaflash \u00e8 un'azienda italiana fondata nel 1977 che produce e distribuisce le rubriche di trailer cinematografici via TV e radio. Inoltre, edita i siti web comingsoon.it e tvdaily.it e sviluppa le applicazioni mobili Coming Soon Cinema, Mysocial TV, TvDaily e SimulWatch.\nStoria.\nNel 1999, sotto la spinta dello sviluppo del satellite in Italia, lancia Coming Soon Television, un'emittente dedicata al cinema. Il 30 giugno 2010 abbandona la frequenza satellitare, rimanendo visibile solo attraverso il digitale terrestre, nel mux Mediaset 2. L'emittente chiude le trasmissioni il 26 marzo 2014, lasciando lo spazio a Fine Living.\nNel 1999 viene inoltre lanciato il sito Comingsoon.it, dedicato inizialmente al cinema e successivamente anche alla TV, digital video, serie TV, musica, videogiochi e libri.\nComingsoon.it risulta essere stato il sito di cinema numero uno in Italia per utenti unici secondo le rilevazioni Audiweb View del mese di settembre 2016."}
{"id": "5323897", "revid": "70890515", "url": "https://it.wikipedia.org/wiki?curid=5323897", "title": "L'isola dei famosi 10", "text": ""}
{"id": "5323898", "revid": "123051482", "url": "https://it.wikipedia.org/wiki?curid=5323898", "title": "Episodi di Rex (ottava stagione)", "text": "L'ottava stagione della serie televisiva Rex, composta da 12 episodi, \u00e8 stata trasmessa per la prima volta in Italia dal 27 febbraio 2015 al 19 giugno 2015 su Rai 2.\n\"Celeste\".\nTrama.\nUn giovane rampollo di una ricca famiglia uccide una donna fuori da una discoteca. Terzani protegge la modella francese che ha assistito al delitto.\n\"Il cadavere scomparso\"'.\nTrama.\nRex sorprende tre uomini intenti a occultare un cadavere. Prova ad avvisare Terzani, ma quando questi si reca sul posto il cadavere sembra scomparso nel nulla.\n\"I giorni della mantide\".\nTrama.\nTerzani e Rex trovano il cadavere di un uomo di colore nascosto in un pozzo. L'ultima persona ad aver visto viva la vittima \u00e8 l'ambigua Veronica.\n\"Il calendario\".\nTrama.\nIl fiuto di Rex spinge Terzani e Monterosso ad indagare su una banda di rapinatori, autori di parecchi furti.\n\"Gelosia\".\nTrama.\nUn ex detenuto appena uscito di prigione uccide a pugni un uomo e viene ferito gravemente all'addome, ma riesce a scappare. Durante una sparatoria nel bar dove sta indagando, Terzani salva la vita alla cantante del locale. Tra i due nasce un forte legame, ma Rex \u00e8 geloso.\n\"Il pettirosso fantasma\".\nTrama.\nLa squadra omicidi indaga sulla morte di Matteo, un graffitaro esperto di parkour caduto dal terrazzo di una palazzina, scoprendo che ha visto un famoso giornalista accettare dei soldi per non rivelare le proprie scoperte.\n\"Il sorriso del condannato\".\nTrama.\nPaolo Tarantini viene arrestato durante un furto d'auto, ma la facilit\u00e0 del suo arresto insospettisce Papini. Il vero scopo di Tarantini, infatti, \u00e8 far evadere un ragazzo.\n\"Ladri d'autore\".\nTrama.\nTerzani e Monterosso indagano sulla morte del collezionista d'arte Umberto Marescalchi, dalla cui villa \u00e8 stato trafugato un Tiziano. Dal \"modus operandi\", la polizia conclude che si tratti della coppia di ladri che negli ultimi tempi sta rubando opere del Cinquecento in tutta Italia. Da ulteriori indagini emerge che i dipinti facevano parte di alcune opere trafugate dai nazisti a una famiglia ebrea e che il responsabile dei furti \u00e8 l'ultimo discendente rimasto, Guido Dell'Ombra.\n\"Effetto placebo\".\nTrama.\nL'oncologo Christian Vittorini, che ha da poco scoperto una miracolosa terapia antitumorale, viene trovato morto nella sua casa. Gli indizi portano a una donna con la quale aveva litigato poco prima, e dai video di sorveglianza si scopre che si tratta della Fiori, che per\u00f2 nega di essere uscita di casa. La donna confessa solo a Terzani che Vittorini era il suo fidanzato e che prima stava con una sua amica.\n\"Quarantena\".\nTrama.\nNella valigetta di un diplomatico appena tornato dalla Corea del Sud viene ritrovata una fiala del virus letale H5N1. Dopo aver scoperto che le fiale rubate da un laboratorio di Seul sono quattro, la polizia e l'esercito collaborano per sventare un attacco batteriologico alla sede dell'Eur.\n\"Stanza 110\".\nTrama.\nSi prospetta un enorme scambio di droga tra un cartello di spacciatori colombiani e la mala locale. Uno di essi, di nome Mario, viene arrestato nella stanza 110 di un albergo a Fregene e interrogato da Papini per scoprire la parola segreta da dire per sapere il luogo dello scambio. Intanto, Terzani e Laura s'installano nell'albergo, dove catturano due complici, Mariano Trevi e Gennaro Gandolfi. Terzani si fa poi sostituire da Gori, che per\u00f2, al sopraggiungere di due nuovi malviventi, viene ferito gravemente. Laura e Terzani riescono a fermarli, e Terzani, ottenuta la parola segreta \"felicit\u00e0\", si fa dire il luogo dell'incontro quando sopraggiunge la telefonata che stavano aspettando. Al luogo dell'appuntamento, Rex e Monterosso mettono fuorigioco i cecchini appostati e i criminali vengono arrestati, mentre Gori viene portato in ospedale e i dottori dicono che si salver\u00e0. Con questo episodio, si conclude la serie."}
{"id": "5323899", "revid": "155634", "url": "https://it.wikipedia.org/wiki?curid=5323899", "title": "Eastern Basketball Association 1972-1973", "text": "La stagione EBA 1972-73 fu la 27\u00aa della Eastern Basketball Association. Parteciparono 7 squadre in un unico girone.\nRispetto alla stagione precedente si aggiunsero i Garden State Colonials. I \"Trenton Pat Pavers\" si spostarono a Hamilton, cambiarono nome in Hamilton Pat Pavers. Gli Hazleton Bits si trasferirono a Hamburg, diventando gli \"Hamburg Bullets\". Si spostarono poi a stagione in corso a Hazleton, diventando gli Hazleton Bullets."}
{"id": "5323901", "revid": "76963", "url": "https://it.wikipedia.org/wiki?curid=5323901", "title": "Penelope Mitchell", "text": "Biografia.\nNata a Melbourne, figlia di un'artista australiana e di un imprenditore francese, trascorre la maggior parte della sua infanzia in Australia, con i due fratelli maggiori. Ha frequentato l'universit\u00e0 di Melbourne volendo diventare un avvocato per poi conseguire la laurea in arte. Subito dopo la laurea, lascia l'Australia per intraprendere la Carriera da attrice. Lei \u00e8 inoltre la cugina dell'attrice Radha Mitchell.\nCarriera.\nHa interpretato diversi ruoli. Il primo fu nella serie \"Rush\", continuando in altri ruoli meno importanti come quelli in \"Offspring\", \"The Fat Lady Swings\", \"Nightshifts of the Vampire\", \"The Grace of the Others\", \"Meth to Madness\", \"6 Plots\", \"Green Eyed\" e altri. Nel 2013 entra a far parte del cast di \"Hermlock Grove\" nel ruolo di Letha e nel 2014 entra a far parte della serie televisiva The Vampire Diaries interpretando il personaggio di Olivia Parker, una giovane strega del Whitmore College."}
{"id": "5323903", "revid": "287204", "url": "https://it.wikipedia.org/wiki?curid=5323903", "title": "Giuseppe Domenico de Totis", "text": "Biografia.\nNacque a Roma nel 1645 ca. da Felice De Totis e Caterina Zeccadoro. Fratello di Carlo Vincenzo De Totis, vescovo della diocesi di Gubbio, negli anni Ottanta del Seicento fu al servizio del cardinale Benedetto Pamphilj. Fu poi procuratore legale e uditore del cardinale Pietro Ottoboni. Entrato nella prelatura della curia romana, nel 1690 divenne votante della Segnatura di giustizia. Dal 1691 fu membro della congregazione della Sacra Visita Apostolica, di cui divenne segretario nel 1698. Fu pure votante nella Segnatura di grazia e segretario della congregazione della Fabbrica di S. Pietro.\nCome letterato fu membro dell'accademia degli Umoristi, della quale fu anche segretario, di quella degli Infecondi e dell'Arcadia, cui ader\u00ec con il nome di Filedo Nonacrio. Fu autore della tragedia \"L'Evilmero\" (1679) e di importanti testi per musica, fra i quali gli oratori \"S. Lorenzo\" (1672); \"S. Maria Maddalena de' Pazzi\" (mus. Giovan Battista Mariani); \"Ismaele esiliato\" (mus. Giovanni Bicilli e Alessandro Scarlatti); \"S. Rosa del Per\u00f9\"; \"Il sacrificio d'Abramo\"; le opere: \"L'Idalma\" (1680; mus. Bernardo Pasquini); \"Tutto il mal non vien per nuocere\" (1681; mus. A. Scarlatti); \"La Psiche\" (1683; mus. A. Scarlatti); \"L'Aldimiro\" (1683; mus. A. Scarlatti); \"La Rosmene\" (1690; mus. A. Scarlatti); \"La caduta del regno delle Amazzoni\" (1690; mus. B. Pasquini); \"L'Agrippina\" (1691; mus. Giovanni Lorenzo Lulier, mai eseguita; 1708, Nicol\u00f2 Porpora), e la cantata di Natale \"I pastori di Bettelemme\" (1688; mus. Giuseppe Pacieri)."}
{"id": "5323904", "revid": "287204", "url": "https://it.wikipedia.org/wiki?curid=5323904", "title": "The Sweet, the Hot, the Teen-Age Beat", "text": "The Sweet, the Hot, the Teen-Age Beat \u00e8 un album EP di Little Willie John, pubblicato dalla King Records nel 1961.\nMusicisti.\nTake My Love, (I've Got) Spring Fever e Every Beat of My Heart\nAutumn Leaves, Flamingo e So Lovely"}
{"id": "5323905", "revid": "73843", "url": "https://it.wikipedia.org/wiki?curid=5323905", "title": "Umbro Battaglini", "text": "Biografia.\nNel 1950, quando \u00e8 ancora \u00e8 studente dell'Accademia, i suoi lavori di scultura sono segnalati in una mostra. Nel 1953, ottiene il I premio regionale (Perugia, 14 marzo) e il II premio nazionale al concorso \u201cIncontri della giovent\u00f9\u201d a Palazzo Venezia a Roma; nei successivi due anni presenta, a concorsi ed esposizioni, soprattutto sculture in gesso ottenendo diversi attestati di premiazione.\nNel 1956 e 1957 progetta ed esegue le tre porte in rame e bronzo per il duomo di Bastia Umbra, studiando oltre alle superfici plastiche, anche la struttura architettonica. Esse vengono installate nel 1958.\nTra il 1957 e i primi mesi del 1958 studia e realizza due grandi pannelli in bassorilievo, collocati ai lati della galleria d'ingresso del Mausoleo dell'Aeronautica militare, nel cimitero monumentale del Verano, a Roma. Il complesso monumentale, che occupa un'area di 450 m\u00b2, \u00e8 progettato dal professor Guido Aloe ed \u00e8 stato inaugurato il 19 giugno 1958.\nDalla seconda met\u00e0 degli anni '50 inizia la produzione di sculture in ferro, utilizzato in tutte le sue forme: barra, lamiera, tondino, e anche in unione con gesso e cemento. Sono di questo periodo: \u201cInsidia\u201d in ferro e cemento (di propriet\u00e0 della pittrice Manina Jouffroy a Venezia), \u201cCandelabro\u201d in ferro, \u201cFrammento n.2\u201d in ferro, \u201cCarillon\u201d in lamiera di ferro. Sono in lamiera di ferro: \u201cLinea di forza\u201d (1961), \u201cInvolucro\u201d (1961), Chiaroscuri\u201d (1961), \u201cL'agguato\u201d (1961), \u201cStruttura\u201d (1961), \u201cCimelio\u201d (1961), \u201cComposizione\u201d (1961).\nAlla fine degli anni '50 una sua scultura in ferro alta 5 metri viene collocata su un basamento circolare in muratura, nel giardino privato di via della Mendola 143, a Roma.\n\u00c8 presente per 4 anni consecutivi (dal 1959 al 1962) al Festival dei Due Mondi di Spoleto dove apre, in via Aurelio Saffi 10, la Galleria d'Arte \u201cL'Aquilone\u201d nei locali di un'antica officina di fabbro.\nInizia negli anni '60 la collaborazione con l'architetto Franco Antonelli, basata sull'esigenza di riscoprire e reinventare i valori plastici e le forme architettoniche.\nNell'aprile del 1962 \u00e8 invitato a partecipare al concorso per la sistemazione della facciata della erigenda Chiesa di San Giuseppe Artigiano a Foligno: il suo progetto, come si legge nel verbale della Commissione giudicatrice, \"\u201c(...) si presenta con una complessit\u00e0 ed acume notevole di elaborati che partono da una nuova impostazione architettonica, ma specialmente urbanistica, di tutto il progetto, proponendo accessi dalle strade laterali e una plastica soluzione della facciata con un vasto pannello centrale di schietto carattere astratto. La Commissione apprezza vivamente l'impegno con il quale il problema \u00e8 stato affrontato nel suo insieme, con una soluzione geniale, purtroppo oltrepassando le precise disposizioni del bando che richiedevano, tra l'altro, soluzioni \u201cdi indirizzo non astratto\u201d per gli elementi decorativi.\u201d\"\nNel 1962, incaricato dai coniugi Feliciano e Zara Luna, progetta e realizza una stele-edicola sacra in cemento armato. Alta 3 metri, \u00e8 collocata su un basamento quadrangolare, al centro dell'accesso al cortile dell'abitazione, demarcato da una cancellata in ferro anch'essa appositamente realizzata su suo disegno.\nL'edicola, situata nella Foligno medievale, in via del Quartiere 13, viene inaugurata nel dicembre 1964. L'opera, rimossa nei primi anni del 2000, per consentire i lavori di manutenzione e restauro del fabbricato di propriet\u00e0 degli eredi Luna, resi necessari a seguito dei danni causati dal sisma del 1997, \u00e8 oggi perduta.\nA seguito dell'evento sismico \u00e8 andata distrutta anche la scultura in cemento, formata da due monoliti, a lui commissionata dal comune di Foligno nel 1962, realizzata e installata nel 1964 nel cortile della scuola media Carducci, in via dei Molini.\nNel 1962, dopo aver soggiornato a lungo a Venezia ed aver appreso la tecnica dell'incisione, avvia la sua produzione di acqueforti che negli anni successivi esporr\u00e0 in mostre dedicate alla grafica.\nNel 1963 ha inizio la sua attivit\u00e0 di docente presso l'Istituto Statale d'Arte \u201cOrneore Metelli\u201d di Terni, con la cattedra di Disegno Professionale e Progettazione-Arte dei metalli, mantenuta fino al 2000.\nFonda a Terni \u201cIl Gruppo 6\u201d che, grazie alla collaborazione di professionisti di livello e dalle competenze diverse, affronta con passione e seriet\u00e0 lavori di architettura, di urbanistica e di design.\nNel 1965, nel giardino di \u201cCasa Frollo\u201d, alla Giudecca a Venezia, viene collocata una sua scultura in ferro, ancorata su una base in cemento.\nNel 1972 viene edificata la chiesa del Buon Pastore, a Foligno, alla cui progettazione ha lavorato unitamente all'architetto Antonelli.\nNel 1975 partecipa, con l'\u201doperazione salvezza\u201d, all'azione di denuncia finalizzata al recupero civile del territorio del Castello di Pissignano, ribadendo il suo impegno socio-culturale-artistico. Partecipano all'operazione artisti come Renato Cristiano, Afranio Metelli, Salvatore Meo, Sandro Tripodo, Franco Antonelli, Italo Tomassoni.\nNel 1980 \u00e8 nominato accademico di merito, per la scultura, dell'Accademia di Belle Arti \u201cPietro Vannucci\u201d di Perugia.\nCessata, sul finire degli anni '70, l'attivit\u00e0 del Gruppo Sei, superato un periodo di riflessione, si dedica essenzialmente alla ricerca plastica e alla grafica che lo vedono utilizzare legno e terracotta in sculture di piccole e grandi dimensioni. In molti lavori la terracotta \u00e8 usata in abbinamento a tubolari di ferro o a strutture di legno. D\u00e0 ampio spazio all'incisione, disegno a penna, a carboncino, a sanguigna.\nL'artista segue essenzialmente un percorso di ricerca, che lo porta a spaziare in vari settori artistici: scultura, pittura, grafica, architettura, studiando e utilizzando i materiali pi\u00f9 vari: ferro, marmo, legno, gesso, cemento, creta, cera, corda di canapa, iuta, materiali che vengono lavorati sia singolarmente sia in abbinamento in una stessa struttura. Modella ritratti in gesso e in creta; realizza acqueforti, disegni a penna, a pierre noire, a carboncino, a inchiostro di china, lavori a tempera e inchiostro di china su tela, a tempera e inchiostro di china su legno, a china e acrilico su tavola.\nDella seconda met\u00e0 degli anni '80 sono molti i lavori in terracotta e terracotta smaltata di piccole dimensioni, sculture di terracotta a pi\u00f9 elementi, in terracotta e tubolari metallici. Nel 1989 alla terracotta si unisce al legno. Realizza contemporaneamente alcuni studi in cera.\nCon altri artisti umbri (Ugo Antinori, Luciano Capetti, Carlo Cesarini, Emilio Fioroni ed altri) crea a Terni il Gruppo Iride.\nNella prima met\u00e0 degli anni '90 realizza soprattutto lavori in legno di ulivo su cui interviene con scanalature e bande colorate.\nNel 1995 il Comune di Terni organizza una sua antologica \"\u201cUmbro Battaglini - Il progetto del disegno e le forme della scultura\u201d\" presso il Centro Socioculturale di via Aminale.\nGli viene commissionata una scultura che realizza in blocchi di travertino sagomato e acciaio e che \u00e8 oggi collocata nello spazio antistante gli uffici amministrativi della Sangemini.\nIl 18 febbraio 2004, per il 40\u00ba anniversario dell'Istituto d'Arte, viene installata in via Lanzi, a Terni, \u201cForme in evoluzione nello spazio\u201d, una scultura in acciaio del diametro di 4 metri, derivata da un'esercitazione didattica. L'immagine della scultura era stata usata come simbolo delle settimane didattiche organizzate dall'Istituto d'Arte per favorire la preparazione culturale degli alunni.\nLa scultura \u00e8 posta in opera su un basamento a struttura circolare, rivestito con gli stessi cubetti di porfido della pavimentazione, quasi a dare la sensazione che emerga da essa. L'artista ha curato le modifiche rese necessarie dall'ingrandimento del bozzetto, forma e rivestimento della base, il piano circolare in metallo che la circonda con funzione di seduta perch\u00e9 sia vissuta come punto di aggregazione e per una migliore fruibilit\u00e0.\nBibliografia.\n1964 \u2013 1966 \u2013 1968 \u2013 1970 - 1972 \u201cCatalogo Bolaffi d'Arte Moderna\u201d Giulio Bolaffi Editore - Torino\n1966 \u201cBattaglini Cappello Ciminaghi Milani Quattro scultori\u201d Collana \u201cPanorama d'Arte Moderna\u201d-Grafica, Foglio Editrice \u2013 Macerata\n1966 Monografia: \u201cBattaglini\u201d Collana \u201cPanorama d'Arte Moderna\u201d- Grafica, Foglio Editrice - Macerata \n1966 \u201cRocca\u201d, rivista della Pro Civitate Christiana \u2013 Idee per una chiesa Casa dell'Assemblea dell'arch. Pina Ciampani, Assisi 1 giugno 1966, anno XXV, n.11 pag. 54-56\n1967 CH+Q 42 \u201cChiesa e Quartiere\u201d n. 42, giugno 1967 Lo spazio architettonico per l'assemblea liturgica: Ascoli Piceno 1966 di Glauco Gresleri pag.42-45 Edizioni UTOA, Bologna\n1967 \u201cSpazio architettonico per l'assemblea liturgica\u201d a cura di Giovanni Fallani anno XV gennaio-marzo 1967, Concorso di idee Spazio architettonico per l'assemblea liturgica pag. 13-25 Tipografia Poliglotta Vaticana, Citt\u00e0 del Vaticano\n1068 \u201cArte Cristiana\u201d volume LVI fascicolo 7 \u2013 8, 1968\n1969 \u201cCitt\u00e0 Nuova\u201d anno XIII n. 6 \u2013 25 marzo 1969 Chiese del post-concilio dell'arch. Pasquale Marabotto. Progetto vincente del concorso di idee:\u201dLo spazio architettonico per l'assemblea liturgica\u201d Ascoli Piceno 1966 pag. 38-39 Citt\u00e0 Nuova Editrice, Roma\n1969 \u201cLa Linea Umbra\u201d Foglio Editrice - Macerata\n1969/70 \u201cAspetti d'arte grafica in Italia\u201d Foglio Editrice \u2013 Macerata\n1970 Bruno Zevi \u201cCronache di architettura\u201d vol.VI, pag. 659 Ed.Universale Laterza \u2013 Bari\n1970 \u201cLui, chi \u00e8?\u201d Vol. I, 2\u00aa edizione a cura della Societ\u00e0 Editoriale Nuova (S.E.N.), Torino\n1975 Franco Maroni, Bruno Sestili: \u201cStruttura della Chiesa e pianificazione del territorio\u201d Ed. new universit\u00e0 press, Roma, 1975\n1975 Pissignano. Atti del Convegno di studi sui Beni Culturali della Valle Umbra Pissignano sul Clitunno 29 agosto 1975\n1775 \u201cEco della critica\u201d Dizionario \u2013 Prontuario seconda edizione 1975 \u2013 1976 pag.76 Donadei Editore, Roma\n1985 \u201cL'architettura cronache e storia\u201d Chiesa del Buon Pastore a Foligno, scultore Umbro Battaglini anno XXXI \u2013 n. 12 \u2013 pag.834-838 dic.1985 (direttore Bruno Zevi)\n1990 Gli interventi moderni nel Centro Storico di Foligno nel XX secolo. Chiesa del Buon Pastore in Foligno: La pietra racconta, Citt\u00e0 come archivio\u201d di Vladimiro Cruciani \u2013 Edizioni Luna Proietti, Foligno dicembre 1990, Tipolitografia Recchioni loc.Paciana Foligno, p. 107\n1995 \u201cUMBRO BATTAGLINI Il progetto del disegno e le forme della scultura\u201d Mostra e catalogo a cura di Mariano Apa, 1995, Arti Grafiche Celori \u2013 Terni\n1995 \u201cEco d'arte moderna\u201d \u201cA Terni le sculture di Umbro Battaglini\u201d, N.101, sett./ott.1995, pag.9\n1995 \u201cTutto Terni e dintorni\u2026\u201dpubblicazione mensile, \u201cTerni Arte\u201d di Carla Gherardi e Massimiliano Marchetti, luglio-agosto 1995, Stampa Stella, Terni, pag.22\n1996 Sergio Lenci Marcella Antonelli (a cura di) \u201cFranco Antonelli architetto\u201d by Cassa di Risparmio di Foligno S.p.a., Arti grafiche Amilcare Pizzi S.p.a. Cinisello Balsamo (MI), pag.42, 43, 44, 45, 46, 47.\n1997\u201dUmbria Sette Giorni\u201d Anteprima a Terni di Desideria Eugeni, anno II, n.49, 27 maggio 1997, pag. 52, 53.\n1998 \u201cD La Repubblica delle Donne \u201c periodico settimanale supplemento de La Repubblica, anno 3\u00b0 n. 126 novembre 1998, Direttore responsabile Ezio Mauro, Gruppo Editoriale L'Espresso SpA, Roma\n2003 G. Stella (a cura di), \u201cArtisti contemporanei a Terni\u201d, catalogo della mostra tenuta a Terni, Terni 2003\n2004 \u201cBrava Casa\u201d mensile di arredamento anno XXXI n.1 gennaio 2004, Direttore responsabile Maddalena Noceto, RCS Periodici SpA, Milano\n2005 \u201cTerra di Maestri. Artisti umbri del Novecento IV 1960 -1968\u201d (a cura di Antonio Carlo Ponti e Fedora Boco) nov.2005 Fabbri Editore srl, pag. 41,52,133,134,135,348-349,367.\n2006 \u201cTerra di Maestri. Artisti Umbri del Novecento V 1969-1980\u201d (a cura di Antonio Carlo Ponti e G.Bonomi, M.Terzetti, F.Boco, P.Nardon) luglio 2006, pag. 56,60,129.130.\n2007 Francesco Santaniello \u201cSculture per la citt\u00e0. Arte Pubblica a Terni\u201d 2007, L.S.Gruppo Editoriale, Quarto Inferiore (BO), pag. 22-23, 90-91, 104\n2008 Paolo Maggiolini \u201cArte e Societ\u00e0 a Terni dal 1800 a oggi\u201d Edizioni Thyrus pag. 149, 426-429 dic.2008\n2009 \u201cterni 1999/2009 rendiconto di un decennio di lavoro in comune\u201d prima edizione aprile 2009, pag. 133, Stampa Tipolitografia Visconti - Terni"}
{"id": "5323920", "revid": "585241", "url": "https://it.wikipedia.org/wiki?curid=5323920", "title": "Luis Antonio Jim\u00e9nez", "text": ""}
{"id": "5323925", "revid": "729019", "url": "https://it.wikipedia.org/wiki?curid=5323925", "title": "Abu Tashfin Abd al-Rahman I", "text": "Biografia.\nAb\u016b T\u0101shf\u012bn sal\u00ec al trono il 22 luglio 1318, dopo aver ucciso il padre Ab\u016b \u1e24amm\u016b M\u016bs\u0101 I, verso cui provava un sordo rancore perch\u00e9 lo maltrattava spesso. Appena salito al trono mand\u00f2 il esilio nel Sultanato di Granada tutti i parenti di cui non si fidava, possibili pretendenti al trono.\nContinu\u00f2 la politica del padre, atta a consolidare e aumentare il potere della dinastia zayyanide, conquistando la valle del fiume Chelif. Ab\u016b T\u0101shf\u012bn stabil\u00ec relazioni commerciali con l'Aragona e la Maiorca, inoltre increment\u00f2 i traffici del commercio trans-sahariano. Fece costruire diversi monumenti, quali la Grande Moschea di Algeri e la madrasa al-T\u00e2shf\u00eeniyya (quest'ultima andata distrutta nel 1870).\nInvasione dell'Ifriqiya.\nAb\u016b T\u0101shf\u012bn, avvi\u00f2 le ostilit\u00e0 contro l'Ifriqiya della dinastia hafside nel 1319, invadendo la regione e assediando Bijaya, e mandando un esercito che sconfisse il sultano hafside Ab\u016b Ya\u1e25y\u0101 Ab\u016b Bakr II, che fugg\u00ec a Costantina, permettendo ad Ab\u016b T\u0101shf\u012bn di occupare Tunisi.\nAssedio di Tlemcen.\nIl sultano merinide del Maghreb al-Aqsa (Marocco) Ab\u016b l-\u1e24asan ibn \u02bfUthm\u0101n era sposato con una principessa hafside, e nel 1334 gli Hafsidi gli chiesero aiuto, dandogli una scusa per invadere il Maghreb al-Awsa\u1e6d e l'Ifriqiya (le attuali Algeria e Tunisia).\nNei primi mesi del 1335, le forze merinidi, guidate da Ab\u016b l-\u1e24asan, invasero il Regno di Tlemcen da ovest, allo stesso tempo il sultano mand\u00f2 una forza navale in aiuto agli Hafsidi ad est. Ab\u016b l-\u1e24asan assedi\u00f2 Tlemcen per quasi tre anni.\nNel 1337, Ab\u016b l-\u1e24asan fu costretto a sospendere l'assedio di Tlemcen a causa di suo fratello, Ab\u016b \u02bfAl\u012b, che si era proclamato sultano indipendente di Sigilmassa, e minacciava di dividere in due i domini merinidi.\nNel maggio 1337, dopo aver sconfitto il fratello, riprese d'assedio Tlemcen, che si arrese ai Merinidi. Ab\u016b T\u0101shf\u012bn mor\u00ec durante l'assalto finale. I suoi fratelli furono catturati e messi a morte, quindi il Regno di Tlemcen (che comprendeva circa la met\u00e0 dell'odierna Algeria) fu annesso ai domini dei Merinidi. Ab\u016b l-\u1e24asan ricevette delegati provenienti dall'Egitto, Granada, Tunisi e dal Mali, che si congratularono con lui per la sua vittoria, grazie alla quale egli otteneva il controllo completo del commercio trans-sahariano.\nLa prima occupazione merinide del Regno di Tlemcen dur\u00f2 fino al 1348, quando il sultano Ab\u016b Sa\u02bf\u012bd \u02bfUthm\u0101n II restaur\u00f2 il controllo zayyanide su Tlemcen."}
{"id": "5323926", "revid": "1320609", "url": "https://it.wikipedia.org/wiki?curid=5323926", "title": "Massoneria femminile", "text": "La massoneria femminile, e la donna in massoneria, sono da sempre fonte di grande discussione, anche all'interno della massoneria stessa.\nPur esistendo logge, e obbedienze sia miste, che solo di donne, secondo una parte della massoneria, le donne non possono ricevere l'iniziazione, da un punto di vista strettamente esoterico, questo viene giustificato dal fatto che l'iniziazione sia di tipo solare, e quindi maschile.\nOltre ai meri motivi esoterici, ci sono motivazioni legate ai regolamenti, ed in particolare ai \u201clandmark\u201d, ovvero le \"Costituzioni\" redatte nel 1723 ad opera e firma di James Anderson, Gran Sorvegliante nella Gran Loggia di Londra, e poi divenute la base per la nascita di tutte le comunioni massoniche del mondo.\nLe costituzioni di Anderson.\nCome accennato, uno dei punti pi\u00f9 discussi, nasce dalla interpretazione letterale, delle costituzioni di Anderson, che al III capo afferma: \"Le persone ammesse come membri di una Loggia devono essere uomini buoni e sinceri, nati liberi e di et\u00e0 matura e discreta, non schiavi, non donne, non uomini immorali o scandalosi, ma di buona reputazione\".\nQueste parole vengono prese in modo del tutto letterale, da alcune obbedienze massoniche, mentre altre, seguendo una visione pi\u00f9 ampia, e pur rimanendo fedeli all'ossatura delle antiche costituzioni, hanno rivisto questa, come altre parti, permettendo alle donne di essere iniziate soprattutto in tempi che, rispetto al 1723, hanno visto la condizione della donna mutare. Chi permette l'iniziazione delle donne infatti, prende anche in considerazione, che tale divieto dell'epoca era dovuta anche alla condizione della donna del '700.\nLa prima donna massone: Elizabeth Aldworth.\nElizabeth Aldworth, la prima donna massone, nacque nel 1695 da Arthur, St.Leger, primo visconte di Doneraile, della Contea di Cork in Irlanda. Nel 1713 spos\u00f2 Richard Aldworth. \u00e8 conosciuta come \u201cthe lady freemason\u201d proprio perch\u00e9 \u00e8 stata la prima donna ad essere iniziata alla massoneria irlandese. Nel XVIII secolo le logge si riunivano spesso nelle case private, ed \u00e8 proprio in una di queste riunioni segrete Elizabeth, che si trovava in una stanza adiacente, spostando un mattone (alcuni dicono un orologio) avrebbe assistito alla cerimonia della loggia. Quando i membri della loggia scoprirono che il loro segreto era stato violato, decisero di iniziarla alla massoneria. A testimonianza dell'iniziazione abbiamo un ritratto di Elizabeth ,dove viene ritratta con gli emblemi massonici, e in pi\u00f9 una lapide in sua memoria nella cattedrale del nuovo San Finbarre.\nAltre donne massoni.\nLa signora de Xaintrailles, la berlinese Marie-Henriette Heiniken, era l'amante del generale omonimo che sulle fila di molte eroine del suo tempo, aveva partecipato vestita da uomo alle guerre della rivoluzione. Quando si ritrov\u00f2 ad una festa di adozione nella loggia \"Freres Artistes\", fu costretta a rivelare la sua vera identit\u00e0. La loggia per\u00f2 riconoscendo i suoi meriti e le sue virt\u00f9 tanto virili da essere stata incaricata di missioni nelle quali si esigeva sia coraggio che prudenza, decise si accettarla e di conferirle il primo grado della vera massoneria. La donna quando seppe tale notizia afferm\u00f2 \"Io sono un uomo per il mio paese, sar\u00f2 un uomo per i miei fratelli\". \u00c8 considerata la prima donna ad essere stata iniziata in Massoneria in Francia.\nSalom\u00e8 Anderson fu considerata nel 1892 \"l'unica donna massone del mondo\". La storia della sua iniziazione \u00e8 simile a quella di Elizabeth Aldworth, infatti Salom\u00e8 avrebbe spiato per molto tempo i riti massonici che si svolgevano nella casa di suo zio attraverso le mura della camera adiacente e quando fu scoperta venne iniziata alla massoneria. Questa modalit\u00e0 di iniziazione femminile potrebbe per\u00f2 costituire un tema ricorrente che non sappiamo quanto aderente ai fatti. Molti giornali americani infatti raccontarono la storia inventando, storpiando, cambiando particolari, e la Anderson non ha mai confermato la versione autentica e n\u00e9 se fosse stata realmente iniziata alla massoneria.\nAnita Bussalai (Livorno 1939 - Cagliari 2017) \u00e8 stata Gran Maestra della Gran Loggia Femminile d'Italia. Si \u00e8 battuta sino alla sua morte - data da un cancro al fegato - per una massoneria pulita e pi\u00f9 al femminile.\nLogge di adozione.\nNel XVIII secolo i massoni francesi diedero accesso alle donne tramite il meccanismo dell'adozione: crearono infatti uno spazio dove esse potevano partecipare a riunioni differenti e separate da quelle della loggia maschile. I riti della massoneria femminile, in questo caso, sono misti tra maschi e femmine, le donne non potevano lavorare da sole o creare logge solo femminili. Questa \u201cconvivenza\u201d veniva per\u00f2 taciuta agli apprendisti di primo grado. Soltanto a partire dal 1770 la massoneria femminile fu ufficializzata, nel 1774 pass\u00f2 sotto la giurisdizione del Grande Oriente di Francia e i regolamenti pubblicati mostrano quattro tipi di gradi:\nQuesto tipo di massoneria si interruppe intorno al 1860 a causa dei movimenti rivoluzionari, per poi ripartire nel 1952 con la creazione della Gran Loggia Femminile di Francia. Anche in altri paesi ci fu posto per le donne nella associazione, come in Belgio con la Gran Loggia Femminile del Belgio, oppure negli Stati Uniti o pi\u00f9 precisamente a Washington DC dove risiede il quartier generale del Rito Adottato dell'Ordine Internazionale della Stella d'Oriente (1850) per le donne degli uomini massoni. Sempre negli Stati Uniti ci sono altri ordini che accolgono giovani ragazze e donne imparentate con gli iniziati alla massoneria. \nNonostante questo la massoneria ad oggi rimane un ordine prettamente maschile e restio dell'accettare nelle grandi logge le figure femminili.\nDa ricordare la linea femminile (c.d. Massoneria Femminile) delle logge di adozione del Rito Egizio Tradizionale\nMassoneria mista.\nL'evento che ufficializz\u00f2 la nascita della massoneria mista fu l'iniziazione di Maria Deraismes nella loggia \"Les Libre Penseurs\", una loggia di uomini sotto la \"Grand Loge symbolique \u00e9cossaise\"de ma avendo la sua iniziazione suscitato scandalo perch\u00e9 annunciava un progetto organico dell'ingresso delle donne, la stessa loggia che la accolse fu sospesa e reintegrata cinque mesi pi\u00f9 tardi senza il nome di Maria tra i suoi iscritti. Maria Deraismes istru\u00ec allora sedici donne ai valori massonici, con cui, insieme ad altri uomini e sotto la guida esperta di Georges Martin, fond\u00f2 nel 1893 l'Ordine massonico misto Le Droit Humain. Negli anni che seguirono, Martin lo rese internazionale come lo aveva pensato Deraismes, e a oggi \u00e8 presente in 64 paesi in tutto il mondo, tra cui anche l'Italia dal 1904, quando fond\u00f2 la sua prima Loggia, la n.16 di Roma. \nVi sono altre comunioni tra cui la Gran Loggia D'Italia che ammette le donne con pari dignit\u00e0 sia iniziatica che amministrativa, le donne sono ufficialmente accettate fin dal 1955, ma dagli archivi della stessa comunione risulta che nel 1921 venne iniziata la prima donna in una loggia di Firenze, dal nome Noemi Truci Ruspantini, risultano iniziate inoltre altre donne in anni precedenti il 1955, mentre il Sovrano ordine massonico d'Italia, dal 2011 ha eletto al suo massimo vertice una donna.\nLa massoneria in Italia.\nLe prime logge di adozione o femminili si crearono in Italia intorno all'Ottocento nel napoletano. Queste prime associazioni erano costituite da nobildonne, con il passare degli anni si aggiunsero le donne massone che lottarono per l'unit\u00e0 d'Italia. Infatti fu proprio Giuseppe Garibaldi, divenuto primo Gran Maestro D'Italia dopo l'unit\u00e0 , a decidere che queste donne per la loro opera eroica erano degne di essere iniziate, e riconosciute anche nelle logge.\nIn Italia, gi\u00e0 dal 1904 le donne possono essere iniziate nel Droit Humain, che ebbe la sua prima loggia a Roma in quanto ordine internazionale, contrassegnata col n. 16 e tenuta a battesimo da Annie Besant in persona, mentre le logge successive si organizzarono in Federazione nel 1916.\nLe donne in oltre, se parenti di massoni, possono entrare mell'Ordine della Stella d'Oriente, legato al Grande Oriente d'Italia (solo di recente ci sono state proposte di apertura mista nel GOI), mentre possono essere iniziate direttamente come massoni a tutti gli effetti nell'obbedienza mista della Gran Loggia d'Italia degli Alam (detta massoneria di Piazza del Ges\u00f9 o di Palazzo Vitelleschi), ma anche in altre Obbedienze.\nEsistono inoltre obbedienze italiane esclusivamente femminili:\n1) Tessitrici\n2) Cucitrici\n3) Filatrici\n4) Ricamatrici\nLe sorelle ricamatrici operano per conto del \"Grande Evolutore dei Mondi\" e sono amministrate da uno \"jerofante\" ed una \"grande maestra\". La loro officina \u00e8 denominata \"filanda\"\nL'appartenenza si fonda su principi di meritocrazia ed equit\u00e0, fratellanza e libert\u00e0 nella cultura. La loggia femminile incoraggia la coesione come strumento per praticare e promuovere valori quali l'onest\u00e0, l'onore e la parola data nell'ambito di \u00abun'\u00e9lite spirituale che per\u00f2 non \u00e8 riservata solo a chi ha cultura o denaro, ma a tutte coloro che hanno requisiti morali e voglia di migliorarsi\u00bb. In questo senso, viene inteso il ruolo storico di mediazione della donna con l'Altissimo, che caratterizza la serie di maestre spirituali succedutesi \u00abdalle sacerdotesse egizie alla Vergine Maria\u00bb."}
{"id": "5323928", "revid": "298055", "url": "https://it.wikipedia.org/wiki?curid=5323928", "title": "Spencer Shay", "text": ""}
{"id": "5323953", "revid": "106908", "url": "https://it.wikipedia.org/wiki?curid=5323953", "title": "Juno Awards 2006", "text": "I Juno Awards 2006 (35\u00aa edizione) si sono tenuti a Saskatoon i giorni 1 e 2 aprile 2006."}
{"id": "5323960", "revid": "944090", "url": "https://it.wikipedia.org/wiki?curid=5323960", "title": "EPICA", "text": ""}
{"id": "5323969", "revid": "70891616", "url": "https://it.wikipedia.org/wiki?curid=5323969", "title": "Ballando con le stelle 4", "text": ""}
{"id": "5323973", "revid": "709565", "url": "https://it.wikipedia.org/wiki?curid=5323973", "title": "Juno Awards 2005", "text": "I Juno Awards 2005 (34\u00aa edizione) si sono tenuti a Winnipeg il 3 aprile 2005."}
{"id": "5323977", "revid": "108269619", "url": "https://it.wikipedia.org/wiki?curid=5323977", "title": "Metodo di riduzione dell'ordine", "text": "In matematica, il metodo di riduzione dell'ordine \u00e8 una procedura utilizzata per risolvere equazioni differenziali lineari ordinarie. Frequentemente si applica a equazioni lineari del secondo ordine quando si conosce una soluzione formula_1 e si vuole trovare una seconda soluzione linearmente indipendente formula_2. Nel caso di equazioni di ordine \"n\" produce un abbassamento di grado dell'equazione.\nMetodo generale.\nData un'equazione differenziale lineare del secondo ordine non omogenea:\ned una soluzione formula_4 dell'equazione omogenea, si vuole trovare una soluzione dell'equazione completa che abbia la forma:\ndove formula_6 \u00e8 una funzione arbitraria. Derivando:\ne sostituendo nell'equazione di partenza si ha:\nDato che formula_4 \u00e8 soluzione dell'equazione omogenea:\nla precedente si pu\u00f2 ridurre a:\nche \u00e8 un'equazione del primo ordine per formula_13. Dividendo per formula_4 si ha:\nMoltiplicando l'equazione per il fattore di integrazione:\nl'equazione si pu\u00f2 ridurre a:\nIntegrando l'ultima equazione si trova formula_13, che contiene una costante d'integrazione. Quindi integrando formula_13 si giunge alla soluzione dell'equazione non omogenea (con due costanti di integrazione):\nEsempio.\nData l'equazione lineare a coefficienti costanti:\ndove formula_22, formula_23 e formula_24 sono coefficienti non nulli, si assuma che l'equazione caratteristica associata:\nabbia due radici ripetute:\nUna soluzione dell'equazione \u00e8 allora:\nPer trovare la seconda, si consideri la funzione:\ncon formula_29 una funzione ignota da determinare. La funzione formula_2 deve soddisfare l'equazione di partenza; sostituendola in essa si ha:\ne raccogliendo le derivate di formula_29:\nSapendo che formula_1 \u00e8 una soluzione, il coefficiente del termine di grado zero dell'equazione precedente \u00e8 nullo. Inoltre, sostituendo formula_1 nel coefficiente del secondo termine (primo grado) si ha che il coefficiente diventa:\nRimane quindi soltanto il termine di secondo grado:\nEssendo formula_38 e formula_1 una funzione esponenziale (sempre positiva) si pu\u00f2 scrivere:\nche integrando due volte produce:\ndove formula_42 e formula_43 sono costanti date dall'integrazione. Si pu\u00f2 allora scrivere la seconda soluzione come:\nEssendo il secondo termine un multiplo scalare della prima soluzione (dunque linearmente dipendente con essa), esso non viene considerato e si giunge a:\nPer mostrare che invece la seconda soluzione formula_2 \u00e8 linearmente indipendente, si calcola il Wronskiano:\nQuindi formula_2 \u00e8 la seconda soluzione cercata."}
{"id": "5323979", "revid": "767487", "url": "https://it.wikipedia.org/wiki?curid=5323979", "title": "Keshia Chant\u00e9", "text": "Vincitrice e plurinominata ai Juno Awards, Chant\u00e9 ha raggiunto la notoriet\u00e0 come cantante gi\u00e0 durante l'adolescenza ed ha pubblicato il suo album di debutto a soli 15 anni. Nel corso della sua carriera ha pubblicato 4 album e svariati singoli, oltre ad ottenere una carriera di successo anche come personaggio televisivo grazie alla conduzione di programmi come 106 &amp; Park e Big Brother. \u00c8 inoltre nota per essere stata una grande fonte d'ispirazione musicale per il rapper Drake, con cui ha avuto una lunga relazione.\nBiografia e carriera.\nInfanzia ed esordi.\nCresciuta ad Ottawa in una famiglia dalle discendenze ispaniche e africane, Keshia Chant\u00e9 ha iniziato ad esibirsi in pubblico all'et\u00e0 di 6 anni, ottenendo una certa attenzione per una cover del brano \"Dear Mama\" di Tupac Shakur. Le sue esibizioni in vari show locali attirarono le attenzioni di un DJ che, nel 2002, invi\u00f2 un suo video alla Sony Music Canada, che nel 2003 decise di metterla sotto contratto con la finalit\u00e0 di distribuire la sua musica esclusivamente su territorio canadese. Nello stesso anno Chant\u00e9 debutta con il singolo \"Shock (The Answer)\", a cui fa seguito nello stesso anno \"Unpredictable\". Entrambi i brani ottengono successo radiofonico e il secondo viene certificato oro. Nel frattempo Chant\u00e9 porta avanti il suo percorso scolastico alla stregua di qualsiasi altro adolescente.\n2004-2007: Keshia Chant\u00e9, 2 U.\nNel 2004 Chant\u00e8 pubblica ulteriori singoli che ottengono un notevole successo commerciale, \"Bad Boy\" e \"Does He Love Me\" in duetto con Foxy Brown, che confermano il grande interesse delle radio urban canadesi nei suoi confronti. Questo successo le permette di ottenere svariate nomination durante i \"Canadian Urban Music Awards\" e di vincere nella categoria \"Best Rising Artist\". In questo periodo l'artista pubblica il suo album di debutto eponimo. L'artista viene notata dal presidente di BET Stephen Hill, che inserisce il video di \"Bad Boy\" nella rotazione della sua trasmissione televisiva, esportando dunque la musica di Chant\u00e9 anche in USA. Nei mesi successivi la cantante si esibisce con l'inno nazionale canadese durante la finale del principale campionato di football canadese.\nNel 2005 Chant\u00e9 apre le date canadesi del tour delle Destiny's Child \"Destiny Fulfilled... And Lovin' It\", venendo anche inclusa del DVD ufficiale della tourn\u00e9e. Nei mesi successivi ricomincia pubblicare singoli per la promozione del suo secondo album, 2U, che verr\u00e0 invece pubblicato il 5 dicembre 2006. In questa fase l'artista ha modo di promuovere anche in USA eseguendo alcuni concerti in partnership con Teen Vogue e Seventeen apparendo nel video musicale di \"Shortie Like Mine\" di Chris Brown e Bow Wow. Il 6 dicembre 2005 MTV Canada trasmette lo speciale \"The Diary of Keshia Chante\", incentrato sul processo di creazione del suo secondo album. Nel 2007, in previsione del suo ultimo anno di scuola, Chant\u00e9 annuncia una pausa dal mondo dello spettacolo.\n2009-2015: debutto come attrice, Night &amp; Day, 106 &amp; Park.\nConclusa la sua pausa, Keshia Chant\u00e9 ritorna dapprima come attrice interpretando il ruolo della protagonista nella serie televisiva canadese \"Soul\". Nel 2010, dopo aver lasciato la Sony e aver firmato un contratto con Universal Music Group, Chant\u00e9 inizia a pubblicare dei nuovi singoli che portano, nel 2011, alla pubblicazione del suo terzo album \"Night &amp; Day\". Anche questa volta i singoli lanciati dall'artista ottengono un ottimo riscontro a livello radiofonico in Canada, e in particolare \"Table Dancer\" riesce a raggiungere la top 10 anche nelle classifiche di Billboard relative al mercato giapponese. Nello stesso anno inizia ad avere le sue prime esperienze come personaggio televisivo nella TV canadese.\nNel 2012 Chant\u00e9 viene annunciata come nuova conduttrice, insieme al rapper Bow Wow, del noto show televisivo statunitense \"106 &amp; Park\": ci\u00f2 la rende la prima persona canadese ad aver mai rivestito questo ruolo. Alternandosi e affiancando di tanto in tanto varie altre celebrit\u00e0 in qualit\u00e0 di guest host, tra cui il conduttore storico del programma Terrence Jenkins e la modella Naomi Campbell, Chant\u00e9 resta al timone del programma fino al 2015, avendo dunque modo di intervistare innumerevoli esponenti della musica hip-hop e R&amp;B americana. Proprio durante la trasmissione, la superstar globale Drake ha dichiarato per la prima volta in pubblico che Keshia Chant\u00e9 \u00e8 stata la sua principale fonte d'ispirazione durante una lunga parte della sua carriera.\n2016-presente: Unbound, altre esperienze televisive.\nConclusa la sua permanenza presso \"106 &amp; Park\", Chant\u00e9 ritorna a pubblicare musica dando inizio al progetto \"Unbound\". Il progetto, costituito dall'EP del 2017 \"Unbound 01\" e dall'album del 2018 \"Unbound 02\", viene prodotto in maniera completamente indipendente dall'artista. Nello stesso periodo le viene offerto il ruolo di Aaliyah in un biopic prodotto da Lifetime, ma rifiuta dopo aver scoperto che la madre della compianta artista era contraria alla realizzazione del progetto. Nel frattempo l'artista non interrompe l'attivit\u00e0 televisiva: dal 2018 \u00e8 inviata di Entertaiment Tonight Canada, e a partire dal 2019 conduce svariate trasmissioni sia in patria che in USA, tra cui \"Big Brother\" (versione statunitense de Grande Fratello). Nel 2020 collabora con l'atleta e cantante DeSean Jackson nel singolo \"Girlfriend\".\nStile e influenze musicali.\nChant\u00e9 cita Aaliyah, Beyonc\u00e9. Brandy e Tupac Shakur come sue principali influenze musicali. Fin dal suo esordio, la critica ha sottolineato le sue ottime qualit\u00e0 vocali e il suo grande carisma, affermando che fossero queste le ragioni di un successo cos\u00ec precoce.\nVita privata.\nDurante l'adolescenza, Keshia Chant\u00e9 \u00e8 stata la prima fidanzata di Drake, il quale si riferisce a lei in molti suoi brani con lo pseudonimo di Keke o Kiki. Nel 2010 ha invece intrapreso una relazione con il giocatore di hockey Ray Emery, la quale \u00e8 durata 7 anni. Nel 2017 Chant\u00e9 ha denunciato l'allora compagno per violenza domestica. I due sono successivamente arrivati ad un accordo privato, e Chant\u00e9 ha dichiarato pubblicamente di aver perdonato l'aggressione e di provare principalmente sentimenti positivi per l'ex compagno."}
{"id": "5323983", "revid": "235890", "url": "https://it.wikipedia.org/wiki?curid=5323983", "title": "Riduzione dell'ordine", "text": ""}
{"id": "5323986", "revid": "115380104", "url": "https://it.wikipedia.org/wiki?curid=5323986", "title": "Stroma (istologia)", "text": "Lo stroma (dal greco \u03c3\u03c4\u03c1\u1ff6\u03bc\u03b1, str\u00f4ma, ovvero strato o copertura), in istologia, \u00e8 la struttura risultante dalla collaborazione tra setti e reticolo di un organo pieno, utile a mantenerne la struttura e dotato spesso di alcune utilit\u00e0 fisiologiche variabili in base all'apparato o al sistema. \nLa disposizione delle strutture dello stroma permette di individuare in alcuni organi lobi e lobuli, ovvero parti organiche reciprocamente indipendenti in merito all'irrorazione sanguigna e linfatica, l'innervazione e anche per quanto riguarda possibili drenaggi di materiali secreti.\nCostituzione.\nPrevalentemente lo stroma di molti organi pieni \u00e8 costituito da tessuto connettivo fibroso: a sua volta formato per la maggior parte da fibre di collagene e povero di vasi sanguigni e quindi resistente alla trazione (da qui la sua funzione strutturale). \nPu\u00f2 in alcuni casi contenere anche fibre elastiche o miocellule lisce, come ad esempio nella prostata, in cui queste prevalgono sui costituenti fibrosi.\nL'impalcatura stromale, nei suoi pi\u00f9 fini prolungamenti, \u00e8 formata da fasci di collagene organizzati a generare il cosiddetto \"stroma reticolare\".\nFunzione.\nLo stroma ha una grande importanza funzionale, non solo per le sue funzioni trofiche e strutturali, ma anche perch\u00e9 esso permette la modulazione del rapporto parenchima-vasi, fondamentale per molti organi quali fegato, rene, polmoni e svariate ghiandole endocrine."}
{"id": "5324003", "revid": "1632387", "url": "https://it.wikipedia.org/wiki?curid=5324003", "title": "Great Big Sea", "text": "I Great Big Sea sono un gruppo musicale folk rock canadese attivo dal 1993.\nInterpreta musica tradizionale di Terranova e Labrador, inclusi i canti marinareschi, derivanti dalle tradizioni irlandesi, scozzesi e celtiche."}
{"id": "5324004", "revid": "1318658", "url": "https://it.wikipedia.org/wiki?curid=5324004", "title": "Benito Paolo Torsello", "text": "Biografia.\nDopo la laurea in architettura - conseguita nel 1959 allo IUAV con una tesi sul progetto di una unit\u00e0 abitativa prefabbricata da 3000 abitanti nelle Barene di San Giuliano (relatore Giuseppe Samon\u00e0) - nel 1960 inizia a svolgere attivit\u00e0 professionale come architetto e intraprende la carriera accademica presso la stessa universit\u00e0 come assistente volontario prima di \"Composizione architettonica\" (1960-66), poi di \"Elementi di architettura e rilievo dei monumenti\" (1966-67), materia di cui diviene assistente incaricato nel 1969. Nel 1971 diventa assistente ordinario di \"Composizione architettonica 2\" e assume l'incarico di insegnamento di \"Scenografia\" (mantenuto fino al 1974). Nel 1973-74 \u00e8 professore incaricato di \"Tecnica del restauro urbano\" e dall'anno successivo di \"Restauro dei monumenti\", materia di cui diviene professore associato nel 1984. Nel 1978 presso lo IUAV fonda il \"Laboratorio di fotogrammetria\", uno dei primi laboratori in Italia ad applicare questa tecnica al rilievo dei monumenti.\nDal 1985 incomincia a collaborare con l'Universit\u00e0 di Genova come professore a contratto di \"Teoria del restauro\", divenendovi poi professore ordinario di \"Restauro architettonico\" nel 1991. Presso l'Universit\u00e0 di Genova nel 1991 fonda il Laboratorio MARSC (Metodiche Analitiche per il Restauro e la Storia del Costruito), del quale \u00e8 direttore fino al 2006 - anno del pensionamento - e nel 1994 la \"Scuola di Specializzazione in Restauro dei Monumenti\", in cui insegna \"Storia del restauro e principi generali della conservazione\" e \"Progettazione del restauro architettonico\" e della quale \u00e8 direttore fino al 2003. Nel 2005 \u00e8 stato inoltre presidente per la parte italiana del Master Universitario di II livello in \"Recupero e tutela del patrimonio architettonico\" italo-francese tenuto presso l'Universit\u00e0 di Genova (Polo Universitario di Imperia, e Facolt\u00e0 di Architettura di Genova), e Universit\u00e0 di Nizza Sophia Antipolis.\nAnche dopo il pensionamento continua a svolgere attivit\u00e0 didattica all'interno della Scuola di specializzazione da lui fondata.\n\u00c8 stato \"visiting professor\" all\"'Orta Do\u011fu Teknik \u00dcniversitesi\" di Ankara (1977) e alla \"Mimar Sinan G\u00fczel Sanatlar \u00dcniversitesi\" di Istanbul (1997); ha tenuto lezioni presso le universit\u00e0 della Virginia a Charlottesville, di Lubiana, di Citt\u00e0 del Messico, di Firenze, di Skopje e di Bitola, e presso la Y\u0131ld\u0131z Teknik \u00dcniversitesi di Istanbul e la sede UNESCO di Venezia.\n\u00c8 stato inoltre membro di comitati scientifici di convegni (Scienza e Beni Culturali) e di gruppi o enti di ricerca (\"Commissione UNESCO-ROSTE\" dal 1992 al 1996, \"Centro di Studio sulla Storia della Tecnica\" del CNR di Genova, dal 1999).\nAmbiti di ricerca.\nL'ambito principale dell'attivit\u00e0 di ricerca di Torsello \u00e8 il restauro architettonico nei suoi aspetti storici, teorici, metodologici e tecnici. A partire dalla fine degli anni Settanta ha dedicato una parte significativa della sua attivit\u00e0 di ricerca agli aspetti tecnici e teorici dell'uso degli strumenti analitici - in particolare del rilievo, tanto nelle sue forme tradizionali, quanto in quelle pi\u00f9 evolute - per la conoscenza dell'architettura e all'applicazione dell'informatica alla gestione e al controllo del progetto di restauro, essendo stato fra i primi ad promuovere l'utilizzo delle tecniche di ritocco fotografico per la simulazione degli interventi conservativi.\nTorsello ha inoltre fornito contributi fondamentali alla teoria del restauro, concorrendo - assieme a Marco Dezzi Bardeschi e Amedeo Bellini - alla generale affermazione di posizioni maggiormente conservative; in particolare Torsello ha proposto di sostituire nell'approccio al bene da restaurare al tradizionale concetto di \"valore\", visto come soggettivo e selettivo, quello di \"dato\" che richiede di essere conservato:\nNel 2005 Torsello ha promosso un importante momento di riflessione disciplinare: la realizzazione del libro \"Che cos'\u00e8 il restauro?\", nel quale ha chiamato nove tra i principali teorici a formulare una definizione del restauro. In particolare, secondo Torsello:\nOpere.\nTorsello \u00e8 autore di oltre 100 pubblicazioni tra monografie, capitoli di libri, articoli in atti di convegno o su riviste (fra le quali \"Casabella\", \"TeMA. Tempo, materia, architettura\" e \"'ANANKE\")."}
{"id": "5324006", "revid": "156378", "url": "https://it.wikipedia.org/wiki?curid=5324006", "title": "B. Paolo Torsello", "text": ""}
{"id": "5324009", "revid": "156378", "url": "https://it.wikipedia.org/wiki?curid=5324009", "title": "Paolo Torsello", "text": ""}
{"id": "5324014", "revid": "767487", "url": "https://it.wikipedia.org/wiki?curid=5324014", "title": "Justin Nozuka", "text": "Biografia.\nNato negli Stati Uniti, \u00e8 di origini giapponesi da parte del padre, mentre sua madre \u00e8 sorellastra dell'attrice Kyra Sedgwick, nonch\u00e9 cugina di Edie Sedgwick.\nScoperto da Allen Reid, ha firmato un contratto con la Universal Records e nel 2007 ha pubblicato il suo primo album. Nel 2008 si \u00e8 esibito con Eric Hutchinson, Mari\u00e9 Digby, Gabe Dixon Band, Missy Higgins e altri.\nNell'aprile 2010 ha pubblicato il suo secondo album in studio.\nNel 2011 ha collaborato col gruppo The Slakadeliqs.\nNell'aprile 2014 \u00e8 stato pubblicato il suo terzo album dalla Warner Music Canada."}
{"id": "5324033", "revid": "110157", "url": "https://it.wikipedia.org/wiki?curid=5324033", "title": "Sfendale", "text": "Sfendale () era un centro abitato dell'antica Attica.\nIl generale persiano Mardonio, durante la seconda guerra persiana, si ferm\u00f2 per un certo periodo in questa localit\u00e0 durante la marcia da Decelea a Tanagra, probabilmente nei pressi dell'attuale chiesa di Aio Merkurio, che d\u00e0 il nome al passo sul crinale del monte Parnete che immette nella pianura di Tanagra. Dal momento che sul passo non c'\u00e8 sufficiente spazio per un centro abitato, tuttavia, \u00e8 probabile che il centro di Sfendale si trovasse presso l'attuale Malakasa, dove delle fonti si uniscono per formare un torrente.\nSecondo John S. Traill Sfendale in et\u00e0 antica era un demo spuro."}
{"id": "5324038", "revid": "110157", "url": "https://it.wikipedia.org/wiki?curid=5324038", "title": "Galleria Pasa", "text": "La galleria Principe Amedeo di Savoia-Aosta (conosciuta anche con l'acronimo \"galleria PASA\") \u00e8 un traforo urbano di Roma.\nL'opera, dedicata a Amedeo di Savoia-Aosta, sottopassa il Gianicolo fuori dal Vaticano, tra porta Cavalleggeri e porta Santo Spirito, e il ponte omonimo, aperto nel 1942. In origine le due opere venivano designate come galleria Gianicolense e Nuovo ponte dei Fiorentini.\nOrigini.\nProgettata dall'architetto Cesare Bazzani a partire dal 1930, i lavori di realizzazione iniziarono in epoca fascista nel 1938 e si conclusero dopo 24 mesi. Inizialmente l'opera era chiamata semplicemente galleria Gianicolense oppure galleria del Gianicolo.\nLa galleria \u00e8 lunga 250 metri e larga 16 metri.\nLavori di ammodernamento.\nIn occasione del Giubileo del 2000, la struttura \u00e8 stata riammodernata a partire dal 12 agosto 2008, realizzando un \"sistema Pasa\" consistente in un sottovia del lungotevere in Sassia, il raddoppio della galleria e l'interconnessione con il parcheggio del Gianicolo."}
{"id": "5324052", "revid": "367445", "url": "https://it.wikipedia.org/wiki?curid=5324052", "title": "Perviet\u00e0", "text": "Per perviet\u00e0 in campo medico si intende l'idoneit\u00e0 di un condotto, organico o artificiale, al passaggio attraverso di esso di gas o di fluidi. Si parla spesso, quindi, di \"perviet\u00e0 delle vie aeree\" nelle manovre di rianimazione di base, ovvero delle tecniche per mantenere le alte vie respiratorie \"pervie\" al passaggio fondamentale dell'ossigeno per il mantenimento in vita dell'individuo.\nLa perviet\u00e0 di un canale organico, spesso si pu\u00f2 perdere per ostruzione da corpi estranei, per la formazione di \"blocchi\" (come nel caso dei calcoli nell'uretere), dalla formazione di trombi o dalla compressione di masse vicine, come nei processi espansivi dovuti a tumori. L'ostruzione patologica prende il nome di stenosi. Ad esempio, l'infarto miocardico acuto \u00e8 dovuto alla stenosi di una arteria coronaria che ne limita la perviet\u00e0 e quindi la sua capacit\u00e0 di far scorrere il sangue che deve irrorare il muscolo miocardio.\nSpesso la terapia utilizzata per ristabilire la perviet\u00e0 di un condotto consiste nella pratica dell'angioplastica, spesso seguita dall'introduzione di uno \"stent\".\nIl termine perviet\u00e0 \u00e8 utilizzato anche al riguardo di canali artificiali, come cateteri e drenaggi chirurgici, la cui capacit\u00e0 di far transitare i fluidi senza eccessiva resistenza \u00e8 fondamentale per il loro funzionamento.\nTalvolta questo termine \u00e8, invece, correlato ad un aspetto negativo, come ad esempio nella condizione patologica malattia congenita che prende il nome di perviet\u00e0 del dotto di Botallo, dove esiste un collegamento organico tra l'aorta e le vene polmonari che permette un flusso irregolare di sangue."}
{"id": "5324057", "revid": "70892651", "url": "https://it.wikipedia.org/wiki?curid=5324057", "title": "Power Rangers Super Megaforce", "text": ""}
{"id": "5324067", "revid": "149485", "url": "https://it.wikipedia.org/wiki?curid=5324067", "title": "Judo ai VI Giochi del Mediterraneo", "text": "La seguente pagina illustra i risultati del judo ai VI Giochi del Mediterraneo. Va tenuto presente che in tale edizione si sono disputate solo gare maschili."}
{"id": "5324068", "revid": "109651", "url": "https://it.wikipedia.org/wiki?curid=5324068", "title": "Episodi di Power Rangers Super Samurai", "text": ""}
{"id": "5324072", "revid": "339392", "url": "https://it.wikipedia.org/wiki?curid=5324072", "title": "Vij (film)", "text": ""}
{"id": "5324076", "revid": "271907", "url": "https://it.wikipedia.org/wiki?curid=5324076", "title": "Leonid Kuravl\u00ebv", "text": ""}
{"id": "5324084", "revid": "81195", "url": "https://it.wikipedia.org/wiki?curid=5324084", "title": "Kelso RFC", "text": ""}
{"id": "5324122", "revid": "1516566", "url": "https://it.wikipedia.org/wiki?curid=5324122", "title": "Andrea Leoncini", "text": "Biografia.\nNativo di Campo Freddo, l'attuale Campo Ligure, Leoncini lavor\u00f2 tra Italia e Spagna.\nVenne ingaggiato da Gio. Francesco II Brignole Sale per decorare il soffitto l'alcova nel suo Palazzo Rosso in Genova. Dopo un soggiorno a Madrid, Leoncini, sempre per Gio. Francesco II, realizz\u00f2 un affresco per il palazzo Brignole (palazzo della Dogana) a Novi Ligure.\nAltre sue realizzazioni note sono le decorazioni interne della chiesa del Santissimo Nome di Maria e degli Angeli custodi di Genova, realizzate insieme a Giuseppe Galeotti e gli affreschi della sala al mare di villa Durazzo Bombrini."}
{"id": "5324128", "revid": "114964972", "url": "https://it.wikipedia.org/wiki?curid=5324128", "title": "Dumarsais Estim\u00e9", "text": "Biografia.\nEstim\u00e9 nacque in una povera famiglia nella piccola citt\u00e0 di Verrette. Uno degli zii abbienti, Estilus Estim\u00e9, lo port\u00f2 con s\u00e9 a Port-au-Prince, capitale di Haiti, e finanzi\u00f2 i suoi studi in legge. Una volta laureato, pratic\u00f2 brevemente la professione di avvocato, prima di divenire professore. In seguito all'espulsione ordinatagli dall'allora presidente Louis Borno per sedizione, Estim\u00e9 si un\u00ec al Movimento Nazionalista Haitiano nel 1930 e divenne un portavoce dell'opposizione all'occupazione statunitense di Haiti.\nEstim\u00e9 svilupp\u00f2 una grande reputazione come capace e compentente funzionario, diventando uno dei pochi membri neri della camera bassa del Parlamento.\nAlleandosi con elementi dell'\u00e9lite mulatta (sua moglie era mulatta), crebbe nelle file del governo di St\u00e9nio Vincent e divenne infine Ministro dell'Educazione.\nUn insuccesso nelle elezioni presidenziali del 1941 non stemper\u00f2 le sue ambizioni politiche. Diversamente dagli altri rilevanti leader politici, Estim\u00e9 non prese parte all'opposizione che scaten\u00f2 la rivolta contro il governo di Elie Lescot.\nPresidenza.\nUn periodo di sette mesi di dispute politiche porter\u00e0 all'instaurazione del governo militare di Franck Lavaud conclusosi con l'elezione di Estime nel mese di agosto 1946.\nInizialmente, la sua amministrazione includeva una coalizione di dissidenti facenti parte dell'opposizione dei precedenti regimi. Estim\u00e9 per\u00f2 si rendeva conto di quanto il suo governo fosse mal visto dagli Stati Uniti a causa delle sue posizioni radicalmente di sinistra. Quando la coalizione si sciolse, Estim\u00e9 espulse dal governo il leader sindacale Daniel Fignol\u00e9 ed il socialista George Rigaud. Nell'ottica di consolidare il legame con gli Stati Uniti, insisteva nell'ingigantire la minaccia comunista per il suo governo.\nIl governo \"noiriste\" di Estim\u00e9 rappresentava un allontanamento significativo dalle precedenti amministrazioni. Le posizioni di potere erano prevalentemente occupate da neri piuttosto che da membri dell'\u00e9lite mulatta, in aperto contrasto con il passato. Il capo del gabinetto, Roger Dorsinville, ad esempio fu un appassionato nazionalista nero che scrisse il discorso inaugurale di Estim\u00e9 chiedendo ampie riforme e la partecipazione delle masse povere di Haiti alla cosa pubblica.\nLa politica educativa puntava alla costruzione di scuole nei distretti provinciali e alla formazione di massa di insegnanti, portando cos\u00ec ad un aumento del 45% degli haitiani iscritti alla scuola primaria. Il programma sociale comprendeva tra le altre cose, un censimento, la costruzione di strade, campagne di alfabetizzazione e la campagna per lo sviluppo rurale. Le promesse di tutela per la classe lavoratrice si concretizzarono nella creazione di un nuovo ufficio del lavoro e nell'inclusione dei diritti sindacali dei lavorati nella costituzione. Nel 1949 il governo tenne una conferenza nazionale sul lavoro senza precedenti ed aument\u00f2 il salario minimo giornaliero.\nLa nascita di nuovi posti di lavoro nella capitale Port-au-Prince port\u00f2 a migrazioni di massa di disoccupati dalle campagne, gravando su una situazione di sovrappopolazione presente.\nCon il passare del tempo il governo assunse il controllo del settore lavorativo al punto tale che i sindacati autonomi cominciarono ad essere ostili al regime.\nDeclino e deposizione.\nL'\u00e9lite mulatta haitiana si trovava in uno stato di costante conflitto con il regime di Estim\u00e9, che veniva visto come discriminatorio contro bianchi e mulatti. Dall'altra parte invece, il leader sindacale Daniel Fignol\u00e9 lo attaccava per non essersi spinto abbastanza avanti con l'emancipazione della popolazione nera povera.\nMa furono elementi dell'Esercito Haitiano che posero la peggiore minaccia al governo di Estim\u00e9. L'Esercito un\u00ec le forze con il presidente Rafael Le\u00f3nidas Trujillo della vicina Repubblica Dominicana nel palese tentativo di deporre Estim\u00e9, portando il governo a dichiarare lo stato di assedio nazionale nel 1949. Durante l'anno seguente, Estim\u00e9 perse gradualmente la sua presa sul potere; il Senato, dissidenti politici, i militari e addirittura diversi noiristes, gli si rivoltarono contro. Un ultimo, disperato tentativo di estendere il suo mandato fece esplodere l'opposizione con rivolte popolari, cos\u00ec come il fallimento della dissoluzione dei corpi politici. Quando anche gli Stati Uniti ritirarono il loro supporto, Estim\u00e9 firm\u00f2 le sue dimissione e fu esiliato a Parigi nel maggio 1950."}
{"id": "5324130", "revid": "486946", "url": "https://it.wikipedia.org/wiki?curid=5324130", "title": "Maritato", "text": ""}
{"id": "5324132", "revid": "121342528", "url": "https://it.wikipedia.org/wiki?curid=5324132", "title": "The Squeaky wheel", "text": "The Squeaky wheel (trad. \"la ruota stridente\") \u00e8 il soprannome dato dagli ascoltatori di onde corte a una misteriosa stazione radiofonica che trasmette in onde corte un caratteristico suono, dal quale deriva il nome, e occasionalmente messaggi in codice.\nStoria.\nDal 2000 al 2008 circa il suono ricordava in tutto e per tutto quello di una ruota che striscia sull'asfalto, ma nel 2008 cambi\u00f2 e ora \u00e8 composto da due toni alternati ripetuti all'infinito. La frequenza di trasmissione dell'emittente cambia dal giorno alla notte: di giorno trasmette sui 5473\u00a0kHz, di notte sui 3828\u00a0kHz. \nLa trasmissione avviene in modulazione a banda laterale singola con soppressione della banda superiore (USB). Pi\u00f9 volte il suono \u00e8 stato interrotto per lasciar spazio a messaggi vocali in codice, nel formato \"Strategic Flash Messages\", pronunciati al microfono da persone reali, sia maschili che femminili. Il luogo preciso di origine della trasmissione \u00e8 sconosciuto, ma si stima vicino alla citt\u00e0 di Rostov sul Don, in Russia. \nIl segnale non \u00e8 molto buono nell'Europa centrale e talvolta il suono arriva a scomparire per giorni, sommerso dal rumore. La trasmissione \u00e8 stata udita anche sulle frequenze 3650 kHz, 3815 kHz, 5474 kHz e 5641 kHz. La designazione Enigma per la Squeaky wheel era S32, dove \"S\" significa \"Lingua slava\", ma dal 2000 al 2005 la designazione fu cambiata in XSW, in quanto la voce non era pi\u00f9 riconoscibile."}
{"id": "5324134", "revid": "117224050", "url": "https://it.wikipedia.org/wiki?curid=5324134", "title": "Foiba di Vines", "text": "La foiba di Vines o foiba o fossa dei Colombi, conosciuta anche come \"foiba di Goglia\" (in dialetto locale croato ciacavo: \"jama Golji\"), \u00e8 una foiba abissale, una cavit\u00e0 carsica puteiforme di origine naturale.\nDescrizione.\nLa foiba, che si trova su una collinetta, presenta un ingresso a strapiombo (all'inizio profonda 146\u00a0m, poi prosegue dopo un piano terrazzo, inclinato e roccioso, fino alla profondit\u00e0 di 226\u00a0m). Si presenta con un'imboccatura, nell'orlo a forma un po' ovale, dalle seguenti dimensioni: una larghezza di circa 8 o 10 metri e una lunghezza di circa 15 o 16 metri; tutta l'area dell'apertura \u00e8 delimitata da un cavo metallico, per segnalare il pericolo e garantire sicurezza. \nQuesta foiba deve il suo nome al fatto che nei suoi anfratti si rifugiavano spesso dei colombacci. Essi, per un certo periodo verso la fine del 1943, non vi si rifugiarono pi\u00f9, a causa dell'acre odore di cadavere proveniente dai corpi gettati nelle profondit\u00e0 di questa voragine, odore che facilit\u00f2 anche il ritrovamento dei resti mortali. Nel dialetto locale croato ciacavo la \"Foiba dei Colombi\", detta anche di \"Faraguni\", \u00e8 soprannominata \"Gospetova Jama\" o \"Gospe Jama\", che significa \"Grotta della Signora o della Madonna\", e si trova in localit\u00e0 Faraguni nei pressi della frazione di Vines (in croato: Vine\u017e), che fu prima parte del Comune di Arsia e oggi di quello di Albona, nell'Istria sud-orientale oggi croata, a circa 3\u00a0km dal centro albonese.\nI massacri delle foibe.\nDa questa foiba vennero recuperati, tra il 16 e 25 ottobre del 1943, i resti umani di ben 84 corpi (72 italiani, di cui 6 donne, secondo altra fonte solo 3 donne, e 12 militari tedeschi). Delle vittime, 51 furono inizialmente riconosciute. In questa foiba, alcune vittime furono gettate verosimilmente ancora vive. Gli assassinati, furono anche precipitati con una pietra legata con un filo di ferro alle mani; oppure legati tra loro in modo tale che una sola vittima colpita da un'arma da sparo trascinasse nel fondo della foiba il proprio compagno di sventura ancora vivo allacciato a lui. Furono poi lanciate dagli esecutori criminali delle bombe a mano dentro la foiba, al fine di causare dei crolli delle pareti della voragine, per facilitare forse la decomposizione dei corpi, rendendo cos\u00ec impossibile il loro eventuale riconoscimento successivo. Le vittime furono estratte, con l'appoggio saltuario della squadra di soccorso delle miniere della Societ\u00e0 Anonima Carbonifera Arsa, dalla squadra dei vigili del fuoco di Pola, guidata dal sottufficiale Maresciallo Arnaldo Harzarich, del 41\u00ba Corpo di Stanza a Pola, Ufficio del Governo Militare Alleato. La scoperta di questa foiba, come luogo di esecuzione e sepoltura, si deve alla segnalazione di un certo Monti di Albona. Unici superstiti sopravvissuti da questa foiba furono Giovanni Radeticchio e Graziano Udovisi, che come testimoni raccontarono il fatto."}
{"id": "5324136", "revid": "729019", "url": "https://it.wikipedia.org/wiki?curid=5324136", "title": "Ross Ford", "text": "Biografia.\nCresciuto negli Scottish Borders, dopo avere gi\u00e0 vestito la maglia della nazionale scozzese a livello giovanile Ross Ford partecip\u00f2 anche ai Giochi del Commonwealth di Manchester 2002 con la nazionale sevens. Inizi\u00f2 la sua carriera professionistica unendosi nel 2003 ai Border Reivers, squadra nella quale milit\u00f2 fino allo scioglimento avvenuto nel 2007 per i tagli finanziari attuati dalla federazione scozzese. Inizialmente impiegato nel ruolo di terza linea ala, l'allenatore Tony Gilbert lo convinse a giocare in prima linea.\nIl 6 novembre 2004 Ford collezion\u00f2 la sua prima presenza con la durante la partita persa 31-14 contro l' in occasione del tour europeo dei Wallabies.\nNel 2007 Ross Ford si trasfer\u00ec all', \"franchise\" con la quale milita attualmente nel Pro12.\nFu selezionato per disputare la giocando da titolare nella nazionale scozzese. Chiamato in sostituzione dell'infortunato Jerry Flannery, il 4 luglio 2009 collezion\u00f2 una presenza con i British and Irish Lions giocando nel terzo e ultimo \"test match\" del tour in Sudafrica che vide i britannici sconfiggere 28-9 gli \"Springbok\". Divenuto oramai un titolare stabile della Scozia, due anni dopo Ford partecip\u00f2 alla disputata in Nuova Zelanda.\nA livello di club raggiunse con l'Edimburgo la finale della Challenge Cup 2014-15 e fu l'autore dell'unica meta messa a segno contro gli sfidanti del Gloucester, che alla fine si imposero 19-13."}
{"id": "5324149", "revid": "767487", "url": "https://it.wikipedia.org/wiki?curid=5324149", "title": "Sista Bramini", "text": "Ha fondato e dirige dal 1992 la compagnia O Thiasos TeatroNatura.\nBiografia.\nFormazione.\nTra il 1982 e il 1984 frequenta la scuola di recitazione di Alessandro Fersen e quella di drammaturgia di Eduardo de Filippo. Si laurea in Lettere e Filosofia presso l'Universit\u00e0 La Sapienza di Roma con una tesi sul Teatro delle Sorgenti di J. Grotowski. Traendo ispirazione dalla ricerca del maestro polacco, incontrato nella stessa universit\u00e0 durante le celebri lezioni romane del 1983 intitolate \u201cTecniche Originarie dell'Attore\u201d, e dopo aver seguito numerosi stage teatrali con maestri di area grotowskiana, Eugenio Barba e del teatro di Peter Brook, nel 1992 fonda, con Francesca Ferri, l'Associazione culturale O Thiasos nella quale confluisce il progetto TeatroNatura che indaga l\u2019incontro tra teatro, luogo naturale, ricerca umana personale e coscienza ecologica.\nTraiettoria artistica.\nSista Bramini \u00e8 stata, attraverso la poetica e la pratica pionieristica della compagnia O Thiasos TeatroNatura, l'ideatrice del genere \"Teatro Natura\".\nGli spettacoli, che si svolgono in forma itinerante in luoghi naturali e in stretto contatto con la luce, la morfologia e l\u2019acustica presenti, sono caratterizzati da elementi di danza, canto polifonico a cappella e parola teatrale; lo scopo di questo genere \u00e8 promuovere, attraverso gli strumenti teatrali, il recupero delle radici culturali, il legame con gli altri esseri viventi e la qualificazione del paesaggio.\nNel corso degli anni, Sista Bramini approfondisce ed elabora, come interprete dal vivo, uno stile di racconto teatrale, principalmente legato al mito classico, accompagnato da musica vocale e strumentale, che presenta nella natura, nei siti archeologici e nelle sale teatrali.\nCome formatrice conduce workshop di TeatroNatura e di narrazione teatrale in parchi naturali, siti archeologici e sale teatrali.\nNel 2000 fonda, con gli altri membri della compagnia O Thiasos, TeatroNatura, la Sala CantieriScalzi a Roma, centro di laboratori e iniziative culturali che dirige. \u00c8 insegnante del Metodo Feldenkrais.\nCollaborazioni.\nSista Bramini vanta collaborazioni pluriennali con parchi, universit\u00e0, enti e associazioni.\nI parchi.\nDal 1996 al 2006 realizza vari spettacoli, un corso residenziale di formazione per il Parco Nazionale dei Monti Sibillini ed importanti rassegne teatrali per RomaNatura, Parco regionale del Pineto e Parco della Caffarella.\nTra il 2002 e il 2014 realizza spettacoli e corsi di formazione per il Festival Teatro di Gioia (diretto da Dacia Maraini) nel Parco Nazionale d\u2019Abruzzo Lazio e Molise.\nTra il 2002 e il 2016 collabora regolarmente con Parco Nord di Milano (Festival Naturalmente Arte e Festival della Biodiversit\u00e0) e partecipa al progetto Biofilia dell\u2019Universit\u00e0 della Valle d\u2019Aosta presso il Parco Nazionale del Gran Paradiso.\nTra il 2011 e il 2016 collabora con la Soprintendenza dei Beni archeologici del Comune di Roma (presso la Villa di Massenzio Appia Antica) della Campania (presso il Parco archeologico dei Campi Flegrei) con spettacoli di repertorio e creati apposta per i luoghi scelti.\nLe Universit\u00e0.\nDal 2005 ha presentato spettacoli e laboratori sul mito classico agli studenti delle Universit\u00e0 La Sapienza di Roma e Roma3.\nDal 2007 collabora con IRIS (Istituto di Ricerca Interdisciplinare sulla Sostenibilit\u00e0) presso l\u2019Universit\u00e0 di Torino.\nDal 2010 Collabora con l\u2019Universit\u00e0 della Valle d\u2019Aosta al progetto pedagogico di ricerca REA (Ricerca Ecologia Affettiva) sulla Biofilia.\nNella stagione 2010-2011 realizza su commissione della Regione Lazio il progetto \u201cIl filo d\u2019oro. Festa del Museo dell\u2019Olio\u201d, in collaborazione con l\u2019Universit\u00e0 La Sapienza di Roma.\nNell\u2019anno accademico 2015-2016 collabora con l\u2019Universit\u00e0 della Valle d\u2019Aosta al progetto \u201cNatura vissuta, natura narrata. Bambini e Natura. Percorso di ricerca interdisciplinare su natura vissuta e natura narrata\u201d.\nEnti e associazioni.\nDal 2000 ha ambientato numerosi spettacoli ad Arte Sella/ Incontri internazionali di Arte Natura, e creato dallo Stabat Mater di Arvo Part, in collaborazione col maestro Mario Brunello, \"Niobe. Fucina Madre.\"\nDal 2008 collabora con interventi artistici e speculativi all\u2019interno dei convegni promossi dal Museo Civico di Zoologia e dal Museo del Planetario di Roma, ANMS, con il patrocinio dell\u2019International Council of Museums (ICOM).\nNel 2016 crea \"Anemos, my sweet love\u2019s flower\", una rassegna di spettacoli in luoghi archeologici, progetto in collaborazione con la Soprintendenza della Regione Campania, MiBACT, Parco archeologico dei Campi Flegrei.\nPremi e riconoscimenti.\nNel 2000 la compagnia O Thiasos TeatroNatura ha ricevuto il prestigioso premio europeo di Europarc come \u201cmiglior progetto europeo di interpretazione del territorio\u201d. Nel 2011 con lo spettacolo La leggenda di Giuliano, tratto dal racconto di Gustave Flaubert, vince la seconda edizione del concorso I Teatri del Sacro (Federgat).\nTeatrografia parziale.\nSpettacoli.\n\"Metamorfosi della Ninfa Io\" (2010) debutto a Pescasseroli Parco d'Abruzzo Europarc 2, presentato alla Villa di Massenzio, progetto Fabulae 2014 Roma"}
{"id": "5324160", "revid": "767487", "url": "https://it.wikipedia.org/wiki?curid=5324160", "title": "Il sud \u00e8 niente", "text": "Il sud \u00e8 niente \u00e8 un film del 2013 diretto da Fabio Mollo.\nLa pellicola, prodotta da Jean Denis Le Dinahet e S\u00e9bastien Msika, ha per protagonisti Vinicio Marchioni, Miriam Karlkvist e Valentina Lodovini.\nTra le varie selezioni in festival internazionali, il film \u00e8 stato presentato in concorso al Toronto International Film Festival 2013 nella sezione \"Discovery\" , al Festival internazionale del film di Roma 2013 nella sezione Alice nella Citt\u00e0 (Premio Taodue Camera d'Oro produttore emergente a Jean Denis Le Dinahet e S\u00e9bastien Msika) e al Festival internazionale del cinema di Berlino 2014 nella sezione \"Generation\" (Shooting Stars Award per l'interprete Miriam Karlkvist).\nTrama.\nGrazia vive alla periferia di Reggio Calabria con suo padre Cristiano. Aveva 12 anni quando suo fratello maggiore Pietro \u00e8 emigrato in Germania. Da allora non l'ha mai pi\u00f9 rivisto. Cristiano le ha detto che Pietro era morto, e non ne ha pi\u00f9 riparlato. Oggi Grazia ha 18 anni. Una notte, dopo un litigio con il padre, Grazia va in spiaggia, entra in acqua, e dal fondo nero del mare vede riemergere una figura umana, che sparisce nella notte, nella quale pensa di riconoscere il fratello."}
{"id": "5324163", "revid": "1543377", "url": "https://it.wikipedia.org/wiki?curid=5324163", "title": "Pelle bianca nella cultura giapponese", "text": "La pelle bianca riveste un ruolo di grande importanza all'interno della cultura e dei canoni di bellezza femminili del Giappone. Nel Paese asiatico il candore della pelle come canone estetico \u00e8 da sempre associato ai concetti di bellezza e nobilt\u00e0, e per questo contrapposto alla carnagione scura, vista invece come sinonimo di basso ceto sociale poich\u00e9 accostata alle professioni pi\u00f9 umili svolte all'aperto.\nTale ideale di bellezza \u00e8 diffuso in Giappone sin dal periodo Nara (710-733), ma il suo significato contemporaneo \u00e8 influenzato altres\u00ec dalle ideologie e dalla moda importati dall'Occidente, che ha comportato un boom nella vendita e nel consumo di prodotti estetici specializzati nello sbiancamento della pelle.\nStoria.\nSebbene il colore della pelle umana possa variare drasticamente a seconda delle origini etniche e razziali di un determinato individuo, i giapponesi (al pari di altri paesi asiatici come Corea, Cina e India) possiedono una tradizionale preferenza per la pelle chiara. In Giappone un antico proverbio dice che e proprio le donne giapponesi, su tutte, compiono numerosi sforzi nel cercare di mantenere la qualit\u00e0 della loro pelle sotto certi standard, evitando di esporsi sotto la luce diretta del Sole e ricorrendo a prodotti estetici specializzati nello sbiancamento della pelle, reperibili in qualsiasi parte del Paese.\nAnche se il motivo del perseguimento di questo canone di bellezza \u00e8 spesso ricondotto alla volont\u00e0 di emulare la bellezza stereotipata delle donne caucasiche, il motivo originale dietro l'ossessione delle giapponesi per la pelle chiara ha pi\u00f9 a che fare con le differenze di classe sociale: si credeva infatti che una carnagione pi\u00f9 chiara indicasse in un individuo un livello di istruzione, una disponibilit\u00e0 economica e un ceto sociale superiori, mentre la pelle pi\u00f9 scura alludeva a una vita di lavoro all'aperto, durante il quale era pi\u00f9 facile che la pelle si imbrunisse a causa della continua esposizione al Sole. Inoltre, prima ancora di qualsiasi contatto con europei caucasici dalla carnagione chiara e con africani o indiani dalla carnagione scura, i giapponesi hanno sempre associato la pelle bianca al concetto di bellezza, deprecando di conseguenza la pelle nera ed etichettandola come antiestetica. Questo poich\u00e9 la pelle chiara \u00e8 sovente vista come sinonimo di \"pelle perfetta\". Infine, i giapponesi hanno sempre usato la parola per descrivere la tonalit\u00e0 pi\u00f9 chiara della loro carnagione, e la pelle bianca \u00e8 spesso presentata come caratteristica fisica simbolo degli abitanti del Paese del Sol Levante, in contrasto alla percezione occidentale che vede utilizzare l'aggettivo \"giallo\" per descrivere il colore della pelle dei giapponesi e degli asiatici in generale.\nQuesto ideale di bellezza \u00e8 diffuso in Giappone sin dal periodo Nara (710-733), quando le donne di corte facevano ampio uso di prodotti di bellezza per la salute della pelle (come crusca di riso e polvere di perle macinate) oltre ad applicare cipria bianca al viso in modo da ottenere l'effetto pallore. Durante il periodo Edo (1603-1868) un cosmetico chiamato , derivato dagli escrementi di una specie di usignolo giapponese, veniva utilizzato per rimuovere il trucco pesante delle geisha, e tra le sue qualit\u00e0 vi era quello di sbiancare la pelle e restituirle brillantezza. Solo dopo la caduta dello shogunato Tokugawa e la conseguente apertura delle frontiere voluta dal nuovo governo Meiji (1868), i giapponesi iniziarono a importare e imitare le mode e le usanze occidentali, dal vestiario alle acconciature, sino alla carnagione chiara delle donne caucasiche. Nei primi decenni del Novecento la era ritenuto un elemento di grande importanza nel giudicare la bellezza di una donna giapponese, venendo spesso associato a virt\u00f9 quali femminilit\u00e0, castit\u00e0, purezza, onest\u00e0 e istinto materno. Tuttavia, tale ideale non era assimilabile all'usanza occidentale di ricorrere ai cosmetici per migliorare l'aspetto fisico, ma piuttosto si trattava di una versione pi\u00f9 moderna e pi\u00f9 leggera del tradizionale sbiancamento del viso perpetuato per lungo tempo durante tutto il periodo Meiji e nelle epoche precedenti.\nCon il passare degli anni la pelle bianca si \u00e8 trasformata, da simbolo di innocenza e femminilit\u00e0, a emblema di giovinezza e attrazione per il sesso opposto, a causa soprattutto dell'aggressivo marketing delle grandi aziende cosmetiche giapponesi. Anche le industrie internazionali del cinema e della pubblicit\u00e0 hanno avuto un ruolo chiave nel riproporre fortemente questo canone di bellezza, attraverso la promozione di modelle dalla pelle chiara come esempio di bellezza asiatica. Inoltre in Giappone \u00e8 opinione generale considerare le donne caucasiche quale canone ideale di bellezza, dato che si riflette negli spot pubblicitari dei maggiori brand di moda, dei quali il 54% (la percentuale maggiore tra i Paesi asiatici) utilizza modelle caucasiche.\nDagli anni ottanta del XX secolo hanno fatto la loro apparizione nel mercato giapponese numerose tipologie di prodotti di bellezza \u2014 noti come \u2014 che promettono di rendere la pelle pi\u00f9 chiara e di aiutare a mantenerla tale e, fin dalla loro uscita, hanno avuto e continuano ad avere grande successo.\nIl mercato dei prodotti \"bihaku\" in Giappone.\nIn Giappone le vendite di prodotti destinati alla cura della pelle fatturavano un totale di pi\u00f9 di 810 miliardi di yen nel 2014, dei quali 196 miliardi provenivano dalle vendite dei prodotti specializzati nello sbiancamento della pelle, cifra corrispondente al 20% del mercato. Il successo di tali prodotti si deve in buona parte ai convincenti spot pubblicitari realizzati dalle aziende cosmetiche, in cui vengono spesso incluse testimonianze di persone che sostengono di avere verificato personalmente l'efficacia dei prodotti reclamizzati.\nI prodotti \"bihaku\" possono contenere elementi come l'acido azelaico e l'acido alfa-idrossi, vitamine quali retinolo, retinale e tretinoina, oltre a concentrati che presentano tra gli altri elementi vitamina A, C ed E, acido salicilico, acido glicolico, acido lattico e acido cogico. Alcuni prodotti pi\u00f9 moderni contengono estratti di piante come l'arbutina (dall'uva ursina), la quale \u00e8 andata a sostituire l'idrochinone, il cui utilizzo in sintesi chimica nei prodotti di bellezza \u00e8 stato vietato in Giappone negli anni duemila. Alcune creme contenevano il Rhododenol, una versione sintetica del composto che \u00e8 possibile trovare in natura nella corteccia delle betulle bianche, ma queste furono ritirate dal mercato nel maggio del 2013 a causa di gravi effetti collaterali subiti da un numero considerevole di clienti. Ci\u00f2 comport\u00f2 una grande perdita economica per l'azienda Kanebo, che si vide soffiare il ruolo di leader nel settore dalla rivale Shiseido.\nTra le propriet\u00e0 di tali prodotti vi sarebbero la capacit\u00e0 di rimuovere le impurit\u00e0 e le imperfezioni della pelle quali rughe, macchie e occhiaie, la capacit\u00e0 di omogeneizzare il colore della carnagione, rigenerare, pulire e sbiancare la pelle, aumentando la ritenzione dell'umidit\u00e0, mantenendo l'elasticit\u00e0 e prevenendo la formazione della melanina."}
{"id": "5324165", "revid": "1543377", "url": "https://it.wikipedia.org/wiki?curid=5324165", "title": "Primera Divisi\u00f3n 2015 (Argentina)", "text": "La Primera Division \u00abJulio Humberto Grondona\u00bb 2015 \u00e8 stata l'86\u00aa edizione del massimo torneo calcistico argentino. La competizione \u00e8 iniziata il 13 febbraio 2015, con la stagione regolare che \u00e8 finita l'8 novembre con la fase regolare, mentre il 6 dicembre 2015 si sono disputate le ultime partite per determinare le partecipanti alle competizioni internazionali della stagione successiva.\nNel 2015 \u00e8 entrata in vigore una nuova formula di disputa del campionato, voluta dal defunto presidente dell'AFA Julio Humberto Grondona. Il massimo campionato argentino ha visto una partecipazione allargata a ben 30 squadre, di cui 20 provenienti dalla precedente edizione (che non ha visto nessuna retrocessione) e 10 promosse dalla Primera B Nacional 2014.\nDato l'alto numero delle squadre partecipanti e allo scopo di contenere la durata del campionato all'anno solare, la formula adottata per lo svolgimento della Primera Divisi\u00f3n 2015 ha previsto la disputa di un girone unico di sola andata fra tutte le squadre, per un totale di 29 partite per ogni formazione, a cui si \u00e8 aggiunto un ulteriore turno di campionato di soli \"clasicos\". Al termine della fase regolare si sono disputati due tornei in simultanea, la \"Liguilla pre-Libertadores\" e la \"Liguilla pre-Sudamericana\", allo scopo di determinare le partecipanti alle rispettive competizioni internazionali.\nCon la disputa della 30\u00aa giornata la squadra in testa alla classifica del campionato, il Boca Juniors, si \u00e8 laureato campione nazionale, mentre le due squadre con il peggior \"promedio\" (cio\u00e8 la media dei punti totalizzati da ogni squadra nelle ultime tre stagioni in Primera Divisi\u00f3n), cio\u00e8 il Nueva Chicago e il Crucero del Norte, sono retrocesse in Primera B Nacional.\nAlla Coppa Libertadores 2016 parteciperanno il River Plate (vincitore della Coppa Libertadores 2015), il Boca Juniors (vincitore del campionato), il San Lorenzo (2\u00ba classificato nel campionato), il Rosario Central (uscito sconfitto dalla finale della Coppa Argentina 2014-2015, ma avendo perso contro il Boca Juniors si aggiudica il posto di quest'ultimo), il Racing Club (vincitore della \"Liguilla pre-Libertadores\") e l'Hurac\u00e1n (la squadra argentina meglio classificatasi alla Coppa Sudamericana 2015).\nAlla Coppa Sudamericana 2016 parteciperanno l'Independiente (battuto dal Racing Club nella finale della \"Liguilla pre-Libertadores\"), il Belgrano, l'Estudiantes de La Plata, il Banfield e il Lan\u00fas (cio\u00e8 le squadre uscite vincitrici dalla \"Liguilla pre-Sudamericana\"). Resta da assegnare un posto per questa competizione internazionale, che sar\u00e0 la squadra vincente della Supercoppa Argentina 2015.\nClassifica.\nLegenda:\nNote:\nRetrocessioni (\"Descenso\").\nAl termine del campionato retrocedono in Primera B Nacional le due squadre con la peggior media punti (\"promedio\"), che si calcola sulla base del punteggio totale ottenuto da ogni squadra nel campionato 2015 sommato al punteggio totale delle precedenti 3 stagioni giocate nella massima categoria argentina.\nLegenda:\n\"Liguilla pre-Libertadores\".\nLa \"Liguilla pre-Libertadores\" viene giocata dalle squadre classificatesi dal 3\u00ba al 6\u00ba posto, le quali si scontreranno in due semifinali di sola andata nello stadio della formazione meglio piazzatasi in campionato, mentre la finale avr\u00e0 invece andata e ritorno. La vincitrice di questo torneo si qualificher\u00e0 per la Copa Libertadores 2016, a cui parteciper\u00e0 insieme alla squadra campione della Primera Divisi\u00f3n 2015, alla seconda classificata, alla vincitrice della Copa Argentina 2015 e alla squadra argentina che avr\u00e0 fatto pi\u00f9 strada nella Copa Sudamericana 2015. In totale saranno quindi cinque i posti disponibili per il massimo torneo continentale nell'edizione 2016.\nSemifinali.\nGiocate il 21 novembre 2015.\nFinale.\nGiocata il 29 novembre (andata) e il 6 dicembre 2015 (ritorno).\n\"Liguilla pre-Sudamericana\".\nLa \"Liguilla pre-Sudamericana\" sar\u00e0 invece disputata dalle squadre sconfitte nelle semifinali della \"Liguilla pre-Libertadores\" e da quelle arrivate tra il 7\u00ba e il 18\u00ba posto nella classifica finale della Primera Divisi\u00f3n 2015. Nel primo turno si giocheranno partite di sola andata (anche in questo caso nello stadio della formazione meglio classificatasi nella stagione appena conclusa), a cui seguiranno quattro sfide \"finali\" di andata e ritorno: da qua usciranno quattro club che disputeranno la Copa Sudamericana 2016, aggiungendosi al vincitore della Supercopa 2015 (la sfida fra la squadra vincitrice del campionato e quella detentrice della Copa Argentina 2015) e alla squadra risultata perdente dalla finale della \"Liguilla pre-Libertadores\". In totale saranno quindi sei i posti per qualificarsi alla Coppa Sudamericana.\nSemifinali.\nGiocate tra il 19 e il 25 novembre 2015.\nFinali.\nGiocate il 28 e 29 novembre (andata) e il 6 dicembre (ritorno)."}
{"id": "5324184", "revid": "1442080", "url": "https://it.wikipedia.org/wiki?curid=5324184", "title": "PTT Pattaya Open 2015 - Singolare", "text": "La detentrice del titolo Ekaterina Makarova che per\u00f2 ha deciso di non prendere parte al torneo. La vincitrice del titolo \u00e8 Daniela Hantuchov\u00e1 che ha battuto in finale Ajla Tomljanovi\u0107 per 3\u20136, 6\u20133, 6\u20134."}
{"id": "5324185", "revid": "287204", "url": "https://it.wikipedia.org/wiki?curid=5324185", "title": "PTT Pattaya Open 2015 - Doppio", "text": "Le detentrici sono Peng Shuai e Zhang Shuai, ma la prima ha scelto di non partecipare, mentre la seconda ha fatto coppia con Chuang Chia-jung perdendo al primo turno contro Anastasija Rodionova e Vera Zvonar\u00ebva. Le nuove campionesse sono Chan Hao-ching e Chan Yung-jan che hanno battuto in finale Sh\u016bko Aoyama e Tamarine Tanasugarn per 2\u20136, 6\u20134, [10\u20133]."}
{"id": "5324195", "revid": "834", "url": "https://it.wikipedia.org/wiki?curid=5324195", "title": "Run for the Money", "text": ""}
{"id": "5324197", "revid": "1632387", "url": "https://it.wikipedia.org/wiki?curid=5324197", "title": "Holy Fuck", "text": "Gli Holy Fuck sono un gruppo musicale di musica elettronica canadese attivo dal 2004."}
{"id": "5324201", "revid": "767487", "url": "https://it.wikipedia.org/wiki?curid=5324201", "title": "Nikki Yanofsky", "text": "Biografia.\nNata a Montr\u00e9al, ha esordito appena dodicenne nel 2006 esibendosi al Montreal International Jazz Festival. Nel 2007 ha preso parte alle registrazioni di \"We All Love Ella: Celebrating the First Lady of Song\", album tributo a Ella Fitzgerald.\nNel settembre 2008 ha pubblicato il suo primo album. \nNell'ambito dei Juno Awards 2009, ha ottenuto due candidature. Nel 2009 ha vinto il premio \"Artista o gruppo jazz\" ai Canadian Independent Music Awards.\nNel 2010 ha cantato il brano \"I Believe\" come sigla della CTV per le olimpiadi invernali. \nA Vancouver, in occasione della cerimonia di apertura dei XXI Giochi olimpici invernali, ha cantato l'inno nazionale canadese. Ha preso parte anche alla cerimonia di chiusura dei giochi olimpici e alla cerimonia di apertura dei giochi paralimpici.\nNel maggio 2010 ha anche pubblicato l'album \"Nikki\", registrato con Phil Ramone, che contiene brani scritti da Jesse Harris, Ron Sexsmith e Feist.\nNel maggio 2014 pubblica il terzo disco.\nNel settembre 2016 pubblica un EP dal titolo \"Solid Gold EP\" prodotto da Wyclef Jean.\nNel luglio 2020 pubblica il suo quarto album in studio intitolato \"Turn Down the Sound\". Questo disco, anticipato dai singoli \"Forget\" e \"Nerve\", vede la partecipazione, come autore di due brani, di Rod Temperton."}
{"id": "5324203", "revid": "767487", "url": "https://it.wikipedia.org/wiki?curid=5324203", "title": "Johnny Reid", "text": "Biografia.\nNato in Scozia, si \u00e8 trasferito in Canada nel 1988. Ha esordito nel 1997. Spesso lavora a Nashville (Stati Uniti).\nIl suo primo singolo di successo \u00e8 stato \"You Still Own Me\" (2004).\nDal 2009 (\"Dance with Me\") raggiunge le posizioni pi\u00f9 alte delle classifiche di vendita canadesi.\nHa vinto diversi premi della Canadian Country Music Association e Juno Awards."}
{"id": "5324204", "revid": "149485", "url": "https://it.wikipedia.org/wiki?curid=5324204", "title": "Judo ai VII Giochi del Mediterraneo", "text": "La seguente pagina illustra i risultati del judo ai VII Giochi del Mediterraneo. Va tenuto presente che in tale edizione si sono disputate solo gare maschili, con l'assegnazione del doppio bronzo."}
{"id": "5324213", "revid": "339392", "url": "https://it.wikipedia.org/wiki?curid=5324213", "title": "Paesi cattolici", "text": ""}
{"id": "5324215", "revid": "594829", "url": "https://it.wikipedia.org/wiki?curid=5324215", "title": "Violetta - Live", "text": ""}
{"id": "5324217", "revid": "125381841", "url": "https://it.wikipedia.org/wiki?curid=5324217", "title": "Leopoldo Eleuteri", "text": "Biografia.\nNacque a Castel Ritaldi (Perugia) il 27 dicembre 1894, dove frequent\u00f2 la Scuola tecnica fino al 1915, quando venne arruolato nel Regio Esercito. Assegnato inizialmente a una fabbrica di munizioni, fu successivamente trasferito presso il 3\u00ba Reggimento di fanteria. Appassionato di meccanica present\u00f2 domanda di entrare nel Servizio Aeronautico. Il 18 ottobre 1916 ottenne il brevetto di pilota presso la scuola di volo Gabardini di Cameri. Il 4 dicembre consegu\u00ec l'abilitazione al pilotaggio di velivoli Caudron G.3.\nLa prima assegnazione fu presso la 73\u00aa Squadriglia di stanza a Verona, equipaggiata con i biposto SAML S.1, che doveva difendere la citt\u00e0 da possibili attacchi aerei austriaci. Il 26 marzo 1917 consegu\u00ec il brevetto di pilota militare, ed effettu\u00f2 il suo primo volo operativo il 1 aprile, sostenendo il suo primo combattimento il giorno 24 con il mitragliere soldato Michele Gresino con un aereo sul Pasubio e dopo averlo colpito lo vede picchiare. Il 20 settembre l\u2019unit\u00e0, sempre dotata di velivoli SAML, venne ridesignata 121\u00aa Squadriglia. \nDopo la disfatta di Caporetto, il 18 settembre sostenne un duro combattimento nel cielo di Asiago contro tre caccia nemici della \"Flik 55J Kaiserstaffel\" che colpirono ripetutamente il suo aereo. \nComand\u00f2 successivamente una Sezione SAML, trasferita a novembre alla 71\u00aa Squadriglia caccia.\nAlla fine dell'anno venne allontanato dal fronte ed inviato presso il campo d'aviazione della Malpensa per l'addestramento al pilotaggio dei velivoli da caccia, ritornando in linea il 22 febbraio 1918, assegnato alla 70\u00aa Squadriglia Caccia dislocata sul Campo di aviazione di San Pietro in Gu. Il 17 aprile ottenne le sue prime due vittorie aeree in collaborazione con i piloti Bocchese, Resch, e Avet. nonostante il grande impegno profuso durante le missioni per il contrasto all'offensiva austro-ungarica del mese di giugno, ritorn\u00f2 alla vittoria solo il 15 luglio conseguendo una doppietta in collaborazione con Avet ed il sergente Bocchese. Abbattuto un altro biposto il giorno 19, effettu\u00f2 la transizione sul nuovo caccia Ansaldo A.1 Balilla, che in quel periodo incominciava ad essere distribuito in pochi esemplari ai reparti operativi. Volando a bordo del nuovo aereo consegu\u00ec una nuova vittoria l'8 ottobre nei pressi di Oderzo, ottenendo l'ultima il giorno 28 quando costrinse un caccia nemico Aviatik D.I ad atterrare sul campo d'aviazione di Arcade.\nAl termine della guerra aveva compiuto 151 missioni, di cui 26 di combattimento, conseguendo 8 vittorie aeree. Risultava insignito di due Medaglie d'argento, una di Medaglie di bronzo al valor militare e della Croce al merito di guerra.\nNel dicembre 1918 fu trasferito alla 90\u00aa Squadriglia Ansaldo S.V.A. a Busiago di Campo San Martino.\nNel primo dopoguerra si laure\u00f2 in ingegneria presso il Politecnico di Milano, laureandosi nel 1922. L'anno successivo entr\u00f2 nella neocostituita Regia Aeronautica come ufficiale del reparto ingegneristico, facendosi subito apprezzare per le non comuni qualit\u00e0 professionali e tecniche. Il 31 ottobre fu promosso al grado di capitano del Genio Aeronautico. Divenuto Comandante della Squadriglia Sperimentale Armamento di Furbara (Roma), comp\u00ec proprio su quell'aeroporto il suo ultimo volo in data 19 gennaio 1926. Decollato a bordo di un caccia Ansaldo AC.2 per una missione di combattimento simulato contro un caccia Hanriot HD.1 pilotato del sergente Corrado Augias, alla terza simulazione i due velivoli entrarono improvvisamente in collisione. Entrambi gli aerei persero un'ala e precipitarono a terra da circa mille metri di altezza, causando la morte di entrambi i piloti. In sua memoria gli venne intitolata la Scuola caccia di Castiglione del Lago.\nOggi portano il suo nome l'aeroporto di Castiglione del Lago e l'aeroclub dell'aeroporto Sant' Egidio di Perugia. In sua memoria sono stati eretti tre monumenti, una a Castel Ritaldi, che gli ha intitolato anche una via, uno sull'aeroporto civile di via Salaria a Roma ed uno su quello di Furbara."}
{"id": "5324218", "revid": "92723", "url": "https://it.wikipedia.org/wiki?curid=5324218", "title": "Avdi\u00efvka", "text": "Avdi\u00efvka, internazionalmente conosciuta come Avdiivka (, \"Avdi\u00efvka\" o \"Avdijivka\", , \"Avdeevka\", \"Debal'cevo\"), \u00e8 una citt\u00e0 dell'Ucraina di circa 55.000 abitanti che si trova nell'oblast' di Donec'k, nell'Ucraina orientale."}
{"id": "5324220", "revid": "1494169", "url": "https://it.wikipedia.org/wiki?curid=5324220", "title": "La Masa", "text": ""}
{"id": "5324222", "revid": "61051", "url": "https://it.wikipedia.org/wiki?curid=5324222", "title": "Cosmos Jupiter", "text": ""}
{"id": "5324223", "revid": "306856", "url": "https://it.wikipedia.org/wiki?curid=5324223", "title": "Fred Reinfeld", "text": "\u00c8 noto come uno dei pi\u00f9 prolifici autori di libri di scacchi, con oltre cento titoli pubblicati. Scrisse anche diversi libri sulla numismatica e la filatelia e libri divulgativi su altri argomenti, tra cui la geologia, la storia, la medicina, la fisica, la politica e la giurisprudenza. \nPartecip\u00f2 a pochi tornei importanti, tutti negli Stati Uniti, ottenendo il titolo di Maestro. Nel 1933 vinse il campionato dello Stato di New York davanti a Reuben Fine, Anthony Santasiere e Arnold Denker. Nel 1950 era al sesto posto nel rating della United States Chess Federation, dopo Fine, Samuel Reshevsky, Alexander Kevitz, Arthur Dake e Albert Simonson. Vanta vittorie contro Reshevsky (due volte), Fine, Marshall e Denker, e una patta contro il campione del mondo Aleksandr Alechin. \nNel 1933 fond\u00f2, assieme a Isaac Kashdan e Al Horowitz, la rivista \"Chess Review\", che rimase attiva fino al 1969, quando si fuse con la rivista \"Chess Life\", assumendo il titolo \"Chess Life &amp; Review\". \nPubblicazioni.\nScacchi.\nNota: la lista \u00e8 incompleta."}
{"id": "5324230", "revid": "767487", "url": "https://it.wikipedia.org/wiki?curid=5324230", "title": "Amazzonia (film)", "text": "Amazzonia \u00e8 un film documentario del 2013 di Thierry Ragobert e Luc Marescot, ambientato nella foresta amazzonica.\nLa storia \u00e8 tratta dal libro per ragazzi \"Amazonia, la vie au coeur de la for\u00eat\" di Johanne Bernard, che \u00e8 anche co-sceneggiatrice della pellicola.\nTrama.\nIl documentario inizia con una bimba che saluta con affetto e un po' di tristezza la sua scimmietta Sa\u00ef, che, in una gabbia, sta per essere imbarcata su un aereo. Poco dopo la partenza scoppia una tempesta, l'aereo perde quota e precipita nel folto della vegetazione. Il pilota si salva, abbandona il velivolo e Sa\u00ef si ritrova sola e chiusa in gabbia nell'immenso intrico della foresta amazzonica. Alcuni curiosi coati, riusciti ad avvicinarsi a lei, involontariamente la liberano.\nLa scimmietta lascia l'aereo e con non cautela inizia ad esplorare l'ambiente esterno, a lei completamente sconosciuto, poich\u00e9 \u00e8 cresciuta in un villaggio con gli uomini. Smarrita ma stimolata dalla conquista della libert\u00e0, Sa\u00ef inizia un viaggio alla scoperta dell'anima della foresta pluviale sudamericana, fatta di meravigliose e innumerevoli forme di vita, animali e vegetali. Nel suo vagabondare incontra variopinti insetti dalle forme bizzarre, grandi ragni che sbucano dalle loro tane, enormi serpenti, tartarughe e delfini d'acqua dolce, aggressivi predatori come arpie e giaguari, oltre a numerosi altri animali. Alcuni di essi rappresentano un potenziale pericolo, ma Sa\u00ef riesce sempre a proteggersi diffidando di loro istintivamente anche se a volte \u00e8 costretta a mettersi in salvo reagendo con la fuga.\nMa non sono solo gli animali che la scimmietta deve temere: la foresta, per lei che non ne ha esperienza, \u00e8 piena di insidie. Cos\u00ec deve cavarsela, confrontandosi con rapide, cascate, piogge violente ed improvvise ed \u00e8 anche messa alla prova quando, spinta dalla fame, subir\u00e0 gli effetti di un fungo tossico. Durante il suo movimentato cammino si imbatte poi in una comunit\u00e0 di scimmie sue simili, con le quali socializza ma dalle quali si allontana. Viene quindi a contatto con un accampamento di operai dove \u00e8 in corso una rumorosa e intensa azione di disboscamento. Sa\u00ef si intimorisce, fugge dagli esseri umani, ritorna nel fitto della foresta, dove capisce che la sua avventura \u00e8 giunta al termine ed \u00e8 il momento di fermarsi: strappa il collarino rosso che ancora indossava, retaggio della sua forzata convivenza con l'uomo, e rimane con il gruppo di scimmie della sua specie, riappropriandosi della sua reale natura e della vera libert\u00e0.\nProduzione.\nIl film ha richiesto 18 mesi di riprese e diversi anni di preparazione ed \u00e8 stato realizzato interamente in tecnologia 3D, per la quale sono occorsi 6 mesi di sperimentazione e sviluppo tecnico su macchine da presa, lenti, equipaggiamento e tutti gli strumenti e i macchinari necessari per filmare in tridimensionale la foresta amazzonica. Per portare a compimento la sua opera ll regista ha potuto contare sulla collaborazione di un'\u00e9quipe di pi\u00f9 di 80 specialisti in diverse discipline, tra le quali biologia, documentaristica, addestramento di animali selvatici oltre a esperti di fama internazionale nel campo della conoscenza relativa alle foreste pluviali. Per permettere agli animali protagonisti di ambientarsi sul set sono stati necessari pi\u00f9 di 9 mesi.\nCommenti.\nIl regista Thierry Ragobert ha dichiarato: \u00abIl nostro \u00e8 un film \u201cmilitante\u201d: abbiamo scelto un racconto deliberatamente emotivo, che fosse un potente vettore del nostro obiettivo: stimolare la consapevolezza della minaccia che incombe sull'Amazzonia e dell'ombra del disordine che ci\u00f2 proietta sul nostro mondo.\u00bb\nPer Isabella Pratesi, direttore Conservazione Internazionale WWF Italia: \u00abAmazzonia aiuta ad avvicinare empaticamente i nostri cuori alle meraviglie di questa splendida foresta. Un patrimonio inestimabile di natura che rischiamo di perdere per sempre e che insieme, governi, cittadini del mondo e comunit\u00e0 locali, dobbiamo proteggere.\u00bb\nPer Alberto Barbera, direttore del festival di Venezia, \"Amazzonia\" \u00e8 \u00abUn viaggio spettacolare nell'Amazzonia incontaminata, esaltato da un uso sorprendente del 3D e dalla magia senza parole di un racconto sospeso fra epopea animalista e documentario fiabesco. Per questo lo abbiamo scelto per chiudere in bellezza la 70\u00aa Mostra del Cinema di Venezia.\u00bb\nCuriosit\u00e0.\nThierry Ragobert ha fatto parte per pi\u00f9 di 10 anni della squadra di collaboratori dell'oceanografo Jacques Cousteau ed \u00e8 stato uno dei tre registi del film documentario del 2006 \"The White Planet\", sulla fauna dell'Artico.La colonna sonora \u00e8 firmata dal compositore Bruno Coulais che nel 1996, proprio per le musiche di un documentario, \"Microcosmos - Il popolo dell'erba\", si aggiudic\u00f2 un premio C\u00e9sar.\nIl film \u00e8 uscito nelle sale il 21 marzo 2013, in occasione della prima edizione della giornata mondiale delle foreste, evento proclamato dalla Assemblea generale delle Nazioni Unite ed ha ottenuto grande successo di pubblico e critica al festival internazionale del cinema di Toronto 2013 e alla 15\u00aa edizione del festival internazionale del cinema di Rio de Janeiro.\nRiconoscimenti.\nIl film ha ottenuto il premio Ambiente alla mostra del cinema di Venezia del 2013, dove \u00e8 stato consegnato al regista da una delegazione del WWF Italia."}
{"id": "5324233", "revid": "1751024", "url": "https://it.wikipedia.org/wiki?curid=5324233", "title": "Mariana Lessa", "text": "Biografia.\nNasce il 5 agosto 1992 a Campinas, Brasile, figlia dell'attore Carlos Grillo e Ana Lessa, ha una sorella e un fratello maggiori, Taiana e Caique.\nComincia la sua carriera con delle apparizioni pubblicitarie fino a quando non le viene dato il ruolo da protagonista nella serie televisiva \"Julie - Il segreto della musica\".\nDurante un'intervista ha dichiarato di avere somiglianza con il suo personaggio:\nVita privata.\nIl 28 aprile 2018 si sposa con Osmar Campbell, il matrimonio fu mostrato nel programma \"F\u00e1brica de Casamentos\".\nDoppiatrici italiane.\nNelle versioni in italiano dei suoi film, Mariana Lessa \u00e8 stata doppiata da:"}
{"id": "5324235", "revid": "767487", "url": "https://it.wikipedia.org/wiki?curid=5324235", "title": "Giancarlo Genesini", "text": "Carriera.\nCresciuto a Ferrara nella Spal, con i ferraresi ha prima conquistato la promozione in Serie B e poi disputato due campionati cadetti, poi ha disputato una stagione a Ravenna e tre stagioni di Serie C a Mantova."}
{"id": "5324245", "revid": "834", "url": "https://it.wikipedia.org/wiki?curid=5324245", "title": "Hewett Watson", "text": ""}
{"id": "5324246", "revid": "70897160", "url": "https://it.wikipedia.org/wiki?curid=5324246", "title": "Mu.fant", "text": ""}
{"id": "5324250", "revid": "1086846", "url": "https://it.wikipedia.org/wiki?curid=5324250", "title": "Unione Sportiva Cremonese 1943-1944", "text": "Questa pagina raccoglie i dati riguardanti l'Unione Sportiva Cremonese nelle competizioni ufficiali della stagione 1943-1944.\nStagione.\nNel 1943-1944 non si disputa alcun campionato nazionale a causa della guerra, ma si giocano i tornei regionali nel Nord Italia a cui hanno partecipato squadre di Serie A e B in gironi misti. La Cremonese disputa le qualificazioni lombarde di Divisione Nazionale con Ambrosiana-Inter, Milano, Atalanta, Brescia, Varese, Fanfulla e Pro Patria e si piazza al settimo posto."}
{"id": "5324251", "revid": "1784492", "url": "https://it.wikipedia.org/wiki?curid=5324251", "title": "Strahinja Ra\u0161ovi\u0107", "text": "Con la di Belgrado ha vinto due titoli nazionali, due Coppe di Serbia, una LEN Champions League e una Supercoppa Europea.\nBiografia.\nNato a Belgrado, anche suo fratello minore di Viktor \u00e8 un pallanuotista."}
{"id": "5324256", "revid": "287204", "url": "https://it.wikipedia.org/wiki?curid=5324256", "title": "Associazione Calcio Mantova 1955-1956", "text": "Questa pagina raccoglie le informazioni riguardanti lAssociazione Calcio Mantova nelle competizioni ufficiali della stagione 1955-1956.\nStagione.\nIn questa stagione 1955-1956 il Mantova si \u00e8 classificato in terza posizione.\nL'Avv. Arnaldo Bellini sostituisce il tecnico Paolo Todeschini che passa al Modena con il nuovo allenatore Edmondo Fabbri. l'omino di Castelbolognese in uscita dal Parma, ex ala dell'Inter sta pensando di appendere al chiodo le scarpe, disputer\u00e0 una sola partita da giocatore in questa stagione nella seconda di campionato contro il Faenza (0-1). \nSe ne sono andati la mezz'ala Antonio Torreano, il terzino Nello Caraffi, il portiere Renzo Biondani ed il centromediano Marco Galetti. Si pesca a piene mani in provincia setacciandone i vivai, e da Governolo arrivano il portiere William Negri e l'ala Guido Furini; dal Sustinente la mezz'ala Gino Craici. Il Mantova parte maluccio in campionato ma poi si riprende alla grande, bloccando la Reggiana e battendo il Ravenna che lo precederanno in classifica, tagliando il traguardo al terzo posto. \u00c8 la miglior stagione del bomber Manuel Russo che realizza 17 reti, non scherza nemmeno Dante Micheli che era nato centravanti, da ala al debutto in prima squadra confeziona 11 centri."}
{"id": "5324257", "revid": "15756", "url": "https://it.wikipedia.org/wiki?curid=5324257", "title": "Episodi di Ayashi no Ceres", "text": "Questa \u00e8 la lista degli episodi dell'anime \"Ayashi no Ceres\", tratti dal manga omonimo di Y\u016b Watase, con la regia di Hajime Kamegaki e prodotti dalla Pierrot. In Giappone la serie \u00e8 stata trasmessa sul canale satellitare WOWOW dal 20 aprile al 28 settembre 2000.\nIn Italia la serie \u00e8 pubblicata dalla Dynit, ed \u00e8 stata trasmessa da Cooltoon dal 5 maggio 2009."}
{"id": "5324269", "revid": "110157", "url": "https://it.wikipedia.org/wiki?curid=5324269", "title": "Lega B 2012 (football americano)", "text": "La Lega B 2012 \u00e8 stata la 21\u00aa edizione del campionato di football americano di secondo livello, organizzato dalla SAFV.\nStagione regolare.\nClassifica.\nLa classifica della regular season \u00e8 la seguente:"}
{"id": "5324279", "revid": "767487", "url": "https://it.wikipedia.org/wiki?curid=5324279", "title": "Associazione Fascista Calcio Vicenza 1943-1944", "text": "Questa voce raccoglie le informazioni riguardanti l'Associazione Fascista Calcio Vicenza nelle competizioni ufficiali della stagione 1943-1944."}
{"id": "5324283", "revid": "831312", "url": "https://it.wikipedia.org/wiki?curid=5324283", "title": "Viktor Ra\u0161ovi\u0107", "text": "Con la Stella Rossa di Belgrado ha vinto due titoli nazionali, due Coppe di Serbia, una LEN Champions League e una Supercoppa Europea.\nBiografia.\nNato a Belgrado, anche suo fratello maggiore di Strahinja \u00e8 un pallanuotista."}
{"id": "5324285", "revid": "767487", "url": "https://it.wikipedia.org/wiki?curid=5324285", "title": "Guido di Amiens", "text": "Biografia.\nEra il secondo figlio di Enguerrand I, conte di Ponthieu, e di una donna ignota.\nDestinato alla carriera religiosa, suo padre lo invi\u00f2 a formarsi all'abbazia di Saint-Riquier, in compagnia del fratello Folco. Secondo Hariulfo di Oudenbourg, cronista dell'abbazia, era uno degli allievi pi\u00f9 brillanti dell'abate Angilramno. \nGuido divenne canonico della cattedrale di Amiens, probabilmente durante il vescovato di Folco II (1030-1058). Ricevette la nomina ad arcidiacono (probabilmente del Ponthieu) verso il 1045, diventando uno stretto collaboratore del vescovo. In questa veste entr\u00f2 in conflitto con i monaci di Corbie, che cercavano di sottrarsi alla giurisdizione della diocesi.\nCarriera episcopale.\nAlla morte di Folco II, nel 1058, Guido gli succedette sul seggio episcopale: subito dopo la consacrazione, moltiplic\u00f2 le proprie reprimende contro Corbie. L'appello rivolto dall'abbazia a papa Alessandro II mise in difficolt\u00e0 il vescovo di Amiens: il pontefice ordin\u00f2 a Gervais de Belleme, arcivescovo di Reims, da cui la diocesi di Amiens dipendeva, la decadenza temporanea dalla carica di Guido. Quest'ultimo dovette infine sottomettersi e riconoscere definitivamente l'esenzione di Corbie ricevendone in compenso, come d'uso, un terreno.\nUna delle sue prime azioni da vescovo fu assistere a Reims all'incoronazione del giovane Filippo I, il 23 maggio 1059. In seguito fu regolarmente presente alla corte reale. Era in buoni rapporti anche con la corte d'Inghilterra, ed ebbe in dono dalla regina Edith del Wessex un prezioso paramento per l'abate di Saint-Riquier, Gervino.\nIl cronista Orderico Vitale, scrivendo circa mezzo secolo dopo, racconta che Guido avrebbe accompagnato la duchessa di Normandia duchessa Matilde di Fiandra in Inghilterra per l'incoronazione, nel maggio 1068, dopo la conquista normanna.; secondo lo storico britannico Frank Barlow, bench\u00e9 possibile, non ne esiste alcuna altra prova, oltre la testimonianza di Orderico, nei documenti relativi all'incoronazione.\nMor\u00ec il 22 dicembre 1074 o 1075.\nAutore del \"Carmen\" ?\nOrderico Vitale nella sua cronaca \"Historia ecclesiastica\" attribuisce a Guido un poema sulla battaglia di Hastings (1066) e fornisce una descrizione dell'opera. Quando nel 1826 lo storico Georg Heinrich Pertz scopr\u00ec, in un manoscritto del 1100 circa, un lungo poema in latino, incompleto e anonimo, corrispondente alla descrizione che ne dava Orderico Vitale, mise rapidamente in connessione le due cose: si trattava del \"Carmen de Hastingae Proelio\", la pi\u00f9 antica fonte scritta sull'invasione. L'attribuzione parve probabile in quanto il prologo del poema \u00e8 dedicato da \"W.\" a \"L.\", e gli storici non trovarono allora alternative credibili ad un \"Guido\" (Wido) a \"Lanfranc\" (Lanfranco, arcivescovo di Canterbury). Tuttavia sin dalla scoperta l'attribuzione \u00e8 stata sempre contestata, e lo \u00e8 a tutt'oggi. Per lo storico Frank Barlow, il tono leggermente anti-normanno e le esagerazioni sul contributo dei principi di Piccardia alla conquista dell'Inghilterra, fanno del vescovo di Amiens un buon candidato alla paternit\u00e0 dell'opera."}
{"id": "5324302", "revid": "1784492", "url": "https://it.wikipedia.org/wiki?curid=5324302", "title": "Sava Ran\u0111elovi\u0107", "text": "Dopo esser cresciuto nel Ni\u0161, squadra della sua citt\u00e0, passa allo \u017dAK Kikinda per una stagione, prima di trasferirsi alla Stella Rossa."}
{"id": "5324305", "revid": "1573940", "url": "https://it.wikipedia.org/wiki?curid=5324305", "title": "Ferwert", "text": "Ferwert (in olandese: Ferwerd) \u00e8 un villaggio di circa 1.800 abitanti del nord-est dei Paesi Bassi, facente parte della provincia della Frisia e situato in prossimit\u00e0 della costa sul Mare del Nord. \u00c8 stato il capoluogo dell'ex-comune di Ferwerderadiel/Ferweradeel.\nGeografia fisica.\nFerwert si trova lungo il tratto settentrionale della costa occidentale della Frisia, tra Stiens e Holwerd (rispettivamente a nord della prima e a sud-ovest della seconda), a circa 15\u00a0km ad ovest/nord-ovest di Dokkum.\nStoria.\nNel corso dell'XI secolo, fu costruita a Ferwert una diga.\nNel XVII secolo, fu realizzata la cosiddetta Ferwerter Vaart, che per molto tempo costitu\u00ec la principale via d'accesso al villaggio.\nNel 1840, fu costruito a Ferwert l'attuale municipio.\nMonumenti e luoghi d'interesse.\nChiesa di San Martino.\nTra i monumenti principali di Ferwert, figura la chiesa dedicata a San Martino, edificio risalente al XV secolo."}
{"id": "5324307", "revid": "736476", "url": "https://it.wikipedia.org/wiki?curid=5324307", "title": "Ferwerd", "text": ""}
{"id": "5324308", "revid": "599013", "url": "https://it.wikipedia.org/wiki?curid=5324308", "title": "Cella vinaria", "text": "Cella vinaria, \u00e8 il termine usato in antichit\u00e0 per indicare il luogo sotterraneo adatto alla conservazione di liquidi e derrate per l'alimentazione.\nStoria.\nNegli templi pagani, epoca romana, possiamo identificare la cella con la parte pi\u00f9 interna e chiusa, in cui era conservato il simulacro della divinit\u00e0 mentre, nelle antiche ville romane o meglio domus era la stanza dove si tenevano le anfore con il vino o meglio definite \"doli\". Naturalmente, un po' come nelle cantine di oggi non si conservava solo del vino ma anche granaglie, olio e altri prodotti a lunga conservazione. Sono arrivate fino a noi alcune celle vinarie perfettamente conservate. Da qui possiamo notare che le sistemiche progettuali sono pi\u00f9 o meno le stesse nonostante alcune si trovino a Pompei, altre a Roma e altre ancora in Puglia. \u00c8 certamente interessante rilevare che le dimensioni della cella vinaria, calcolate con la superficie, siano costanti riferito al numero di doli conservati. Questo pu\u00f2 farci capire che le celle vinarie erano progettate con schemi ben precisi.\nStruttura della cella vinaria.\nGli esempi giunti fino a noi sono numerosi, alcuni in ottime condizioni tanto da permetterci di avere un'idea pi\u00f9 che precisa di come erano strutturate le celle vinarie o \"cellae vinariae\" di epoca romana. Le misure massime verificate, sono di una cella vinaria di 39,70 \u00d7 25,50 metri e vi conteneva sessantadue dolia per vino e dodici di granaglie.\nLa descrizione aneddotica ci perviene direttamente da un Console romano del II secolo a.C. . Per il Console in questione non sarebbe sopportabile il fatto che qualcosa che pu\u00f2 corrompere il suo vino si avvicini ai muri della cella vinaria, luogo quasi sacro ai benestanti romani.\nPlinio il Vecchio che un senatore romano pens\u00f2 di divorziare dalla moglie perch\u00e9 era entrata in questo luogo in un momento in cui era \"indisposta\" come sono solite essere le donne, cosa che poteva, secondo lui, far inacidire i suoi preziosi vini. In certi casi venivano fatti profumare con la mirra, non solamente le anfore per dare buon gusto al vino, ma anche il locale completo. Alcune grosse celle vinaria riuscivano a raccogliere fino a trecentomila anfore di quasi tutti i tipi di vino, ognuna di esse era curata e coccolata. Nulla veniva trascurato, la forma dei vasi veniva sottoposta ad attenti esami, e le anfore troppo panciute erano proibite.\nRiferimenti archeologici.\nGli scavi del 1985 fino al 2007 a Pompei venne portata alla luce, la Villa Romana di Gaio Olio (Caius Olius), una grande cella vinaria con quarantadue doli, sopraelevata rispetto al piano di campagna e accessibile mediante tre gradini. Alcuni dei doli recano bolli attestanti l'origine urbana da parte di essi. Su due lati della cella si dispongono ambienti di servizio, in opera incerta di calcare del Sarno, pietra lavica e tufo nocerino. Nella stessa area sono gli ambienti destinati alla lavorazione dell'uva per la produzione del vino che invece erano pi\u00f9 grandi, con un'ampia cella vinaria dove erano presenti i contenitori di conservazione per il vino (dolia). Era inoltre presente un grosso torchio e la vasca utilizzata per la fermentazione del mosto (lacus). Dimostrazione del fatto che la cella vinaria veniva utilizzata per vari servizi e non solo per la conservazione del vino come si \u00e8 pensato precedentemente.\nSpesso, in epoca medievale, la cella vinaria, in ambito farmaco-monastico, esattamente come il vino, aveva un'importanza fondamentale nella preparazione dei medicinali.\nIl vino veniva utilizzato come solvente e la cella vinaria era un \u201cricovero\u201d per lo stesso. Questa particolarit\u00e0 viene ricordata da un cartello all'interno della farmacia del monastero di san Giovanni Evangelista a Parma sopra la porta che da sulla scala per raggiungere la cella vinaria. Dice \"\" (\u201cDi qua si va alla cella vinaria: bada di non salire vacillante.\u201d)\nMedioevo.\nIn epoca medievale la cella vinaria prende varie forme a seconda degli usi e costumi delle rispettive zone italiane. Nel sud Italia veniva generalmente scavata completamente nel tufo (famose sono le celle di Matera) per produrre e conservare il famoso vino, molto apprezzato nelle corti italiane del Medio Evo e del Rinascimento, tanto da essere conosciuto come \u201cil vino dei papi e dei re\u201d. Non va infatti dimenticato che molte delle numerosissime cavit\u00e0 orvietane sono da sempre utilizzate come cantine, dato che possiedono ancora oggi le tre caratteristiche fondamentali per una buona conservazione del vino: \nGeneralmente, nel resto dell'Italia venivano recuperate le celle vinarie di epoca romana e riadattate alle esigenze, in altri casi scavate nel terreno o adibite zone in ombra delle abitazioni.\nTecniche di conservazione.\nBisogna ricordare che un importante oggetto legato alla cella vinaria: l'anfora o dolia era elemento essenziale all'economia della cella. \u00c8 il recipiente pi\u00f9 antico usato per conservare e trasportare derrate alimentari solide e liquide. Il suo uso risale ai primordi delle civilt\u00e0 mediterranee. Presso i Greci e i Romani, l'anfora era per lo pi\u00f9 di terracotta, ma ne esistevano esemplari di marmo, alabastro, vetro o metalli preziosi. La parte inferiore del recipiente terminava a punta, e serviva per conficcarlo e mantenerlo in posizione verticale sia nella sabbia della cantina che nei banconi forati delle stive delle navi. In alcuni casi, la parte inferiore dell'anfora era ricoperta di vimini, rappresentando cos\u00ec il primo rudimentale esempio di damigiana. Le anfore di forma grezza contenevano ogni tipo di derrate, mentre quelle costruite con accorgimenti particolari erano destinate al trasporto e alla conservazione di varie sostanze come uva, olio, miele. L'interno dell'anfora da vino era impermeabilizzato con pesce e resine, e l'imboccatura chiusa con un tappo di sughero spalmato di pece, argilla o mastice. Sulla superficie esterna si trovavano frequenti iscrizioni, dapprima si tracciava il nome del produttore, in seguito anche l'annata e il nome del vino (anphora litterata). \u00c8 noto che presso Greci ed Etruschi le anfore recavano anche decorazioni figurative nere e rosse, mentre nel mondo romano, dove fra le iscrizioni spiccava il nome del console in carica, per dare maggior aroma al vino la parete interna era strofinata con mandorle amare o altra sostanza."}
{"id": "5324312", "revid": "6923", "url": "https://it.wikipedia.org/wiki?curid=5324312", "title": "Straker-Squire", "text": "La Straker-Squire Ltd., conosciuta anche come Brazil Straker, fu una casa automobilistica britannica attiva nella produzione di carri a vapore e in seguito di autovetture, su licenza e di propria progettazione, inoltre nella sua sezione \"commerciale\" autocarri e autobus.\nFondata nel 1893 con la ragione sociale di Brazil, Straker &amp; Co su iniziativa dell'ingegnere irlandese J.P. Brazil e dall'agente automobilistico londinese Sidney Straker, ebbe sede a St Philip's Marsh, sobborgo industriale di Bristol, per poi trasferirsi a Edmonton, localit\u00e0 nel Borgo londinese di Enfield.\nLe esigenze belliche durante la Prima guerra mondiale diversificarono ulteriormente la produzione in veicoli militari e, nella divisione aeronautica diventata in seguito autonoma come Cosmos Engineering, componentistica per aerei militari e motori aeronautici."}
{"id": "5324314", "revid": "61051", "url": "https://it.wikipedia.org/wiki?curid=5324314", "title": "Straker &amp; Squire", "text": ""}
{"id": "5324315", "revid": "404338", "url": "https://it.wikipedia.org/wiki?curid=5324315", "title": "Cold spot", "text": ""}
{"id": "5324316", "revid": "785616", "url": "https://it.wikipedia.org/wiki?curid=5324316", "title": "Bihaku", "text": ""}
{"id": "5324324", "revid": "1543377", "url": "https://it.wikipedia.org/wiki?curid=5324324", "title": "Soan\u00e9 Falafala", "text": "Gioca nel ruolo di schiacciatore nel Nice Volley-Ball.\nCarriera.\nLa carriera di Soan\u00e9 Falafala inizia nelle giovanili del Castelnaudary Volley Ball, dove rimane fino al 2009, quando entra nel progetto federale francese del Centre National de Volley-Ball, societ\u00e0 con sede a Montpellier iscritta alla Ligue B, secondo livello del campionato transalpino; con la nazionale pre-juniores della Francia ottiene la medaglia d'argento nel campionato europeo di categoria.\nIl primo contatto con la pallavolo professionistica avviene nell'annata 2012-13, quando entra nel vivaio del Tours Volley-Ball: qui rimane per due stagioni e conquista un campionato e una Coppa di Francia, prima di trasferirsi nel 2014-15 al Nice Volley-Ball."}
{"id": "5324325", "revid": "87008255", "url": "https://it.wikipedia.org/wiki?curid=5324325", "title": "Eradicatore", "text": "L'Eradicatore \u00e8 una tecnologia immaginaria dei fumetti di Superman.\nDescrizione.\nL'Eradicatore \u00e8 un'intelligenza artificiale portata su Krypton dal Chierico, un missionario alieno intento a dissuadere il popolo kryptoniano dalla pratica della clonazione come strumento per prolungare la durata della propria vita, ritenendola una forma di schiavismo e omicidio. Nelle sue mani, esso \u00e8 un semplice strumento di navigazione, alimentato da un'enorme quantit\u00e0 di energia.\nSecoli dopo, lo scienziato Kem-L riconfigura l'Eradicatore per farne uno strumento di difesa a favore di Krypton contro ogni influenza aliena, mentre Jor-El, un suo discendente, lo invia sulla Terra come custode della Fortezza della solitudine affinch\u00e9 vegli sul figlio Kal-El."}
{"id": "5324327", "revid": "287204", "url": "https://it.wikipedia.org/wiki?curid=5324327", "title": "Associazione Calcio Ozo Mantova 1956-1957", "text": "Questa pagina raccoglie le informazioni riguardanti lAssociazione Calcio Ozo Mantova nelle competizioni ufficiali della stagione 1956-1957.\nStagione.\nIn questa stagione il Mantova si \u00e8 piazzato al secondo posto. \nIl Mantova inizia questa stagione sotto una buona stella. Alla vigilia del campionato viene annunciato dal presidente Arnaldo Bellini l'abbinamento con il marchio petrolifero OZO del cav. Bazzini, a capo dell'industria petrolifera ed ex presidente della Roma, sulla base di otto milioni per questa stagione, e dodici milioni la successiva. \nSi riparte dall'allenatore Edmondo Fabbri con il suo vice \"Scafa\" Micheli, il pap\u00e0 di Dante e con la politica dei giovani che tante soddisfazioni ha dato nelle ultime stagioni. Unica eccezione l'arrivo a gennaio dal Parma dello slovacco Julius Korostelev classe 1923, infortunatosi giocher\u00e0 una sola partita con la Casalese. Manuel Russo con Edmondo Fabbri ha le sue gatte da pelare, in questa stagione gioca poco e realizza solo 6 reti, il miglior marcatore sar\u00e0 il diciottenne Dante Micheli autore di 16 reti in 26 partite, che aveva disputato le prime sette partite in prestito al Verona. \nIl torneo \u00e8 stato vinto dalla SAROM di Ravenna che \u00e8 stata promossa in Serie C, il Mantova con 46 arriva secondo e ottiene l'ammissione alla IV Serie di eccellenza.\nL'attuale \u00e8 l'ultima stagione del Mantova con la maglia biancoceleste che indossa da 55 anni, dalla sua fondazione avvenuta nel 1911. Il nuovo sponsor suggerisce di indossare i colori biancorossi, ma per questa stagione la dirigenza mantovana resta legata al passato. Se ne riparler\u00e0 nel prossimo campionato, quando il supporto economico dell'OZO sar\u00e0 pi\u00f9 sostanzioso."}
{"id": "5324337", "revid": "110157", "url": "https://it.wikipedia.org/wiki?curid=5324337", "title": "Liberali delle \u00c5land", "text": "I Liberali delle \u00c5land (in svedese: \"Liberalerna p\u00e5 \u00c5land\") sono un partito politico delle Isole \u00c5land di orientamento liberale e centrista.\nGuidato da Katrin Sj\u00f6gren, da parte dell'Alleanza dei Democratici e dei Liberali per l'Europa."}
{"id": "5324340", "revid": "61051", "url": "https://it.wikipedia.org/wiki?curid=5324340", "title": "Sidney Straker &amp; Squire", "text": ""}
{"id": "5324345", "revid": "79968", "url": "https://it.wikipedia.org/wiki?curid=5324345", "title": "Davis (nome)", "text": "Origine e diffusione.\nRiprende il cognome inglese \"Davis\", a sua volta un derivato del nome David.\nOnomastico.\nIl nome non \u00e8 portato da alcun santo, quindi \u00e8 adespota; l'onomastico si pu\u00f2 festeggiare eventualmente il 1\u00ba novembre, in occasione di Ognissanti."}
{"id": "5324354", "revid": "765341", "url": "https://it.wikipedia.org/wiki?curid=5324354", "title": "Juno Awards 2004", "text": "I Juno Awards 2004 si sono tenuti a Edmonton il 4 aprile 2004."}
{"id": "5324355", "revid": "301156", "url": "https://it.wikipedia.org/wiki?curid=5324355", "title": "Dopolavoro Aziendale Marzotto 1943-1944", "text": "Questa voce raccoglie le informazioni riguardanti il Dopolavoro Aziendale Marzotto nelle competizioni ufficiali della stagione 1943-1944."}
{"id": "5324359", "revid": "767487", "url": "https://it.wikipedia.org/wiki?curid=5324359", "title": "Minervino Pietra", "text": "Carriera.\nClub.\nHa trascorso tutta la carriera nel campionato portoghese, vincendolo 4 volte con il Benfica.\nNazionale.\nHa collezionato 27 presenze con la maglia della Nazionale."}
{"id": "5324362", "revid": "767487", "url": "https://it.wikipedia.org/wiki?curid=5324362", "title": "Roy Fedden", "text": ""}
{"id": "5324363", "revid": "263989", "url": "https://it.wikipedia.org/wiki?curid=5324363", "title": "Mark Robert Napier", "text": ""}
{"id": "5324364", "revid": "1226", "url": "https://it.wikipedia.org/wiki?curid=5324364", "title": "Os Maias", "text": ""}
{"id": "5324379", "revid": "767487", "url": "https://it.wikipedia.org/wiki?curid=5324379", "title": "Francisco Moreira", "text": "Carriera.\nNazionale.\nHa collezionato 7 con la maglia della Nazionale."}
{"id": "5324385", "revid": "1573940", "url": "https://it.wikipedia.org/wiki?curid=5324385", "title": "Oratorio di Sant'Antonio da Padova (Uzzano)", "text": "L'oratorio di Sant'Antonio da Padova sorge nel centro storico di Uzzano, in Valdinievole, diocesi di Pescia, provincia di Pistoia, regione Toscana.\nNotizie storiche.\n\u00c8 stato costruito nel XVII secolo come cappella del convento francescano femminile dei Santi Francesco ed Elisabetta, soppresso nel 1773 dal Granduca Pietro Leopoldo. Tale convento arriv\u00f2 a ospitare fino a trenta suore ed era dotato di un educandato per giovani di buona famiglia. Dopo le soppressioni leopoldine, il convento e la cappella furono acquistati da privati e trasformati in civili abitazioni. Nel 1843, l'arciprete di Uzzano Giuseppe Buongiovanni decise di riacquisire la cappella dell'ex convento, la ristruttur\u00f2 e riconsacr\u00f2. Fu fondata una congrega dedicata a Sant'Antonio da Padova, tutt'oggi esistente, che si occup\u00f2 della cura dell'edificio. \nArchitettura.\nL'oratorio non ha particolari caratteri architettonici all'esterno, si confonde con le altre abitazioni. Il portale laterale mostra uno scalino in pietra serena che ricorda l'antico convento dei Santi Francesco ed Elisabetta. L'interno si presenta in stile barocco. Si distingue ancora il matroneo, oggi chiuso, sorretto da belle colonne in pietra serena, da cui le suore potevano assistere alle funzioni. Sull'altare maggiore, a muro, si nota una tela ottocentesca che raffigura Sant'Antonio da Padova, ai lati delle statue devozionali. Nella sacrestia, \u00e8 custodito un antico bacile in pietra serena, ritrovato a met\u00e0 degli anni cinquanta nel campo restrostante, mentre si scavavano le fondamenta per la costruzione di nuove abitazioni. Nell'oratorio, erano custodite le spoglie di Sant'Innocenzo, oggi incastonate nell'altare maggiore dell'Arcipretura dei Santi Jacopo e Martino.\nBibliografia.\nAlberto Maria Onori, Guida al territorio di Uzzano, Pontari editore 2009."}
{"id": "5324386", "revid": "1086846", "url": "https://it.wikipedia.org/wiki?curid=5324386", "title": "Associazione Calcio Ozo Mantova 1957-1958", "text": "Questa pagina raccoglie le informazioni riguardanti lAssociazione Calcio Ozo Mantova nelle competizioni ufficiali della stagione 1957-1958.\nStagione.\nIl miracolo del \"Piccolo Brasile\" inizia con la promozione in Serie C ottenuta in questa stagione, una stagione indimenticabile per il Mantova. \nVuoi per la promozione, per la consapevolezza di avere una forte squadra, dirigenti, sponsor e giocatori, ma anche perch\u00e9 cambia pelle dopo 46 anni di storia, il 6 ottobre 1957 \u00e8 una data storica per il Mantova. \nDopo il primo tempo della seconda partita di campionato contro la squadra bresciana della Falck Vobarno, il Mantova torna in campo dopo l'intervallo con una maglia biancorossa, come suggerisce con forza l'impero dell'Ozo, lo sponsor dell'ACM. \nLa prima rete con i nuovi colori la realizza l'ala Luigi Martinelli, \u00e8 il goal del 2-1 e la vittoria non sfugge. Gli abbinamenti cromatici biancoceleste e biancorosso verranno cambiati fino alla fine della stagione attuale, poi dalla stagione successiva diventer\u00e0 definitivo il biancorosso. \nIn campionato le due punte sugli scudi, con 15 reti Ettore Recagni e con 13 reti Eugenio Fantini, ma anche due giovani centrocampisti: il modenese Enrico Cuoghi arrivato dal Taranto e autore di 8 reti e del sardo Gustavo Giagnoni giunto dalla Reggiana e autore di 6 reti."}
{"id": "5324387", "revid": "1305772", "url": "https://it.wikipedia.org/wiki?curid=5324387", "title": "Jos\u00e9 Reis", "text": ""}
{"id": "5324389", "revid": "125134380", "url": "https://it.wikipedia.org/wiki?curid=5324389", "title": "Bianco e nero (album)", "text": "Bianco e nero \u00e8 l'album di debutto della cantante italiana Bianca Atzei, pubblicato il 12 febbraio 2015 dalla Baraonda Edizioni Musicali, prodotto da Diego Calvetti con la supervisione artistica di Kekko Silvestre, frontman dei Mod\u00e0.\nIl disco.\nIl disco contiene 20 tracce, tra cui alcuni singoli gi\u00e0 pubblicati dalla cantante nel periodo tra il 2012 e il 2014, \"Il solo al mondo\", brano con la quale Bianca ha partecipato al \"Festival di Sanremo 2015\" e tre cover: la canzone sarda \"No potho reposare\" con i Tazenda, \"Ciao amore, ciao\" di Luigi Tenco con Alex Britti e \"One Day I'll Fly Away\", realizzato per la colonna sonora della miniserie televisiva di Rai 1 \"Anna Karenina.\"\nIn un'intervista rilasciata a RTL la cantante ha dichiarato che l'album \u00abrappresenta ogni cosa di me, dal titolo ai brani. Io sono bianco o nero, non ho vie di mezzo.\u00bb"}
{"id": "5324391", "revid": "765341", "url": "https://it.wikipedia.org/wiki?curid=5324391", "title": "Juno Awards 2003", "text": "I Juno Awards 2003 si sono tenuti a Ottawa il 6 aprile 2003."}
{"id": "5324400", "revid": "1305772", "url": "https://it.wikipedia.org/wiki?curid=5324400", "title": "Chiamata alla ribalta", "text": "La chiamata alla ribalta (conosciuta anche come inchino finale) accade alla fine di uno spettacolo quando gli attori ritornano sul palco per ricevere l'applauso del pubblico. Nei musical, gli attori generalmente concludono la chiamata alla ribalta dando riconoscimento all'orchestra ed al suo conduttore. Luciano Pavarotti detiene il record per il maggior numero di chiamate alla ribalta (165), pi\u00f9 di ogni altro artista."}
{"id": "5324410", "revid": "155634", "url": "https://it.wikipedia.org/wiki?curid=5324410", "title": "Atlantic and St. Lawrence Railroad", "text": "Atlantic and St. Lawrence Railroad era una societ\u00e0 ferroviaria americana che, assieme alla omologa canadese St. Lawrence and Atlantic Railway, costru\u00ec la ferrovia tra Portland (Maine), sull'Atlantico, e Montr\u00e9al, sul fiume San Lorenzo. I maggiori centri serviti furono, Portland e Lewiston in Maine; Berlin in New Hampshire; Island Pond in Vermont; Sherbrooke e Montr\u00e9al in Qu\u00e9bec.\nLa linea attraversa il confine tra Canada e Stati Uniti a Norton, nel Vermont.\nStoria.\nPremesse.\nLa necessit\u00e0 di linea ferroviaria di collegamento tra il porto di Portland e Sherbrooke, nel Quebec, allo scopo di convogliare sul porto atlantico, libero dai ghiacci in inverno, il traffico merci da Montr\u00e9al fu esposta nel 1844 dall'imprenditore John A. Poor allo scopo di battere sul tempo un progetto concorrente che promuoveva il collegamento verso il porto di Boston in Massachusetts. La linea era importante per il Maine e Portland in quanto a quel tempo si era verificato un vero e proprio boom dell'attivit\u00e0 tessile nel New England con numerose fabbriche che richiedevano manodopera presente in abbondanza nell'area franco-canadese e per varie ragioni c'era necessit\u00e0 di importare grano dalle colonie canadesi. Il progetto convinse le autorit\u00e0 canadesi che lo preferirono a quello di Boston.\nNasce Atlantic and St. Lawrence Railroad.\nLa societ\u00e0 Atlantic and St. Lawrence Railroad fu costituita in Maine il 10 febbraio 1845, nel New Hampshire il 30 luglio 1847 e nel Vermont il 27 ottobre 1848 con lo scopo di costruire le tratte costitutive della linea da Portland e il nord-est del Vermont. La ferrovia in origine adott\u00f2 lo scartamento largo di 1.676 mm . La costruzione ebbe inizio da Portland il 4 luglio 1846 e la prima tratta fino a Yarmouth fu aperta il 20 luglio 1848. Una tratta lungo il Royal River fino a Danville (poi Auburn) venne aperta in ottobre del 1848 e a febbraio del 1849 giunse a Mechanic Falls. La costruzione prosegu\u00ec lungo il fiume Little Androscoggin fino a Oxford aprendo a settembre 1849 e fino a Paris in marzo 1850. La costruzione venne poi completata lungo il fiume Alder e il fiume Androscoggin, giungendo a Bethel, nel marzo 1851. Altre tratte furono aperte nel New Hampshire per Gorham il 23 luglio 1851 e Northumberland il 12 luglio 1852; l'intera distanza fino a Island Pond (Vermont) fu completata il 29 gennaio 1853. La St. Lawrence and Atlantic Railway (l'omologa costituita in Canada) fu incaricata di costruire la parte di linea in Quebec; l'incontro delle squadre di costruzione delle due direzioni avvenne a Island Pond il 4 agosto 1851. L'esercizio regolare inizi\u00f2 il 4 aprile 1853 tra Montr\u00e9al (Saint-Lambert) e Portland. William Pitt Preble fu il primo presidente della compagnia. \nSubentro della Grand Trunk Railway.\nQuattro mesi dopo l'inaugurazione dell'intera linea, il 5 agosto 1853, la societ\u00e0 Grand Trunk Railway (GTR) formalizz\u00f2 l'affitto della sezione americana con l'obbiettivo di fornire alla sua linea Toronto-Montr\u00e9al lo sbocco ad est sull'Atlantico e il porto di Portland. \nLa linea di Portland era importante per l'attivit\u00e0 della GTR in quanto si era nel periodo di maggiore sviluppo industriale del tessile nel New England e dell'importazione del grano canadese.\nDopo il dissesto della Grand Trunk Railway, la Atlantic &amp; St. Lawrence divenne parte della rete Canadian National. Il suo \"corporate name\" scomparve nel 1959."}
{"id": "5324411", "revid": "765341", "url": "https://it.wikipedia.org/wiki?curid=5324411", "title": "Juno Awards 2002", "text": "I Juno Awards 2002 si sono tenuti a Saint John's il 13 e 14 aprile 2002."}
{"id": "5324412", "revid": "70900892", "url": "https://it.wikipedia.org/wiki?curid=5324412", "title": "Prepping", "text": ""}
{"id": "5324430", "revid": "767487", "url": "https://it.wikipedia.org/wiki?curid=5324430", "title": "Dubai Tennis Championships 2015", "text": "Il Dubai Tennis Championships 2015, conosciuto anche come \"Dubai Duty Free Tennis Championships 2015\" per motivi pubblicitari, \u00e8 un torneo di tennis giocato sul cemento, facente parte della categoria ATP World Tour 500 series nell'ambito dell'ATP World Tour 2015 e della categoria WTA Premier 5 nell'ambito del WTA Tour 2015. Sia il torneo maschile che femminile si sono disputati al The Aviation Club Tennis Centre di Dubai negli Emirati Arabi Uniti. Il torneo femminile si gioca dal 15 al 21 febbraio, quello maschile dal 23 al 1\u00ba marzo 2015.\nPartecipanti ATP.\nAltri partecipanti.\nI seguenti giocatori hanno ricevuto una wild-card per il tabellone principale:\nI seguenti giocatori sono entrati nel tabellone principale passando dalle qualificazioni:\nPartecipanti WTA.\nAltre partecipanti.\nLe seguenti giocatrici hanno ricevuto una wild-card per il tabellone principale:\nLe seguenti giocatrici sono entrate nel tabellone principale passando dalle qualificazioni:\nCampioni.\nSingolare maschile.\n Roger Federer ha battuto Novak \u0110okovi\u0107 con il punteggio di 6-3, 7-5.\nSingolare femminile.\n Simona Halep ha battuto Karol\u00edna Pl\u00ed\u0161kov\u00e1 con il punteggio di 6-4, 7-64.\nDoppio maschile.\n Rohan Bopanna / Daniel Nestor hanno sconfitto in finale Aisam-ul-Haq Qureshi / Nenad Zimonji\u0107 per 6\u20134, 6\u20131.\nDoppio femminile.\n T\u00edmea Babos / Kristina Mladenovic hanno battuto in finale Garbi\u00f1e Muguruza / Carla Su\u00e1rez Navarro con il punteggio di 6-3, 6-2."}
{"id": "5324433", "revid": "110157", "url": "https://it.wikipedia.org/wiki?curid=5324433", "title": "Oratorio della Madonna del Canale (Uzzano)", "text": "L'oratorio della Madonna del Canale \u00e8 un luogo di culto cattolico che sorge ai margini del borgo medievale di Uzzano, in Valdinievole, diocesi di Pescia, regione Toscana.\nStoria.\nL'oratorio fu costruito nel 1623 in luogo di un'edicola sacra, posta in prossimit\u00e0 di una porta delle mura urbane. Tale edicola conteneva un'immagine della Vergine Maria, ritenuta prodigiosa. Si decise cos\u00ec di contenere tale immagine in un edificio. Antonio Dini fond\u00f2 un beneficio presso l'oratorio contestualmente alla costruzione.\nDescrizione.\nL'oratorio si presenta nel tipico assetto delle chiese toscane di campagna costruite nel XVII secolo. Sulla facciata, \u00e8 presente una tettoia in muratura, con sottostante un affresco rappresentante la Madonna del Canale, di epoca recente. Alla base della facciata, dei sedili in pietra serena. Al culmine, un campanile a vela in stile neogotico. L'interno \u00e8 molto semplice, l'altare maggiore, in pietra serena, raccoglie l'affresco della \"Vergine Maria tra i Santi Jacopo e Martino\", patroni di Uzzano; alla base dell'affresco, \u00e8 visibile uno scorcio di Uzzano e di Pescia ai primi del 1600. L'affresco era coperto fino a pochi anni fa da una tela attribuita al pittore uzzanese Alessandro Bardelli. Del medesimo autore, le due tele poste ai lati dell'altare maggiore, raffiguranti Santa Margherita di Scozia e Sant'Apollonia. L'oratorio \u00e8 stato completamente restaurato nel 1991, grazie all'impegno di Serina Lavoratti, una signora uzzanese che si impegn\u00f2 nella raccolta di fondi tra le famiglie emigrate negli Stati Uniti d'America."}
{"id": "5324434", "revid": "113212796", "url": "https://it.wikipedia.org/wiki?curid=5324434", "title": "Palazzo Ghirlanda-Silva", "text": "Palazzo Ghirlanda Silva \u00e8 un edificio patrizio della prima met\u00e0 del diciottesimo secolo che si trova nel centro storico di Brugherio ed \u00e8 sede della biblioteca civica. Ha una superficie di 1992 metri quadrati, di cui 1407 sono adibiti ai servizi bibliotecari (i rimanenti sono dedicati a galleria espositiva, sala conferenze e uffici).\nStoria.\nOrigini.\nIl palazzo, che esisteva gi\u00e0 dal XVI secolo e si trovava nel comune di Cassina Baraggia, era di propriet\u00e0 dei conti Scotti, come la vicina Villa Fiorita (ora sede del Municipio). Nel 1778 Gio Batta Gallarati Scotti lo vendette a Gaspare Ghirlanda Silva di Milano. Dal cognome del nuovo proprietario, l'edificio prese il nome con cui \u00e8 conosciuto ancora oggi.\nDai Ghirlanda al Comune di Brugherio.\nIl 14 dicembre 1872, a causa dei debiti, Carlo Ghirlanda Silva fu costretto a venderlo e ne frazion\u00f2 la propriet\u00e0: una porzione and\u00f2 al comune di Brugherio, l'altra a Paolo Alberti (fattore dei Ghirlanda, filandiere e consigliere comunale di Cassina Baraggia), mentre il giardino verso la piazza Noseda (ora piazza Cesare Battisti) al cavalier Noseda. Nello specifico, il comune acquist\u00f2 la \"parte civile con corte, parte di giardino e ortaglia\"; a Paolo Alberti invece furono ceduti \"i rustici, la casa del fattore, la rimanente parte del giardino a sud e l'altra parte di orto\". Il comune fu autorizzato legalmente all'acquisto con Regio Decreto del 24 agosto 1872 e pag\u00f2 la sua quota 25000 lire, accendendo due mutui: uno di 18000 lire presso la Commissione Centrale di Beneficenza amministratrice della Cassa di risparmio di Milano, l'altro di 7000 lire dai coniugi Scotti di Cernusco sul Naviglio.\nDal Novecento agli anni 2000.\nDalla fine del XIX secolo, palazzo Ghirlanda Silva ospit\u00f2 vari enti al suo interno: la scuola elementare, gli uffici comunali e, nel 1904, anche l'asilo infantile. Nel 1960, con la nascita a Brugherio del servizio bibliotecario, la biblioteca si aggiunse agli altri servizi pubblici gi\u00e0 presenti nell'edificio. Il palazzo fu ristrutturato pi\u00f9 volte nella seconda met\u00e0 del Novecento: nel 1970 circa, nel 1982 e, di nuovo, tra il 1998 e il 2003, a causa questa volta di un cedimento strutturale. Terminati i lavori di consolidamento, dal 2003 palazzo Ghirlanda Silva \u00e8 destinato esclusivamente a sede della biblioteca, della galleria espositiva e della sala polifunzionale.\nArchitettura.\nLa costruzione, in stile neoclassico settecentesco, ha pianta ad U con la facciata principale rivolta verso l'attuale via Italia (ex via dell'Unione) e le due ali che si sviluppano verso l'interno, delimitando un cortile con portico a colonne binate. Un tempo il portico era aperto, mentre ora \u00e8 tamponato con vetrate. Sul cortile si affaccia un balcone in ferro battuto. Sulla facciata si apre, invece, un portone monumentale in pietra sormontato da una massiccia balconata decorata, risalente al XX secolo. La copertura \u00e8 a padiglione, con manto in tegole a coppo di laterizio.\nIn origine, l'edificio comprendeva ulteriori spazi: i rustici, la casa del fattore, un vasto giardino sul retro, un grande appezzamento di terreno coltivato a prato di fronte alla facciata e un altro terreno piantumato con alberi di gelso. Nella \"Cronaca\" dell'allora parroco Paolo Antonio De Petri, datata 1794, il palazzo era cos\u00ec descritto:\nFino alla met\u00e0 dell'Ottocento la propriet\u00e0 si estendeva ancora da via dell'Unione a piazza Noseda e solo con la vendita frazionata del 1872 furono eretti i due muri di cinta a sud e ad ovest del palazzo, tuttora presenti."}
{"id": "5324440", "revid": "287204", "url": "https://it.wikipedia.org/wiki?curid=5324440", "title": "Weekend (album)", "text": ""}
{"id": "5324444", "revid": "1543377", "url": "https://it.wikipedia.org/wiki?curid=5324444", "title": "Randy Griffin", "text": "Ha un record attuale di 25-4-3."}
{"id": "5324445", "revid": "287204", "url": "https://it.wikipedia.org/wiki?curid=5324445", "title": "Viseite", "text": ""}
{"id": "5324460", "revid": "287451", "url": "https://it.wikipedia.org/wiki?curid=5324460", "title": "Bruno Varallo", "text": ""}
{"id": "5324463", "revid": "729019", "url": "https://it.wikipedia.org/wiki?curid=5324463", "title": "Westland Weasel", "text": "Il Westland Weasel fu un aereo militare biposto, monomotore e biplano, sviluppato dall'azienda aeronautica britannica Westland Aircraft Ltd nei tardi anni dieci del XX secolo e rimasto allo stadio di prototipo.\nDestinato ad essere utilizzato nel ruolo di aereo da caccia-ricognitore come dotazione dell'aviazione militare britannica durante la prima guerra mondiale, a causa del sopravvenuto termine del conflitto e dei continui problemi legati alla motorizzazione nelle sue prime fasi di sviluppo, venne realizzato in soli quattro esemplari, tre dei quali utilizzati dall'Air Board come banco di prova volante per motori radiali raffreddati ad aria, in particolare i 9 cilindri Armstrong Siddeley Jaguar e Cosmos (poi Bistol) Jupiter.\nStoria del progetto.\nNel corso della prima guerra mondiale, al fine di fornire alle forze aeree alleate modelli velivoli militari sempre pi\u00f9 avanzati, le autorit\u00e0 militari britanniche espressero la necessit\u00e0 di dotare il Royal Flying Corps (RFC) di un nuovo modello per sostituire in servizio il Bristol F.2B Fighter \"Brisfit\". La specifica, indicata come Type IIIA, fu ripresa dalla neoistituita Royal Air Force (RAF) all'inizio del 1918, la quale richiedeva la fornitura di un modello biposto che potesse essere impiegato sia come caccia che ricognitore, di facile e veloce costruzione al fine di essere velocemente messo in linea, e che impiegasse il moderno motore radiale ABC Dragonfly, in quel momento in fase di sviluppo. Alla richiesta risposero tre aziende aeronautiche nazionali presentando progetti concettualmente simili, quello proposto dalla British and Colonial Aircraft, il Bristol Badger, quello dell'Austin Motor Company, l'Austin Greyhound, e quello elaborato dalla Westland Aircraft, il Westland Weasel.\nL'ufficio tecnico della Westland Aircraft ne inizi\u00f2 lo sviluppo nei propri stabilimenti di Yeovil, disegnando un aereo che riproponeva aspetto e caratteristiche salienti dei modelli sviluppati nello stesso periodo, un velivolo monomotore in configurazione traente realizzato con struttura lignea ricoperta in tela trattata, dalla velatura biplana, a scalamento positivo, con ali di eguale apertura e dotata di una doppia coppia di montanti per lato, fusoliera biposto con abitacoli separati posti in tandem, l'anteriore destinato al pilota e il posteriore all'osservatore e mitragliere di coda, e carrello d'atterraggio fisso. Per aumentare l'aerodinamicit\u00e0 complessiva del velivolo il motore Dragonfly era parzialmente racchiuso da una cappottatura metallica che lasciava scoperti solo teste e pacchi lamellari dei singoli cilindri per il necessario raffreddamento del propulsore. L'armamento previsto rispondeva alla dotazione standard per caccia britannici del periodo, una coppia di mitragliatrici Vickers calibro .303 in (7,7 mm) sparanti attraverso il disco dell'elica, integrate da una o due pari calibro Lewis montate su supporto ad anello (Scarff ring) nell'abitacolo posteriore.\nLa costruzione del primo prototipo (F2912) venne compromessa dalle problematiche, comuni anche ai concorrenti, legate alla messa a punto del motore Dragonfly, che caratterizz\u00f2 negativamente tutto lo sviluppo del modello. Bench\u00e9 fosse in avanzatissima fase di completamento prima della fine di giugno, la mancata fornitura del motore fece slittare di mesi le prime prove in volo, le quali non iniziarono che nella seconda parte del mese di novembre 1918, dopo che il conflitto era gi\u00e0 terminato ed era stato sottoscritto l'Armistizio di Compi\u00e8gne. Inoltre il propulsore, oltre ad essersi rivelato pi\u00f9 pesante di quanto previsto e sottopotenziato, era afflitto da un rapido surriscaldamento e forti vibrazioni che, trasmettendosi pericolosamente alla struttura, ne compromettevano la qualit\u00e0 del volo oltre a metterne potenzialmente a rischio l'integrit\u00e0. Ci\u00f2 nonostante il velivolo venne inviato all'Aeroplane and Armament Experimental Establishment (AEE) presso Martlesham Heath per le prove ufficiali.\nI problemi del Dragonfly rimasero irrisolti e, anche se le prestazioni offerte dal Weasel vennero dichiarate soddisfacenti, risultando anche leggermente superiori a quelle dei concorrenti, non venne emesso alcun ordine di produzione in serie; ponendo termine alla competizione per la sua sostituzione le autorit\u00e0 della RAF ritennero il Bristol Fighter idoneo a soddisfare le sopravvenute esigenze interbelliche tanto che, nelle sue varie versioni aggiornate, il velivolo riusc\u00ec a rimanere in servizio fino al 1932.\nCi\u00f2 nonostante, venne tuttavia emesso un ordine di fornitura per altri tre prototipi del Weasel da utilizzare come laboratorio volante finalizzato allo sviluppo di nuovi motori aeronautici; il primo (F2912) ed il terzo esemplare (F2914) furono equipaggiati con l'Armstrong Siddeley Jaguar, il secondo ed il quarto con il Cosmos Jupiter, entrambi radiali a 9 cilindri raffreddati ad aria. Utilizzati sia dal personale dell'AEE che da quello del Royal Aircraft Establishment (RAE), presso l'Aeroporto di Farnborough, le qualit\u00e0 dimostrate dal Weasel in questo compito ne favorirono l'allungamento della vita operativa, con l'ultimo esemplare rimasto in servizio fino al maggio 1925."}
{"id": "5324473", "revid": "31789", "url": "https://it.wikipedia.org/wiki?curid=5324473", "title": "Maschere di Carnevale delle regioni italiane", "text": ""}
{"id": "5324474", "revid": "110157", "url": "https://it.wikipedia.org/wiki?curid=5324474", "title": "Lega Nazionale A 2012 (football americano)", "text": "La Lega Nazionale A 2012 \u00e8 stata la 27\u00aa edizione del campionato di football americano di primo livello, organizzato dalla SAFV.\nStagione regolare.\nClassifica.\nLa classifica della regular season \u00e8 la seguente:"}
{"id": "5324476", "revid": "287204", "url": "https://it.wikipedia.org/wiki?curid=5324476", "title": "Elmoldo", "text": "Origine e diffusione.\nDeriva dal nome germanico \"Helmold\", che \u00e8 composto dagli elementi \"helm\" (\"elmo\", \"protezione\", \"difesa\") e \"wald\" (\"dominare\"). Entrambe queste radici sono molto diffuse nell'onomastica germanica: \"helm\" si ritrova ad esempio in Helmut, Adelmo, Anselmo e Guglielmo, mentre \"wald\" in Gualtiero, Valpurga, Ansaldo, Aroldo, Bonaldo, Rinaldo e via dicendo.\nIl nome \u00e8 ormai desueto, e sopravvive, soprattutto in Germania e nei paesi scandinavi, nelle forme ipocoristiche \"Malte\" e \"Malthe\".\nOnomastico.\nIl nome \u00e8 adespota, cio\u00e8 non \u00e8 portato da alcun santo; l'onomastico si pu\u00f2 festeggiare il 1\u00ba novembre, in occasione di Ognissanti."}
{"id": "5324477", "revid": "47767", "url": "https://it.wikipedia.org/wiki?curid=5324477", "title": "Malte", "text": ""}
{"id": "5324478", "revid": "47767", "url": "https://it.wikipedia.org/wiki?curid=5324478", "title": "Malthe", "text": ""}
{"id": "5324485", "revid": "1543377", "url": "https://it.wikipedia.org/wiki?curid=5324485", "title": "Campionato mondiale di calcio femminile Under-20 2006", "text": "Il Campionato mondiale di calcio femminile Under-20 2006, terza edizione della manifestazione, si \u00e8 disputato in Russia dal 17 agosto al 3 settembre 2006. La \u00e8 la squadra campione in carica. La vince il titolo per la prima volta battendo gli in finale.\nGli incontri si disputarono in 4 stadi di Mosca (Stadio Dinamo, Stadio Lokomotiv, Stadio Podmoskovie e Stadio \u0116duard Strel'cov) e uno di San Pietroburgo (Stadio Petrovskij). Inoltre fu il primo torneo ad avere come limite d'et\u00e0 20 anni, invece di 19, come nelle due scorse edizioni. Questo cambiamento in vista della creazione del Campionato mondiale di calcio femminile Under-17, la cui prima edizione fu giocata nel 2008.\nStadi.\nIl 27 febbraio 2006, la FIFA ha annunciato i cinque stadi scelti per il torneo.\nPremi.\nAl termine del torneo sono stati assegnati questi premi:"}
{"id": "5324493", "revid": "287204", "url": "https://it.wikipedia.org/wiki?curid=5324493", "title": "Faithfully (singolo)", "text": ""}
{"id": "5324494", "revid": "287204", "url": "https://it.wikipedia.org/wiki?curid=5324494", "title": "Faithfully (album)", "text": ""}
{"id": "5324495", "revid": "991694", "url": "https://it.wikipedia.org/wiki?curid=5324495", "title": "Enrico C.", "text": ""}
{"id": "5324497", "revid": "125076613", "url": "https://it.wikipedia.org/wiki?curid=5324497", "title": "Parentucellia", "text": "Parentucellia \u00e8 un genere di piante spermatofite dicotiledoni appartenenti alla famiglia delle Orobanchaceae (trib\u00f9 Rhinantheae).\nEtimologia.\nIl nome generico (\"Parentucellia\") \u00e8 stato dato in ricordo di Tommaso Parentucelli (1397-1455), papa Niccol\u00f2 V, fondatore della Biblioteca Apostolica Vaticana e del Giardino Botanico nel Vaticano. Il nome scientifico del genere \u00e8 stato proposto dal botanico e naturalista italiano Domenico Viviani (Legnaro, 29 luglio 1772 \u2013 Genova, 15 febbraio 1840) nella pubblicazione \"Florae Libycae Specimen: sive, Plantarum enumeratio Cyrenaicam, Pentapolim, Magnae Syrteos desertum et regionem tripolitanam incolentium quas ex siccis speciminibus delineavit, descripsit et \u00e6re insculpi curavit Dominicus Viviani. Genuae (Genova) - 31. t. 21. f. 3 (1824)\" del 1760.\nDescrizione.\nQueste piante possono raggiungere una altezza di un metro. La forma biologica prevalente \u00e8 terofita scaposa (T scap), ossia in generale sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme e sono munite di asse fiorale eretto e spesso privo di foglie. Sono piante semiparassite (ossia contengono ancora clorofilla) e sono provviste di uno o pi\u00f9 austori connessi alle radici ospiti per ricavare sostanze nutritive. Alcune specie sono vischiose.\nRadici.\nLe radici sono tipo fittone.\nFusto.\nLa parte aerea del fusto \u00e8 eretta e semplice (o poco ramosa). \nFoglie.\nLe foglie lungo il caule sono disposte in modo opposto. La lamina ha una forma da lineare a lanceolata; in alcune specie sono presenti 2 - 4 denti patenti per lato, in altre specie le foglie anneriscono con la dissecazione.\nInfiorescenza.\nLe infiorescenze sono compatte a forma da subsferica a cilindrica o piramidale con i fiori disposti in tutte le direzioni. Sono presenti delle brattee, quelle inferiori sono simili alle foglie, quelle superiori sono progressivamente pi\u00f9 ridotte. \nFiore.\nI fiori sono ermafroditi, zigomorfi e tetraciclici (con i quattro verticilli fondamentali delle Angiosperme: calice \u2013 corolla \u2013 androceo \u2013 gineceo). in genere sono pi\u00f9 o meno pentameri (ogni verticillo ha 5 elementi).\nFrutti.\nIl frutto \u00e8 del tipo a capsula deiscente; la forma \u00e8 obovata con superficie densamente pubescente. I semi sono numerosi e reticolati. Lunghezza della capsula: 6 \u2013 9\u00a0mm. Dimensione dei semi: minore di 1\u00a0mm.\nRiproduzione.\nIn queste piante il semiparassitismo \u00e8 tale per cui anche i semi per germogliare hanno bisogno della presenza delle radici della pianta ospite; altrimenti le giovani piantine sono destinate ad una precoce degenerazione.\nDistribuzione e habitat.\nIl genere \"Parentucellia\" \u00e8 distribuito soprattutto nell'areale del Mediterraneo compresa l'Anatolia, l'Asia mediterranea e il Magreb africano; le sue specie preferiscono climi per lo pi\u00f9 temperati (o aridi) delle regioni extratropicali. Alcune specie sono presenti (naturalizzate) anche nell'America del Nord.\nDistribuzione e habitat alpino.\nEntrambe le due specie spontanee della flora italiana vivono sull'arco alpino. La tabella seguente mette in evidenza alcuni dati relativi all'habitat, al substrato e alla distribuzione delle specie alpine.\nSistematica.\nLa famiglia di appartenenza del genere (Orobanchaceae) comprende soprattutto piante erbacee perenni e annuali semiparassite (ossia contengono ancora clorofilla a parte qualche genere completamente parassita) con uno o pi\u00f9 austori connessi alle radici ospiti. \u00c8 una famiglia abbastanza numerosa con circa 60 - 90 generi e oltre 1700 - 2000 specie (il numero dei generi e delle specie dipende dai vari metodi di classificazione) distribuiti in tutti i continenti. Il genere \"Parentucellia\" comprende una mezza dozzina di specie di cui 2 sono presenti nella flora spontanea italiana.\nFilogenesi.\nLa classificazione tassonomica del genere \u00e8 in via di definizione in quanto fino a poco tempo fa apparteneva alla famiglia delle Scrophulariaceae (secondo la classificazione ormai classica di Cronquist), mentre ora con i nuovi sistemi di classificazione filogenetica (classificazione APG) \u00e8 stata assegnata alla famiglia delle \"Orobanchaceae\" e trib\u00f9 Rhinantheae..\nSecondo una recente ricerca di tipo filogenetico la famiglia Orobanchaceae \u00e8 composta da 6 cladi principali nidificati uno all'interno dell'altro. Il genere \"Parentucellia\" si trova nel penultimo clade pi\u00f9 interno (relativo alla trib\u00f9 Rhinantheae) insieme ai generi \"Bartsia\", \"Lathraea\", \"Rhinanthus\", \"Rhynchocorys\", \"Odontites\", \"Euphrasia\", \"Tozzia\" e \"Melampyrum\". In particolare nella ricerca citata la specie \"Parentucellia viscosa\" risulta \u201cgruppo fratello\u201d della coppia di specie \"Bartsia crenata\" e \"Parentucellia latifolia\" indicando quindi una probabile non monofilia per questo genere.\nIl cladogramma a lato, tratto dallo studio citato e semplificato, mostra l'attuale conoscenza filogenetica del genere.\nSpecie spontanee italiane.\nPer meglio comprendere ed individuare le varie specie del genere (solamente per le specie spontanee della flora italiana) l'elenco che segue utilizza in parte il sistema delle chiavi analitiche (vengono cio\u00e8 indicate solamente quelle caratteristiche utili a distingue una specie dall'altra).\nSpecie europee.\nOltre alle specie presenti nella flora spontanee italiana, nel resto dell'Europa e dell'areale Mediterraneo sono presenti le seguenti altre specie:\nSinonimi.\nL'entit\u00e0 di questa voce ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:"}
{"id": "5324500", "revid": "729019", "url": "https://it.wikipedia.org/wiki?curid=5324500", "title": "Stanley Cup 1979", "text": "La finale della Stanley Cup 1979 \u00e8 stata una serie al meglio delle sette gare che ha determinato il campione della National Hockey League per la stagione 1978-79. Al termine dei playoff si qualificarono per la serie finale i Montreal Canadiens e i New York Rangers. I Canadiens nella serie finale di Stanley Cup usufruirono del fattore campo in virt\u00f9 del maggior numero di punti ottenuti nella stagione regolare, 115 punti contro i 91 dei Rangers. La serie inizi\u00f2 il 13 maggio e fin\u00ec il 21 maggio con la conquista della Stanley Cup da parte dei Canadiens per 4 a 1.\nI Canadiens giunsero per la quarta volta consecutiva in finale, mentre i Rangers furono alla prima partecipazione dal 1972; questa fu l'ultima finale disputata da due formazioni delle Original Six fino al 2013, quando si sfidarono Chicago Blackhawks e Boston Bruins. Grazie al successo finale la formazione di Montr\u00e9al vinse il quarto titolo consecutivo, e furono quindici i giocatori ad essere presenti durante quel ciclo oltre a nove membri dello staff. Al termine della stagione alcuni di loro si ritirarono come Jacques Lemaire, il capitano Yvan Cournoyer e Ken Dryden, mentre l'allenatore Scotty Bowman decise di trasferirsi ai Buffalo Sabres.\nAl termine della serie l'attaccante canadese Bob Gainey fu premiato con il Conn Smythe Trophy, trofeo assegnato al miglior giocatore dei playoff.\nContendenti.\nMontreal Canadiens.\nI Montreal Canadiens conclusero la stagione regolare al primo posto nella Norris Division con 115 punti qualificandosi al secondo posto della lega. Nei quarti di finale sconfissero per 4-0 i Toronto Maple Leafs, mentre nelle semifinali affrontarono i Boston Bruins e li superarono per 4-3.\nNew York Rangers.\nI New York Rangers conclusero la stagione regolare in terza posizione nella Patrick Division con 91 punti che valsero loro il quinto posto assoluto nella lega. Nel turno preliminare superarono per 2-0 i Los Angeles Kings, nei quarti di finale batterono i Philadelphia Flyers per 4-1 mentre nelle semifinali sconfissero per 4-2 nel derby cittadino i New York Islanders."}
{"id": "5324503", "revid": "149485", "url": "https://it.wikipedia.org/wiki?curid=5324503", "title": "Campionati europei di hockey su pista 1963", "text": "I Campionati Europei 1963 furono la 26\u00aa edizione dei campionati europei di hockey su pista; la manifestazione venne disputata in Portogallo a Porto dal 26 aprile al 3 maggio 1963.\nLa competizione fu organizzata dalla F\u00e9d\u00e9ration Internationale de Roller Sports.\nIl torneo fu vinto dalla nazionale portoghese per la 9\u00aa volta nella sua storia."}
{"id": "5324504", "revid": "122570367", "url": "https://it.wikipedia.org/wiki?curid=5324504", "title": "Alfonso Gomez-Rejon", "text": "Biografia.\nFiglio di genitori di origini messicane, \u00e8 nato e cresciuto a Laredo, Texas, al confine tra il Messico e gli Stati Uniti d'America. Riceve il suo \"Bachelor of Fine Arts\" alla Tisch School of the Arts dell'Universit\u00e0 di New York e si specializza in sceneggiatura al Conservatorio dell'American Film Institute. \nInizia la sua carriera lavorando come assistente personale di Alejandro Gonz\u00e1lez I\u00f1\u00e1rritu, Martin Scorsese, Nora Ephron e Robert De Niro sul set, prima di passare al lavoro di regista di seconda unit\u00e0 in film come \"Babel\", \"Julie &amp; Julia\" e \"Argo\". Il suo lavoro nel trovare le comparse locali per \"Babel\" lo porta all'attenzione di Ryan Murphy, che lo assume per trovare delle comparse balinesi per il suo film \"Mangia prega ama\". Murphy l'ha fatto poi esordire come regista con alcuni episodi di una serie televisiva da lui creata, \"Glee\", Per il primo episodio della terza stagione di \"American Horror Story\", un'altra serie creata da Murphy, G\u00f3mez-Rej\u00f3n \u00e8 stato candidato ai Premi Emmy 2014.\nLo stesso anno, dirige il suo primo lungometraggio per il cinema, l'horror \"The Town That Dreaded Sundown\", prodotto da Murphy e Jason Blum; il film \u00e8 un meta-seguito de \"La citt\u00e0 che aveva paura\" (1976). Vince poi il al Sundance Film Festival 2015 col suo secondo lungometraggio, la commedia indipendente \"Quel fantastico peggior anno della mia vita\".\nDirige poi \"Edison - L'uomo che illumin\u00f2 il mondo\", sulla cosiddetta \"guerra delle correnti\" tra Thomas Edison e George Westinghouse, interpretati rispettivamente da Benedict Cumberbatch e Michael Shannon. Poco dopo la sua anteprima nel 2017, il film cade in un limbo a causa delle molteplici accuse di violenza e molestie sessuali che ne colpiscono il produttore, Harvey Weinstein, il quale peraltro aveva notevolmente alterato la visione di G\u00f3mez-Rej\u00f3n. Il film viene salvato dall'intervento di Martin Scorsese, che fornisce a G\u00f3mez-Rej\u00f3n i fondi necessari per completarne la post-produzione e rigirare alcune scene chiave, finendo con l'uscire due anni pi\u00f9 tardi, nel 2019."}
{"id": "5324505", "revid": "287204", "url": "https://it.wikipedia.org/wiki?curid=5324505", "title": "Alfonso Gomez Rejon", "text": ""}
{"id": "5324506", "revid": "599013", "url": "https://it.wikipedia.org/wiki?curid=5324506", "title": "Alfonso G\u00f3mez-Rej\u00f3n", "text": ""}
{"id": "5324507", "revid": "71433", "url": "https://it.wikipedia.org/wiki?curid=5324507", "title": "Alfonso G\u00f3mez Rej\u00f3n", "text": ""}
{"id": "5324516", "revid": "336956", "url": "https://it.wikipedia.org/wiki?curid=5324516", "title": "155/23", "text": ""}
{"id": "5324517", "revid": "2175", "url": "https://it.wikipedia.org/wiki?curid=5324517", "title": "Additivi alimentari", "text": ""}
{"id": "5324519", "revid": "1543377", "url": "https://it.wikipedia.org/wiki?curid=5324519", "title": "Piercing del labbro", "text": "Il piercing del labbro (\"lip piercing\" in inglese) \u00e8 una tipologia di piercing che interessa le labbra della bocca. Si diversifica in svariati sottotipi, alcuni concernenti pratiche tribali ancestrali, come nel caso del disco labiale o del Tembet\u00e1.\nStoria.\nLa foratura del labbro viene praticata da molte popolazioni fin dai tempi antichi, tra queste \u00e8 celebre soprattutto quella praticata da alcune trib\u00f9 africane, nel qual caso viene indossato un largo disco labiale, solitamente al labbro inferiore. Ma \u00e8 in uso anche presso alcune trib\u00f9 sudamericane, come ad esempio gli Yanomami. Presso antiche culture precolombiane del Sudamerica, come ad esempio quella dei Moche, era in uso la pratica del foro del labbro con successivo allargamento del foro, che era conosciuta con il nome di Tembet\u00e1.\nNella societ\u00e0 contemporanea, il piercing del labbro \u00e8 relativamente comune. In uno studio tra i giovani israeliani, risulta che il 4,3% ha o ha avuto dei piercing (escluso del lobo, del labbro o nella cavit\u00e0 orale), il 5,7%, 6,2% e 15,7% hanno o hanno avuto rispettivamente piercing al labbro, tatuaggi o piercing nel cavo orale.\nTipologie.\nA seconda della posizione dove viene praticato il foro, il piercing del labbro assume nomi diversi, alcuni dei quali sono una combinazione di due o pi\u00f9 :\nDisco labiale e Tembet\u00e1.\nDisco labiale e Tembet\u00e1 sono due varianti tribali di origini ancestrali in uso presso alcune popolazioni africane e sudamericane. Viene praticato forando al centro il labbro superiore o inferiore (o in alcuni casi anche entrambi) e allargando progressivamente il foro fino a poter inserire un ampio disco di terracotta o di altro materiale o un \"tappo\" detto Tembet\u00e1 (denominato \"plug\", nella moderna pratica del piercing)."}
{"id": "5324520", "revid": "761672", "url": "https://it.wikipedia.org/wiki?curid=5324520", "title": "Vecchio policlinico di Napoli", "text": ""}
{"id": "5324521", "revid": "729019", "url": "https://it.wikipedia.org/wiki?curid=5324521", "title": "Mitsuzawa-shimoch\u014d (metropolitana di Yokohama)", "text": " \u00e8 una stazione della metropolitana di Yokohama che si trova nel quartiere di Kanagawa-ku a Yokohama, ed \u00e8 servita dalla linea blu.\nStruttura.\nLa stazione \u00e8 realizzata sottoterra, e possiede due marciapiedi laterali con due binari passanti protetti da porte di banchina a mezza altezza."}
{"id": "5324523", "revid": "1318658", "url": "https://it.wikipedia.org/wiki?curid=5324523", "title": "Del Fungo Giera", "text": "Del Fungo Giera Servizi Ferroviari s.r.l., meglio nota come Del Fungo Giera e con la sigla DFG, \u00e8 stata un'impresa ferroviaria italiana che rappresent\u00f2 uno dei primi protagonisti nello scenario post liberalizzazione del trasporto ferroviario merci in Italia.\nCostituita nel 1995, la societ\u00e0 operava in collaborazione con Trenitalia, utilizzando dapprima materiale di trazione di quest'ultima azienda e in seguito dotandosi di un proprio parco locomotive; a seguito di problemi di gestione poi sfociati in un'inchiesta giudiziaria, l'impresa cambi\u00f2 compagine societaria nel 2008, mutando altres\u00ec il nome in Impresa Ferroviaria Italiana (IFI), per chiudere definitivamente nel medesimo anno.\nSettori di attivit\u00e0.\nIl forte legame con il porto di Livorno indirizz\u00f2 Del Fungo Giera a operare servizi di trazione per conto di operatori che gravavano su tale citt\u00e0, specializzandosi nella logistica e nel trasporto di prodotti petroliferi e chimici in collaborazione con Trenitalia.\nIn particolare la societ\u00e0, che era partita con un trasporto regolare da Livorno diretto alla raffineria di Sannazaro de' Burgundi per conto dell'ENI, giunse a detenere una quota del 70% del mercato del trasporto del gas da e per l'Italia.\nLa societ\u00e0 faceva parte di un gruppo pi\u00f9 esteso i cui interessi spaziano dai trasporti (Del Fungo Giera Shipping Company ) alle telecomunicazioni (Del Fungo Giera Mobile Srl.) all'energia (Del Fungo Giera Energia Spa), peraltro estraneo rispetto alle specifiche vicende che caratterizzarono la fine dell'impresa ferroviaria.\nStoria.\nI primi servizi di Del Fungo Giera furono avviati il 2 aprile 2003 con coppie trisettimanali Livorno Calambrone-Alessandria Scalo svolte mediante locomotive noleggiate da Trenitalia e ferrocisterne di propriet\u00e0; nel medesimo anno furono effettuate corse di abilitazione volte a consentire di raggiungere tutti i maggiori poli industriali del nord Italia e a raddoppiare il fatturato.\nL'accordo commerciale stipulato l'anno dopo formalizz\u00f2 il ruolo di trazionista per alcuni treni organizzati dall'ex monopolista: a tale scopo furono noleggiate ulteriori locomotive portando nell'arco di un anno DFG a disporre di ben 26 locomotive elettriche in gestione, aumentate a 40 l'anno successivo in funzione del maggior numero di linee potenzialmente servite.\nNel 2006 Del Fungo Giera risultava titolare di due delle tre coppie settimanali fra Alessandria Smistamento e Sannazaro de' Burgundi, svolte con locomotive Diesel a noleggio e di propriet\u00e0, nonch\u00e9 di un servizio regolare per il trasporto di gas compresso proveniente dalla Francia, fra Ventimiglia e lo stabilimento Lampogas, presso l'Interporto di Parma; in tale periodo venne a cessare il noleggio di locomotive Trenitalia essendosi l'impresa nel frattempo dotata di un parco di trazione proprio. Del Fungo Giera vedeva consolidarsi la propria attivit\u00e0 nel trasporto di carburanti e gas dai porti ai depositi di stoccaggio e in tale prospettiva espresse l'intenzione di certificarsi anche sulla rete francese fino al porto di Marsiglia .\nDopo un periodo di investimenti e conseguente crescita dei traffici, il 2007 appariva come un anno di consolidamento per le attivit\u00e0 dell'azienda, che tuttavia inizi\u00f2 a manifestare problemi di natura finanziaria che portarono al mancato pagamento di alcuni debiti e al ritardo in quelli del personale. Nel giro di pochi mesi l'azienda arriv\u00f2 alle soglie del fallimento, rinascendo con il nuovo nome di Impresa Ferroviaria Italiana (IFI) precedente payoff del marchio, con una relazione Latina\u2013Domodossola per il trasporto di casse mobili per conto dello spedizioniere Hangartner. Fu il canto del cigno per la societ\u00e0: pochi mesi dopo infatti la licenza di impresa ferroviaria intestata all'IFI venne sospesa.\nLe vicende legate all'epilogo dell'impresa ferroviaria livornese furono oggetto di un'inchiesta giudiziaria: titolare della Ferronova, societ\u00e0 cresciuta in occasione del processo di liberalizzazione del settore gas e dichiarata fallita nel 2008, un imprenditore romano aveva infatti attuato, secondo l'accusa, una condotta fraudolenta sia nei confronti di tale azienda sia della Del Fungo Giera Servizi Ferroviari, dichiarata in seguito fallita dal Tribunale di Roma il 20 maggio 2009 e costituita conferendo i beni aziendali della prima e mantenendo in capo ad essa i soli debiti. Lo stesso sistema era stato, sempre secondo l'accusa, utilizzato verso Impresa Ferroviaria italiana. L'imprenditore, Domenico Libro, arrestato dalla Polizia, aveva nel frattempo trasferito la propria residenza all'estero. Processi in corsa di svolgimento\nDati societari.\nDFG era in possesso della licenza di impresa ferroviaria merci numero 3, rilasciata il 23 giugno 2000; il Certificato di Sicurezza per operare sulla rete nazionale venne rilasciato da Rete Ferroviaria Italiana il 15 luglio 2002 e successivamente revocato il 24 ottobre 2008.\nMateriale di trazione.\nNei primi anni di attivit\u00e0 Del Fungo Giera si dot\u00f2 di un parco omogeneo di locomotive elettriche E.636 che Trenitalia rese disponibili in gestione: le prime utilizzate furono le E.636 176 e 460, cui presto si aggiunsero le unit\u00e0 285 e 401; nel 2004 DFG disponeva di 26 locomotive di questo tipo aumentate a 40 l'anno successivo e ridotte a 21 nel 2006, anno in cui il gruppo venne accantonato e tutte le unit\u00e0 restituite.\nIl 24 novembre 2003 ai rotabili Del Fungo Giera fu assegnata dall'allora Cesifer la sigla sociale \"DG\" che in quel periodo doveva essere apposta come suffisso rispetto alla marcatura. Tale sigla apparve anche sulla locomotiva BB 436059 delle SNCF, giunta in Italia nell'ambito delle prove di omologazione per tale gruppo: in vista dell'annunciata ordinazione di 25 unit\u00e0 di tale tipo con opzione per ulteriori 25, mai concretizzata, la locomotiva assunse nel 2002 la marcatura ausiliaria \"E 36000-001 DG\". Nel 2002 fu annunciato l'ingente ordinativo ad Alstom di cinquanta BB 36000 e 30 Alstom Prima, poi non concretizzato.\nA partire dal 2005 Del Fungo Giera aveva iniziato a dotarsi di un proprio parco trazione, grazie alla disponibilit\u00e0 sul mercato di veicoli gi\u00e0 omologati per il servizio sulla rete ferroviaria italiana provenienti dai parchi di altre imprese ferroviarie; molti di tali rotabili operavano su servizi facenti capo alla raffineria di Cremona. Il primo esemplare, dei due previsti, fu la locomotiva Diesel CKD D 752 509, acquistata nel 2005 e precedentemente noleggiata da Strade Ferrate del Mediterraneo; la seconda unit\u00e0 non fu mai consegnata.\nSegu\u00ec, nel 2006, la consegna della prima fra quattro locomotive Diesel Vossloh di nuova costruzione, che avrebbero dovuto essere immatricolate come esemplari 051-054; la prima di tali macchine entr\u00f2 in servizio nei primi mesi dell'anno con la trazione dei treni diretti a Sannazaro de' Burgundi. Il gruppo non raggiunse tuttavia la consistenza prevista, limitandosi alle unit\u00e0 immatricolate come G2000 51-52. Alla cessazione dei servizi DFG e ormai concluse le vicende legate al fallimento, la G 2000-51 fu acquisita nel 2010 dall'impresa Rail One mentre la G 2000-52 pass\u00f2 alla SALCEF, impresa di lavori all'armamento, per essere impiegata al traino dei treni utilizzati nella costruzione delle nuove linee ferroviarie degli Emirati Arabi Uniti\nAltre locomotive Diesel di origine ceka si unirono ben presto, grazie alla disponibilit\u00e0 di un nutrito gruppo di unit\u00e0 acquistate dalla allora NordCargo in 18 esemplari e rese disponibili sul mercato del noleggio. Del Fungo Giera stipul\u00f2 dunque un contratto di noleggio a lungo termine per le unit\u00e0 immatricolate DE 520 02, 04, 05, 08-10, allo scopo di impiegarle per manovre negli scali e raccordi non elettrificati. Fecero seguito le ulteriori quattro unit\u00e0, 01, 03, 06 e 07 acquisite in leasing con un contratto stipulato con il Monte Paschi di Siena; l'intero gruppo fu rinumerato D 753 051-060, risultando le unit\u00e0 051, 058-060 quelle in leasing; alcune unit\u00e0 vennero ridipinte nella livrea rossa sociale. Nel 2007 le sei locomotive noleggiate ritornarono al proprietario, mentre quelle in leasing furono poste in vendita a cura delle Ferrovie Nord Milano.\nRestituite le E.636 Trenitalia e sfumato l'acquisto delle BB 36000, DFG provvedette infine all'acquisizione di alcune locomotive elettriche Siemens che si erano rese disponibili grazie alla rinuncia all'acquisto di 4 esemplari del gruppo da parte di SBB Cargo. Numerate E 474 001, 010, 007 e 008, rispetto alle intenzioni iniziali di acquisire l'intero lotto solo le prime due unit\u00e0 furono effettivamente immatricolate da DFG come E 474 101-102; un terzo esemplare, inizialmente individuato come 103, non fu mai ritirato a causa delle vicende legate al fallimento dell'impresa mentre la quarta unit\u00e0 fu acquisita dalle allora NordCargo come E 474 201. Le E 474 101-103 trovarono in seguito un nuovo acquirente nella societ\u00e0 abruzzese Rail One."}
{"id": "5324524", "revid": "836193", "url": "https://it.wikipedia.org/wiki?curid=5324524", "title": "Impresa Ferroviaria Italiana", "text": ""}
{"id": "5324525", "revid": "729019", "url": "https://it.wikipedia.org/wiki?curid=5324525", "title": "Takashimach\u014d (metropolitana di Yokohama)", "text": " \u00e8 una stazione della metropolitana di Yokohama che si trova nel quartiere di Nishi-ku a Yokohama, ed \u00e8 servita dalla linea blu.\nIn passato, con lo stesso nome, era presente anche una stazione delle Ferrovie Nazionali Giapponesi, e una delle Ferrovie T\u014dky\u016b.\nStruttura.\nLa stazione \u00e8 realizzata sottoterra, e possiede un marciapiede a isola centrale con due binari passanti protetti da porte di banchina a mezza altezza."}
{"id": "5324526", "revid": "1442080", "url": "https://it.wikipedia.org/wiki?curid=5324526", "title": "I peccati delle citt\u00e0 della pianura", "text": "I peccati delle citt\u00e0 della pianura (\"The Sins of the Cities of the Plain\") o \"I ricordi di Mary Ann, con brevi saggi sulla sodomia e il tribadismo\" \u00e8 un libro pornografico scritto da un anonimo sotto lo pseudonimo di \"Jack Saul\"; \u00e8 uno dei primissimi testi di letteratura erotica a contenuto esclusivamente omosessuale mai prodotti in lingua inglese. Le \"citt\u00e0 della pianura\" sono un riferimento biblico a Sodoma e Gomorra.\nPubblicato inizialmente nel 1881 dall'editore specializzato William Lazenby in 250 copie, \u00e8 stato successivamente riedito a cura di Leonard Smithers nel 1902. \u00c8 stata suggerita l'ipotesi che possa essere stato in gran parte redatto dall'autore e collezionista di pornografia James Campbell Reddie con la collaborazione del pittore dei preraffaelliti Simeon Solomon, gi\u00e0 condannato nel 1873 per \"pubblica indecenza\" (arrestato in un orinatoio pubblico con l'accusa di tentata sodomia).\nL'opera \u00e8 scritta in forma di una serie di saggi confessionali e racconta la storia del protagonista Jack Saul, un giovane dedito alla prostituzione maschile con il nome d'arte di \"Mary Ann\"; egli dichiara tra l'altro i essersi venduto ad uno dei suoi clienti, il signor Cambon, per 20 sterline.\nIl nome dell'autore \u00e8 quello di un prostituto reale in seguito descritto nello scandalo di Cleveland Street, ed anche altri partecipanti alla vicenda del 1889 appaiono qui in qualit\u00e0 di personaggi. John Saul, noto come \"Dublin Jack\", era un famoso prostituto irlandese che operava a Londra e nel corso della sua breve carriera fu coinvolto in uno scandalo a Dublino e poi in quello di Cleveland Street. Per quanto sia poco probabile che Saul abbia scritto di propria mano il libro, numerosi fatti narrati ne \"I peccati della citt\u00e0\" coincidono con le sue vicende biografiche e non \u00e8 da escludere che \"Dublin Jack\" abbia collaborato in qualche misura alla stesura nel romanzo. Anche se il libro pare essere principalmente un'opera di narrativa Henry Spencer Ashbee, il bibliofilo che lo catalog\u00f2, ha proposto che Boulton e Park - un famoso duo di travestiti dell'epoca - siano stati conosciuti dall'autore nella via reale: i due apparvero difatti come imputati in un celebre caso giudiziario che li vide coinvolti nel 1871.\nNel racconto Jack Saul, in veste di \"Miss Evelin\", narra di come abbia incontrato Boulton (alias \"Miss Laura\") e Park vestiti come donne all'Haxel Hotel a Strand; si trovavano in questa occasione con il \"marito\" di Boulton Lord Arthur Clinton. Pi\u00f9 tardi Jack passa la notte assieme ai due a Eaton Square, facendo la mattina seguente colazione con loro tutti e tre vestiti come fossero donne.\nIl libraio francese Charles Hirsch nonch\u00e9 editore clandestino (coinvolto a sua volta nella stesura di \"Teleny\") ebbe ad affermare che questo fu uno dei cosiddetti \"libri socratici\" che aveva venduto ad Oscar Wilde nel 1890.\nJames Jenkins della Valancourt Books ha detto nel 2014 che l'unica copia conosciuta dell'edizione originale del romanzo si trova oggi alla British Library; egli ha anche osservato che la ristampa effettuata nel 2012 ha rappresentato il titolo pi\u00f9 venduto della casa editrice. Nel 2013 Valancourt ha anche ristampato le \"Lettere di Laura e Eveline\" (1883), originali commercializzati come un'appendice o sequel del libro."}
{"id": "5324527", "revid": "767487", "url": "https://it.wikipedia.org/wiki?curid=5324527", "title": "Vij (film 2014)", "text": "Vij \u00e8 un film del 2014 diretto da Oleg Step\u010denko, liberamente ispirato all'omonimo racconto di Nikolaj Vasil'evi\u010d Gogol'."}
{"id": "5324531", "revid": "564451", "url": "https://it.wikipedia.org/wiki?curid=5324531", "title": "Ferrovie T\u014dky\u016b", "text": ""}
{"id": "5324535", "revid": "271907", "url": "https://it.wikipedia.org/wiki?curid=5324535", "title": "Ol'ga Igorevna Zajceva", "text": ""}
{"id": "5324539", "revid": "729019", "url": "https://it.wikipedia.org/wiki?curid=5324539", "title": "Isezaki-ch\u014djamachi (metropolitana di Yokohama)", "text": " \u00e8 una stazione della metropolitana di Yokohama che si trova nel quartiere di Naka-ku a Yokohama, ed \u00e8 servita dalla linea blu.\nStruttura.\nLa stazione \u00e8 realizzata sottoterra, e possiede un marciapiede a isola centrale con due binari passanti protetti da porte di banchina a mezza altezza."}
{"id": "5324542", "revid": "834", "url": "https://it.wikipedia.org/wiki?curid=5324542", "title": "Franciscus Junius", "text": ""}
{"id": "5324550", "revid": "834", "url": "https://it.wikipedia.org/wiki?curid=5324550", "title": "Franz Junius", "text": ""}
{"id": "5324556", "revid": "834", "url": "https://it.wikipedia.org/wiki?curid=5324556", "title": "Francesco Giunio", "text": ""}
{"id": "5324557", "revid": "729019", "url": "https://it.wikipedia.org/wiki?curid=5324557", "title": "Salzburgite", "text": "La salzburgite \u00e8 un minerale appartenente al gruppo dell'aikinite."}
{"id": "5324560", "revid": "149485", "url": "https://it.wikipedia.org/wiki?curid=5324560", "title": "Campionati europei di hockey su pista 1965", "text": "I Campionati Europei 1965 furono la 27\u00aa edizione dei campionati europei di hockey su pista; la manifestazione venne disputata in Portogallo a Lisbona dal 5 al 12 giugno 1965.\nLa competizione fu organizzata dalla F\u00e9d\u00e9ration Internationale de Roller Sports.\nIl torneo fu vinto dalla nazionale portoghese per la 10\u00aa volta nella sua storia."}
{"id": "5324562", "revid": "119456654", "url": "https://it.wikipedia.org/wiki?curid=5324562", "title": "Mamma (Beniamino Gigli)", "text": "Mamma \u00e8 una canzone popolare italiana composta nel 1940 da Cesare Andrea Bixio e Bixio Cherubini e interpretata inizialmente da Beniamino Gigli. \nFa parte della colonna sonora dell'omonimo film del 1941 diretto da Guido Brignone, in cui lo stesso Gigli recita nella parte del protagonista. La canzone, pi\u00f9 che il film, riscosse un successo mondiale."}
{"id": "5324564", "revid": "1573940", "url": "https://it.wikipedia.org/wiki?curid=5324564", "title": "Lixinae", "text": "Lixinae \u00e8 una sottofamiglia di coleotteri della famiglia Curculionidae.\nTassonomia.\nComprende un centinaio di generi raggruppati in tre trib\u00f9:\ntrib\u00f9 Cleonini \ntrib\u00f9 Lixini \ntrib\u00f9 Rhinocyllini "}
{"id": "5324566", "revid": "1305772", "url": "https://it.wikipedia.org/wiki?curid=5324566", "title": "Return to Forever (Scorpions)", "text": "Return to Forever \u00e8 il diciottesimo album in studio del gruppo musicale tedesco Scorpions, pubblicato il 20 febbraio 2015 dalla Sony Music.\nIl disco.\nIl disco \u00e8 costituito in gran parte da vecchi brani composti dal gruppo a partire dagli anni '80, ma fino ad allora mai pubblicati. Gli Scorpions li hanno ripresi e registrati in studio per la prima volta durante le pause del \"Get Your Sting and Blackout World Tour\" tra il 2011 e il 2014.\nPubblicazione.\nL'album \u00e8 stato distribuito nei seguenti formati: CD, CD Deluxe, doppio vinile, box in edizione limitata e in digitale. Per questo disco la band ha inciso 19 brani: 12 sono inclusi nell'edizione Standard, 16 nella Deluxe e 19 nell'edizione \"Tour Edition\". Con il pre-ordine su iTunes e Amazon mp3 \u00e8 stato possibile ottenere digitalmente \"We Built This House\", estratto come singolo di lancio il 27 dicembre 2014.\nGli Scorpions hanno presentato l'album in diretta streaming sul loro sito ufficiale dall'Hard Rock Cafe di Amburgo, il 19 febbraio 2015.\nL'album \u00e8 stato distribuito in Nord America a partire dall'11 settembre 2015.\nDall'11 marzo 2016 \u00e8 stata resa disponibile una speciale \"Tour edition\" dell'album, inclusi due DVD registrati dal vivo a Brooklyn e in Francia.\nTracce.\nEdizione Standard.\nDurata totale: 47:48\nEdizione Deluxe.\nDurata totale: 62:20\nEdizione Tour Edition.\nDurata totale: 74:03\nDurata totale: 1 ora e 41 minuti\nDurata totale: 1 ora e 37 minuti"}
{"id": "5324570", "revid": "1494169", "url": "https://it.wikipedia.org/wiki?curid=5324570", "title": "Gary Roberts", "text": ""}
{"id": "5324571", "revid": "1266208", "url": "https://it.wikipedia.org/wiki?curid=5324571", "title": "Associazione Calcio Carpi 1943-1944", "text": "Questa pagina raccoglie le informazioni riguardanti l'Associazione Calcio Carpi nelle competizioni ufficiali della stagione 1943-1944."}
{"id": "5324573", "revid": "729019", "url": "https://it.wikipedia.org/wiki?curid=5324573", "title": "Dubai Tennis Championships 2015 - Doppio femminile", "text": "Alla Kudrjavceva e Anastasija Rodionova sono le detentrici del titolo, ma non partecipano insieme; La prima partecipa con Anastasija Pavlju\u010denkova e la seconda partecipa con Arina Rodionova; Le due coppie sono state battute rispettivamente in semifinale e ai quarti. Le vincitrici del titolo sono T\u00edmea Babos e Kristina Mladenovic che hanno battuto in finale le spagnole Garbi\u00f1e Muguruza e Carla Su\u00e1rez Navarro con il punteggio di 6-3, 6-2\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "5324591", "revid": "131145", "url": "https://it.wikipedia.org/wiki?curid=5324591", "title": "Bibliografia su Busto Arsizio", "text": "Questa voce presenta una parziale bibliografia su Busto Arsizio suddivisa per argomenti.\nBibliografia.\nArchitettura, urbanistica e territorio.\nSantuario di Santa Maria di Piazza.\nChiesa di San Giuseppe\nOspedale Cittadino"}
{"id": "5324592", "revid": "767487", "url": "https://it.wikipedia.org/wiki?curid=5324592", "title": "La vita sessuale di Catherine M.", "text": "La vita sessuale di Catherine M. \u00e8 un romanzo di letteratura erotica parzialmente autobiografico, scritto dalla curatrice e critica d'arte Catherine Millet. Pubblicato per la prima volta nel 2001, \u00e8 distribuito in italiano dalla Arnoldo Mondadori Editore. \u00c8 stato considerato da Edmund White come \"il libro pi\u00f9 esplicito sul sesso mai scritto da una donna\".\nL'autrice si propone di raccontare nel dettaglio tutte le esperienze sessuali che ha avuto nel corso della propria vita. Queste sono distribuiti in quattro capitoli, intitolati rispettivamente \"Il numero\", \"Lo spazio\", \"Lo spazio raccolto\" e \"Particolari\", per evitare una narrazione cronologica (fonte di distorsione secondo la narratrice).\nIl testo ha un forte contrasto tra il soggetto (spesso molto crudo nelle descrizioni, in cui la sessualit\u00e0 \u00e8 ritratta nella pi\u00f9 assoluta attenzione ai dettagli) e la forma (un registro di lingua volentieri sostenuto, preciso e chirurgico).\nIn alcuni sviluppi, il libro pu\u00f2 essere paragonato ad un processo, in cui l'autore distribuisce pi\u00f9 micro-analisi, non esitando ad analizzare, teorizzare e giudicare le sue esperienze.\nLa vicenda entra molto rapidamente in tema, con un episodio di sesso di gruppo in cui la donna protagonista dichiara: \"mi piace succhiare i cazzi degli uomini\".\n\"Per un buon quarto del tempo la narrazione \u00e8 pura e semplice pornografia; per il resto del tempo \u00e8 una ruminazione sulla natura del desiderio e del piacere e nei riguardi dell'esperienza di vivere una vita specificamente disposta a lasciare il desiderio e il piacere avere la loro strada liberamente aperta. \u00c8 eccitante, esplicito, seccamente divertente e talvolta estremamente sconcertante. L'unica cosa veramente sconvolgente su di esso \u00e8 che \u00e8 stato scritto da una donna eterosessuale e non un uomo gay\".\nIl libro vuole essere una sorta di memoriale in cui la Millet descrive le orge da lei frequentate con un massimo di centocinquanta persone, in cui lei avrebbe avuto dei rapporti sessuali con circa un quarto dei presenti. Si discute anche se il sesso all'aperto sia migliore nei paesi di campagna o nei contesti urbani, ma anche il perch\u00e9 non avrebbe mai potuto diventare una prostituta.\nLa Millet scrive infine che lei stessa vive in un matrimonio aperto con un uomo dal 1970, che comprende il suo amore per il sesso con partner multipli."}
{"id": "5324593", "revid": "2130303", "url": "https://it.wikipedia.org/wiki?curid=5324593", "title": "Oratorio di Santa Maria dei Dolori", "text": "L'oratorio di Santa Maria dei Dolori si trova a Uzzano, nella frazione di Sant'Allucio, diocesi di Pescia, regione Toscana.\nStoria.\nFu costruito nel 1732 dal sacerdote Cristofano Pistelli e benedetto l'anno seguente dal Mons. Bartolomeo Pucci, vescovo di Pescia. Divenne oratorio privato della famiglia Bonazzi, che aveva case e terreni nella localit\u00e0. Anton Francesco Bonazzi provvide ad ampliarlo nel 1746 e a dotarlo degli arredi attuali. All'interno, sono tutt'oggi visibili numerosi sepolcri, tra cui quello del celebre pittore e critico d'arte pesciatino Innocenzo Ansaldi, che \u00e8 qui sepolto poich\u00e9, da chierico, aveva la curatela dell'oratorio. \nDescrizione.\nL'oratorio, esternamente, non presenta decorazioni di rilievo. Sulla facciata, si trova il monumento ai caduti della prima e della seconda guerra mondiale nella frazione di Sant'Allucio. L'interno si presenta in stile neoclassico, sopra l'altare maggiore, che riporta un medaglione, dipinto proprio da Innocenzio Ansaldi, raffigurante la Piet\u00e0, si trova una nicchia con la statua della \"Beata Vergine dei Sette Dolori\", titolare dell'oratorio; la statua \u00e8 decorata di numerosi ex voto in argento. Ai lati del presbiterio, due dipinti ottocenteschi raffiguranti dei santi. Sull'altare di sinistra, una copia della \"Madre del Buon Consiglio\" custodita nell'Arcipretura dei Santi Jacopo e Martino di Uzzano, da cui l'oratorio dipendeva. Notevole la cantoria affrescata con decorazioni sacre e floreali; sopra, un piccolo ma grazioso organo."}
{"id": "5324598", "revid": "1784938", "url": "https://it.wikipedia.org/wiki?curid=5324598", "title": "Sclerosi concentrica di Bal\u00f3", "text": "La sclerosi concentrica di Bal\u00f3 \u00e8 uno dei disturbi borderline della sclerosi multipla. Queste patologie sono un insieme di malattie tra cui la Malattia di Devic o neuromielite ottica, la sclerosi maligna di Marburg o sclerosi multipla tumefattiva e la sclerosi mielinoclastica diffusa.\n\u00c8 una condizione rara e relativamente acuta. Gli attacchi possono procedere rapidamente per settimane o mesi, a volte senza remissione, come la variante di Marburg, con possibili esiti letali o grave disabilit\u00e0. Tuttavia, la maggior parte dei casi ha un decorso pi\u00f9 benigno e autolimitante, con remissione spontanea.\nSi tratta di una malattia demielinizzante simile alla classica sclerosi multipla, ma con la particolarit\u00e0 che i tessuti demielinizzati formano strati concentrici. I ricercatori ritengono che, sebbene inizialmente la diagnosi venisse fatta unicamente \"post-mortem\", la prognosi sia simile alla sclerosi maligna di Marburg, e si \u00e8 visto che in entrambi i casi i pazienti possono sopravvivere, restare stabili con le terapie pi\u00f9 efficaci attualmente usate per la sclerosi multipla, e ci sono stati casi asintomatici.\nStoria ed epidemiologia.\nPrende il nome dal suo scopritore, J\u00f3szef Bal\u00f3, che la scopr\u00ec nel 1928 e la defin\u00ec come una variante di attacco acuto di sclerosi multipla.\nLa patologia \u00e8 pi\u00f9 comune nelle popolazioni cinesi e filippine (entrambe mongole) pi\u00f9 che nella popolazione caucasica.\nLa sclerosi concentrica di Bal\u00f3 \u00e8 stata segnalata comportarsi nei bambini diversamente rispetto a quanto accade negli adulti.\nFisiopatologia.\nLe lesioni della sclerosi di Bal\u00f3 fanno parte delle lesioni di tipo III della sclerosi multipla (oligodendrogliopatia distale).\nSecondo ricerche della dottoressa Claudia Lucchinetti, nella sclerosi concentrica di Bal\u00f3, gli anelli potrebbero esser causati da un'ipossia fisiologica nella lesione, che a sua volta \u00e8 contrapposta all'espressione di proteine da stress al confine della lesione. Questa espressione e mancanza di espressione, forma anelli di tessuto preservato all'interno della lesione ed anelli di tessuto demielinizzato esattamente oltre il punto in cui il precedente attacco aveva indotto proteine da stress. \u00c8 per questo che i successivi attacchi formano anelli concentrici.\nIn definitiva, questa lesione in espansione causa l'immagine progressivamente concentrica tipicamente vista. Tuttavia, in alcuni pazienti, la patologia che causa la malattia sembra esaurirsi ed arrestarsi, per cui i pazienti talvolta si riprendono spontaneamente. Il meccanismo che causa gli attacchi e le riparazioni rimane incerto.\nNegli anni 2000 \u00e8 stato proposto un modello matematico per la sclerosi concentrica: gli autori effettuano un riesame delle procedenti teorie patologiche, discutendo della connessione tra sclerosi concentrica e gli Anelli di Liesegang e propongono un nuovo meccanismo basato sull'auto-organizzazione.\nDiagnostica per immagini.\nLe lesioni della sclerosi concentrica di Bal\u00f3 sono distinte dalle normali lesioni visibili in risonanza magnetica mostrando strati alternati ipo- ed iper-intensi.\nLe lesioni di Bal\u00f3 vengono rilevate utilizzando particolari tecniche di \"imaging\" che usano il rapporto acqua/mielina.\nLe caratteristiche della risonanza e le caratteristiche della lesione possono esser correlate se vien preso un campione tramite biopsia, fornendo una metodologia per standardizzare la futura diagnosi tramite risonanza.\nUn report che compara la spettroscopia magnetica nucleare, in pazienti con la sclerosi concentrica di Bal\u00f3, ha notato che l'infiammazione \u00e8 stata tracciata da anisotropia frazionaria ed aumento del lattato. In contrasto, il rapporto di magnetizzazione ed il coefficiente di diffusione mostrano una perdita di tessuto negli anelli della lesione.\nTrattamento.\nSembra che il trattamento delle fasi attive migliori con la terapia cortisonica, ed il decorso possa esser trattato e probabilmente modificato, cos\u00ec come per la sclerosi multipla, con alcune terapie pi\u00f9 aggressive per il trattamento della sclerosi multipla (natalizumab, rituximab, immunosoppressori chemioterapici).\nPrognosi.\nOggi la malattia ha una prognosi migliore rispetto ai casi riportati in passato, che avevano registrato gravi sintomi e mortalit\u00e0: gli esisti intermedi tra il completo recupero e la sostanziale invalidit\u00e0 o decesso sono statisticamente i pi\u00f9 frequenti, con miglioramenti clinici accentuati e in alcuni casi completi."}
{"id": "5324600", "revid": "47767", "url": "https://it.wikipedia.org/wiki?curid=5324600", "title": "Letteratura sub-apostolica", "text": ""}
{"id": "5324604", "revid": "76963", "url": "https://it.wikipedia.org/wiki?curid=5324604", "title": "Antonio Salvaggi", "text": "Biografia.\nSacerdote, teologo e bibliofilo, l'abate Salvaggi ebbe la cattedra di Teologia al Pontificio Collegio Inglese e successivamente l'incarico di cappellano di Agostino Chigi. Si dedic\u00f2 agli studi numismatici e teologici, approfondendo in maniera particolare i primi esemplari di monete coniati a Roma prima del secolo XI: raccolse rari esemplari di monete pontificie, costituendo un importante museo personale; compil\u00f2 inoltre un manoscritto, riportato dei maggiori studiosi dell'epoca e ritenuto fondamentale dagli esperti della materia. Nel 1807, come risultato delle sue ricerche, pubblic\u00f2 a Roma il \"De Nummo Argenteo S.Zacharie Pont. Max\", la cosiddetta proto-moneta, e diversi altri volumi di teologia.\nAlla sua morte, il 26 settembre 1812, dispose che il suo museo non fosse suddiviso tra gli eredi, ma conservato o ceduto interamente. Aderendo alle disposizioni testamentarie, gli eredi cedettero l'intera collezione a Federico I del W\u00fcrttemberg, con la mediazione del Cavaliere de Kolb, collezionista e Console del Sovrano a Roma. La collezione fu imballata in casse di legno e spedita alla volta di Ancona per giungere via mare a destinazione, ma durante la navigazione la nave sub\u00ec il naufragio e la collezione and\u00f2 dispersa nel mare Adriatico.\nIl suo corpo \u00e8 sepolto nella Chiesa di Sant'Agostino a Roma.\nIl 22 luglio 2009 la Giunta Capitolina ha dedicato alla sua memoria un Parco nel IV Municipio."}
{"id": "5324608", "revid": "149485", "url": "https://it.wikipedia.org/wiki?curid=5324608", "title": "Campionati europei di hockey su pista 1967", "text": "I Campionati Europei 1967 furono la 28\u00aa edizione dei campionati europei di hockey su pista; la manifestazione venne disputata in Spagna a Bilbao dal 20 al 28 maggio 1967.\nLa competizione fu organizzata dalla F\u00e9d\u00e9ration Internationale de Roller Sports.\nIl torneo fu vinto dalla nazionale portoghese per l'11\u00aa volta nella sua storia."}
{"id": "5324609", "revid": "1488961", "url": "https://it.wikipedia.org/wiki?curid=5324609", "title": "Letteratura subapostolica", "text": "La letteratura subapostolica raccoglie il \"corpus\" dei testi di autori cristiani risalenti alla cosiddetta epoca subapostolica (circa II secolo), immediatamente seguente a quella apostolica (I secolo). Pur essendo conosciuta anche con la dicitura scritti dei padri apostolici o scritti apostolici, nessuno degli autori di tali opere rientra nel novero degli apostoli, per cui formalmente tali diciture sono improprie, sebbene largamente attestate.\nStoria.\nIl nome \"Padri Apostolici\" deriva dal titolo di un'opera del teologo francese Jean-Baptiste Cotelier (1626 - 1686), \"SS. Patrum qui temporibus apostolicis floruerunt opera\" (1672), nella quale ha raggruppato cinque scrittori ecclesiastici: Barnaba, Clemente Romano, Ignazio di Antiochia, Policarpo di Smirne ed Erma. Il primo ad usare esplicitamente l'espressione \"Padri apostolici\" fu William Wake, nell'opera \"The Genuine Epistles of the Apostolical Fathers\" (1693).\nSuccessivamente il numero dei padri \u00e8 stato portato a sette, con l'aggiunta di Papia di Ierapoli e dell'autore della Lettera a Diogneto.\nGli scritti dei Padri apostolici hanno un carattere pastorale. Il loro contenuto ed il loro stile \u00e8 molto simile a quello degli autori del Nuovo Testamento. Lo stile narrativo prediletto infatti \u00e8 la lettera, inviata da una comunit\u00e0 ad un'altra comunit\u00e0. Essi costituiscono un ponte fra l'epoca della rivelazione e quella della tradizione e sono una testimonianza importantissima dei primi anni della fede cristiana. I Padri apostolici provengono da regioni diversissime dell'Impero romano: Italia, Asia Minore, Siria. Essi scrivono relativamente a circostanze particolari, presentando comunque un insieme di idee unificato, dal quale si pu\u00f2 desumere quale fosse la dottrina cristiana professata nella loro epoca.\nI contenuti delle lettere dei Padri apostolici erano a grandi linee i seguenti: l'incoraggiamento all'unit\u00e0 all'interno delle comunit\u00e0 cristiane, alla fede, all'obbedienza al vescovo, l'invito a fuggire l'idolatria e le eresie e praticare la penitenza e l'ascetismo, l'invito alla generosit\u00e0 e alla carit\u00e0 vicendevole. Esse inoltre contenevano anche indicazioni di carattere liturgico. \nGli scritti quindi contenevano pi\u00f9 dichiarazioni di circostanza che definizioni dottrinali vere e proprie. Un altro carattere comune delle loro opere \u00e8 quello escatologico: in esse si considera imminente la seconda venuta di Cristo (ipotesi millenarista). In generale comunque le opere dei Padri apostolici presentano una dottrina cristologica uniforme: Cristo \u00e8 il Figlio di Dio preesistente che partecip\u00f2 alla creazione del mondo.\nNon fanno parte del canone biblico, cio\u00e8 non sono inseriti tra i libri della Bibbia, per cui possono essere annoverati tra i testi apocrifi. Tuttavia, a differenza di molti altri testi apocrifi, nei primi secoli cristiani godettero di una notevole fortuna al punto che alcuni di essi sono contenuti anche in antichi manoscritti della Bibbia (per esempio nel Codex Sinaiticus e nel Codex Vaticanus).\nAnche in epoca contemporanea hanno un notevole valore sia per l'elevato livello delle parenesi (esortazioni) in essi contenute sia per lo studio della vita e della storia della Chiesa delle origini.\nDi seguito sono elencati gli scritti raccolti sotto questo gruppo:"}
{"id": "5324613", "revid": "113609790", "url": "https://it.wikipedia.org/wiki?curid=5324613", "title": "Dubai Tennis Championships 2015 - Singolare femminile", "text": "La detentrice del titolo \u00e8 Venus Williams, ma \u00e8 stata battuta al secondo turno da Lucie \u0160af\u00e1\u0159ov\u00e1. La vincitrice del torneo \u00e8 Simona Halep che ha battuto in finale Karol\u00edna Pl\u00ed\u0161kov\u00e1 con il punteggio di 6-4, 7-64.\nTeste di serie.\nLe prime 8 teste di serie e le due finaliste del Diamond Games 2015 hanno ricevuto un bye per il secondo turno."}
{"id": "5324624", "revid": "16758", "url": "https://it.wikipedia.org/wiki?curid=5324624", "title": "Michael Futa", "text": "Carriera.\nGiocatore.\nDopo la carriera universitaria (fu capitano della squadra della York University), ebbe una breve carriera da professionista, svolta interamente in Europa: per due stagioni nel massimo campionato danese (Gladsaxe e Herning, con cui vinse il titolo), e per due nella terza serie tedesca con il REV Bremerhaven.\nAllenatore.\nAppesi i pattini al chiodo non ancora trentenne, divenne primo allenatore dei St. Michael's Buzzers nella lega giovanile OPJHL per la stagione 1996-1997.\nL'anno successivo divenne assistente allenatore di Mark Napier ai St. Michael's Majors, in Ontario Hockey League. Fu confermato anche per la stagione 1998-1999, e quando Napier, dopo quattordici incontri con due sole vittorie, fu sollevato dall'incarico, Futa ne prese il posto e vi rimase fino al 2000.\nTra il 2000 ed il 2002 fu assistente allenatore degli Oshawa Generals (sempre in OHL), per quella che fu la sua ultima esperienza in panchina, affiancando a quel ruolo quello di assistente general manager.\nDirigente.\nDal 2002 al 2007 ricopr\u00ec il ruolo di general manager degli Owen Sound Attack, per essere poi chiamato a dirigere, assieme a Mark Yannetti, gli \"scout\" dei Los Angeles Kings.\nDopo sette stagioni in questo ruolo fu promosso vicepresidente con delega all'attivit\u00e0 hockeistica e direttore del personale."}
{"id": "5324631", "revid": "83531", "url": "https://it.wikipedia.org/wiki?curid=5324631", "title": "Mantova Sportiva 1943-1944", "text": "Questa pagina raccoglie le informazioni riguardanti la Mantova Sportiva nelle competizioni ufficiali della stagione 1943-1944.\nStagione.\nIl Mantova disputa il girone C emiliano gestiti dal Direttorio VII Zona. Con 3 punti si classifica in quarta posizione alle spalle del Modena."}
{"id": "5324633", "revid": "287204", "url": "https://it.wikipedia.org/wiki?curid=5324633", "title": "Goin' Home (album)", "text": ""}
{"id": "5324638", "revid": "1442080", "url": "https://it.wikipedia.org/wiki?curid=5324638", "title": "Dubai Tennis Championships 2015 - Qualificazioni singolare femminile", "text": ""}
{"id": "5324639", "revid": "110157", "url": "https://it.wikipedia.org/wiki?curid=5324639", "title": "Primera B Nacional 2015", "text": "La Primera B Nacional 2015 \u00e8 stata la 30\u00aa edizione del campionato argentino di calcio di seconda divisione. \u00c8 iniziata il 14 febbraio 2015 e si \u00e8 conclusa il 6 dicembre 2015.\nCome nella stagione precedente, il numero di squadre partecipanti al campionato \u00e8 stato di 22. Per adeguarsi alla riforma della Primera Divisi\u00f3n (che dall'edizione 2015 ha avuto la partecipazione di ben 30 squadre), la Primera B Nacional ha visto la promozione di 10 squadre nel massimo campionato e l'arrivo di altrettante squadre dal terzo livello della struttura federale del calcio argentino: 7 dal Torneo Federal A e 3 dalla Primera B Metropolitana.\nAl termine del campionato, 2 squadre sono state promosse in Primera Divisi\u00f3n: oltre alla vincitrice del campionato, l\u2032Atletico Tucum\u00e1n, \u00e8 stata promossa la squadra vincitrice di un \"torneo reducido\" tra le squadre classificatesi fra la 2\u00aa e la 5\u00aa posizione, il Patronato. Allo stesso tempo sono retrocesse nel terzo livello del calcio argentino 4 squadre, determinate con il sistema dei \"promedios\": il Guaran\u00ed Antonio Franco, il Gimnasia di Mendoza, lo Sportivo Belgrano di San Francisco e l\u2032Uni\u00f3n di Mar del Plata.\nClassifica.\nLegenda:\nNote:\nRetrocessioni (\"Descenso\").\nAl termine del campionato retrocedono nella categoria inferiore le 4 squadre con la peggior media punti (\"promedio\"), che si calcola sulla base del punteggio totale ottenuto da ogni squadra nel campionato 2015 sommato al punteggio totale delle precedenti 3 stagioni giocate nella categoria.\nLegenda:\nCalendario e risultati.\nPlay-off promozione.\nSemifinali.\nGiocate il 20 novembre (andata) e il 26 novembre (ritorno).\nFinale.\nGiocata il 30 novembre (andata) e il 6 dicembre (ritorno).\nSpareggio retrocessione.\nGiocata il 25 novembre."}
{"id": "5324640", "revid": "729019", "url": "https://it.wikipedia.org/wiki?curid=5324640", "title": "Madame Edwarda", "text": "Madame Edwarda \u00e8 un romanzo breve di Georges Bataille pubblicato per la prima volta sotto lo pseudonimo di Pierre Ang\u00e9lique nel 1937 dalle \u00c9ditions du Solitaire. Il manoscritto originale \u00e8 stato dedicato a Paul \u00c9luard. Successivamente il libro viene pubblicato ancora pseudonimo ma con prefazione a firma dell'autore presso \u00c9ditions Pauvert nel 1956 e nelle \"\u0152uvres compl\u00e8tes\" postume da Gallimard nel 1974.\nPer Bataille l'erotismo \u00e8 inseparabile dal sacrilegio, come ben spiega in \"La letteratura e il male\" attraverso le opere di Charles Baudelaire, Franz Kafka e Jean Genet.\nPer la protagonista l'estasi mistica viene vissuta in quello che solitamente \u00e8 considerato basso e vergognoso, diabolico e sporco dalla religione: vale a dire in tutto ci\u00f2 che \u00e8 giudicato come oscenit\u00e0. Madame Edwarda \u00e8 una prostituta che lavora alacremente e felicemente all'interno di un bordello, affermando che solamente l\u00ec esiste Dio il quale non s'incarna affatto in Cristo, ma bens\u00ec in \"una puttana\". Pertanto pi\u00f9 Edwarda si far\u00e0 oscena e pi\u00f9 diventer\u00e0 divina.\nBataille inoltre d\u00e0 una rappresentazione della morte divinizzata che pu\u00f2 essere ritrovata pari pari anche in Leopold von Sacher-Masoch, idea espressa soprattutto nell'opera \"Le anime pescatrici\" del 1866: nella commistione di sesso e morte s'irradia l'estasi."}
{"id": "5324647", "revid": "1543377", "url": "https://it.wikipedia.org/wiki?curid=5324647", "title": "BT Tower", "text": "La BT Tower (in italiano: \"Torre BT\") \u00e8 una torre di comunicazione situata a Londra, nel quartiere Fitzrovia, di propriet\u00e0 del \"BT Group\". \nNota originariamente come GPO Tower, poi Post Office Tower e successivamente come London Telecom Tower, \u00e8 stata per decenni l'edificio pi\u00f9 alto di Londra e di tutto il Regno Unito, primato mantenuto fino al 1980, anno del completamento della Natwest Tower.\nStoria.\nGenesi del progetto.\nLa torre fu commissionata nel 1960 dal Ministero dei Lavori Pubblici per ospitare il nuovo \"General Post Office\". Esso all'epoca aveva sede presso l'attiguo \"Museum Telephone Exchange\" che, dalla fine degli anni quaranta del Novecento, disponeva di una grande antenna radiofonica utilizzata in seguito anche per trasmettere il primo segnale televisivo tra Londra e Birmingham. \nAl tempo, infatti, il \"General Post Office\" era un Dipartimento di Stato che deteneva il monopolio di ogni forma di comunicazione che prevedeva un mittente e un destinatario, pertanto controll\u00f2 inizialmente anche la gestione del servizio telegrafico, della rete telefonica e, in seguito, di qualsiasi forma di comunicazione.\nIl progetto della nuova torre fu opera dell\u2019architetto Eric Bedford e del suo collaboratore G. Yeats, mentre l\u2019azienda costruttrice che si aggiudic\u00f2 l\u2019appalto fu la \"Peter Lind &amp; Co. Ltd.\" I lavori di costruzione iniziarono nel giugno del 1961 e vennero completati il 15 luglio 1964 per un costo complessivo di quasi nove milioni di sterline.\nL\u2019apertura.\nL\u2019inaugurazione della \"GPO Tower\" avvenne l\u20198 ottobre 1965 alla presenza del Primo Ministro Harold Wilson e del Postermaster General del \"General Post Office\" Anthony Wegwood Benn, che assegn\u00f2 ufficialmente il codice postale \"YTOW\" alla nuova struttura ed effettu\u00f2 la prima chiamata telefonica con le nuove apparecchiature al Lord Mayor di Birmingham. Egli in quest'occasione afferm\u00f2: \u00ab [...] the new \"General Post Office Tower\" symbolised 20th century Britain. Lean, practical and futuristic, it epitomised the technical and architectural skills of the second industrial revolution.\u00bb \nGli uffici furono operativi a partire dal 19 maggio 1966, due giorni dopo la visita ufficiale della regina Elisabetta II e, malgrado all'epoca la telefonia fosse connessa principalmente via cavo, grazie alla innovativa tecnologia installata venne inaugurata anche una rete di diffusione aerea di microonde radio tale da consentire di effettuare fino a 150.000 telefonate contemporaneamente, oltre alla trasmissione del segnale radiotelevisivo e, grazie alla antenna radar presente sulla sommit\u00e0, anche informazioni relative alla sicurezza aerea di strategica importanza durante la Guerra Fredda. \nDivenuta presto il simbolo pi\u00f9 avveniristico della capitale britannica, nel primo anno di gestione la moderna torre ospit\u00f2 poco meno di un milione di visitatori, grazie anche al celebre ristorante panoramico rotante dell\u2019ultimo piano.\nA partire dal 1968 la torre ospit\u00f2 una serie di competizioni sportive che prevedevano l\u2019ascesa a piedi percorrendo gli 842 gradini delle scale, tra cui si ricorda la prima edizione a cui partecip\u00f2 la squadra della \"University City of London\" e quella della \"Edinburgh University\" tenutasi il 18 aprile dello stesso anno.\nNel 1969 il \"General Post Office\" venne abolito e i suoi beni vennero trasferiti alla \"Post Office Corporation\", pertanto la torre venne rinominata \"Post Office Tower\".\nL\u2019attentato.\nNell'autunno del 1971 la torre sub\u00ec un rovinoso attentato rivendicato inizialmente dalla Provisional IRA e in seguito dalla \"Angry Brigade\", un gruppo anarchico: un ordigno presumibilmente nascosto nei bagni del ristorante panoramico esplose alle 4:30 del mattino del 1\u00ba novembre.\nI danni furono ingenti, tutte le vetrate del trentatreesimo piano andarono in frantumi e oltre la met\u00e0 del rivestimento perimetrale in acciaio fu completamente sventrato dalla deflagrazione, che lasci\u00f2 una voragine aperta sul vuoto; gran parte dei detriti precipitarono al suolo, tuttavia non vi furono feriti o vittime e la struttura portante non present\u00f2 compromissioni per la propria stabilit\u00e0. \nPer circa due anni il ristorante rimase chiuso e, seppur ripristinato a seguito dei lavori di ricostruzione seguendo il progetto originale, cess\u00f2 definitivamente l\u2019attivit\u00e0 nel 1980, allo scadere della licenza e con la sua chiusura termin\u00f2 anche l\u2019ingresso al pubblico, che fino ad allora cont\u00f2 un flusso di 4.632.822 visitatori.\nRistrutturazioni e riaperture.\nNel 1981 il monopolio delle telecomunicazioni cess\u00f2 e la \"Post Office Corporation\" fu scorporata in due enti distinti: \"Post Office\" e \"British Telecom\", pertanto l'edificio fu nuovamente rinominato \"London Telecom Tower\" e sottoposto a un primo riammodernamento. Da allora la torre, vista la sua crescente importanza strategica come centro di trasmissione dati e di telecomunicazioni, non fu pi\u00f9 accessibile al pubblico per ragioni di sicurezza.\nNei primi anni duemila la torre \u00e8 stata acquistata dal \"BT Group\", nuovamente riammodernata e rinominata \"BT Tower\". Essa \u00e8 sede del \"Network Switching Centre\", autorit\u00e0 che sovrintende al traffico radiofonico, televisivo, informatico e satellitare di tutto il Regno Unito, nonch\u00e9 sede di uffici e di alcune emittenti radiofoniche.\nIl 31 ottobre 2009 lo schermo installato sulla sommit\u00e0 inizi\u00f2 a riportare il conto alla rovescia del numero di giorni che mancavano all\u2019inizio delle Olimpiadi del 2012, in occasione delle quali era stata annunciata anche la contestuale riapertura del ristorante panoramico all\u2019ultimo piano; tuttavia nel 2010 tale decisione \u00e8 stata revocata.\nNell\u2019ottobre del 2015, in occasione del cinquantenario della torre, il trentaquattresimo piano \u00e8 stato riaperto al pubblico per due giorni e saltuariamente \u00e8 accessibile per alcuni eventi aziendali e di beneficenza.\nDescrizione.\nArchitettura.\nProgettata dall\u2019architetto inglese Eric Bedford, questa struttura si distingue rispetto alle innumerevoli altre analoghe nel mondo per la sua capacit\u00e0 di coniugare la funzionalit\u00e0 di una torre all'estetica di un edificio. Ci\u00f2 si percepisce principalmente nella sezione inferiore che, a differenza dei tronconi in cemento armato di altre torri, ospita invece locali abitabili destinati a uffici. \nEssa si erge per 191 metri complessivi e 37 piani, con una struttura portante cilindrica in cemento armato al suo interno ed \u00e8 caratterizzata dalla sovrapposizione di moduli cilindrici rivestiti da pannelli in acciaio e vetro, per un totale di circa 50.000 metri quadri di superficie vetrata. Le sue fondazioni sono costituite da un grande plinto troncopiramidale in cemento che poggia su una gettata di calcestruzzo armato di un metro di spessore e di circa 27 metri quadrati di superficie, realizzata a 52 metri di profondit\u00e0. \nLa prima sezione cilindrica della torre al di sopra del basamento su cui sorge misura 12 metri di diametro, 55 metri di circonferenza e ospita 15 piani destinati a uffici.\nAl di sopra di essa c\u2019\u00e8 una sezione di 35 metri di altezza caratterizzata da cinque livelli di terrazze circolari interamente destinate all\u2019alloggiamento permanente di svariati dispositivi come antenne, ripetitori, proiettori luminosi e gran parte dei fari stroboscopici per il traffico aereo. Questa sezione della torre non presenta alcun rivestimento esterno e, lasciando filtrare l'aria, contribuisce a ridurre la resistenza al carico del vento, garantendo un'ottimale stabilit\u00e0 della struttura.\nLa parte sommitale \u00e8 costituita da un modulo cilindrico aggettante pi\u00f9 largo che misura circa 20 metri di diametro, scandito da 6 piani che ospitano gli uffici direzionali e locali tecnici di servizio. In corrispondenza del 34\u00ba piano vi \u00e8 la sezione pi\u00f9 sporgente che tuttora ruota lentamente su se stessa in senso orario e che originariamente ospitava il celebre ristorante panoramico \"Top of the Tower\", chiuso nel 1980. Attualmente ospita una sala panoramica destinata saltuariamente a eventi aziendali e compie un giro completo ogni 26 minuti.\nA coronamento di questa struttura, tra il 36\u00ba e il 37\u00ba piano, \u00e8 installato un grande schermo elettronico che riporta il logo \"BT Group\" e altre immagini a rotazione; esso \u00e8 il pi\u00f9 grande schermo curvo a led mai costruito e conta ben 529.750 led disposti in 177 bande verticali e occupa un\u2019area complessiva di 280 metri quadri per una circonferenza di 57 metri. \nAl di sopra di esso vi \u00e8 un ulteriore modulo cilindrico pi\u00f9 piccolo di circa 12 metri di diametro su cui \u00e8 installata la guglia costituita da un traliccio metallico con antenna di circa 15 metri di altezza che ha sostituito la prima antenna, che era dotata anche di trasmettitore radar.\nAll\u2019interno della torre due nuovi ascensori, installati nel 2009, raggiungono la cima dell'edificio in circa 30 secondi, percorrendo la distanza a una velocit\u00e0 di 7 metri al secondo e, grazie a una speciale legge deroga del Parlamento, possono essere utilizzati anche in caso di incendio per evacuare l'intero edificio.\nTecnologia.\nLa \"BT Tower\" \u00e8 il centro di trasmissione dati pi\u00f9 grande e importante del Regno Unito, fulcro di una vastissima rete di comunicazione di dati che riceve e trasmette circa il 95% di tutti i contenuti radiofonici, telefonici e televisivi britannici, comprese le trasmissioni televisive in diretta, i collegamenti satellitari e l'emissione dei segnali delle pi\u00f9 recenti tecnologie HD, 3D e 4K, per un totale di circa 18.000 ore di contenuti giornalieri, ventiquattr'ore al giorno. \nGran parte della trasmissione dati \u00e8 effettuata tramite l'utilizzo di fibre ottiche ma l'apparato tecnologico presente nella \"BT Tower\" consente anche la trasmissione di 25 stazioni radiofoniche utilizzando la tecnologia \"LoRaWAN\" e inoltre nel settembre 2016 la torre \u00e8 diventata la struttura pi\u00f9 alta del mondo a ospitare una stazione base \"IoT\", come parte della rete \"Things Connected\" lanciata a Londra nel 2015, che consente anche la trasmissione \"Wi-Fi\" per le sue innumerevoli applicazioni nell'odierna tecnologia."}
{"id": "5324649", "revid": "661246", "url": "https://it.wikipedia.org/wiki?curid=5324649", "title": "Comitato nazionale dell'ordine e della sicurezza pubblica", "text": ""}
{"id": "5324652", "revid": "785863", "url": "https://it.wikipedia.org/wiki?curid=5324652", "title": "Gennaro Savastano", "text": ""}
{"id": "5324653", "revid": "1543377", "url": "https://it.wikipedia.org/wiki?curid=5324653", "title": "Elezioni comunali a Reykjav\u00edk del 2010", "text": "Le elezioni comunali a Reykjav\u00edk del 2010 si sono tenute il 29 maggio per eleggere i nuovi sindaco e consiglieri. Un nuovo partito politico, Besti flokkurinn, ha partecipato alle elezioni, ottenendo 6 seggi, sconfiggendo cos\u00ec tutti gli altri partiti."}
{"id": "5324669", "revid": "1355461", "url": "https://it.wikipedia.org/wiki?curid=5324669", "title": "Sabueso espa\u00f1ol", "text": "Il Sabueso espagnol \u00e8 una razza canina di origine spagnola, riconosciuta dalla FCI.\nIl Sabueso Espanol, dal punto di vista sportivo, \u00e8 utilizzato soprattutto per quanto riguarda la piccola selvaggina, dando ottimi risultati anche nella caccia al cinghiale, al capriolo, al cervo, all'orso e al lupo. \u00c8 anche un ottimo cane da compagnia dal temperamento dolce e tranquillo."}
{"id": "5324676", "revid": "1573940", "url": "https://it.wikipedia.org/wiki?curid=5324676", "title": "Oratorio di Sant'Erasmo (Uzzano)", "text": "L'oratorio di Sant'Erasmo si trova a Uzzano, nella frazione di Sant'Allucio, diocesi di Pescia, regione Toscana.\nNotizie storiche.\nL'oratorio fu costruito nel 1661 da Erasmo Orlandi, esponente di una delle pi\u00f9 antiche famiglia nobiliari di Pescia, che sin dal Medioevo possedevano beni nel territorio uzzanese, tra cui il castello di Tobbiano. Gli Orlandi erano proprietari anche della villa retrostante l'edificio sacro. Secondo la tradizione, in questa localit\u00e0 sorse alla met\u00e0 del XV secolo la prima tipografia del territorio di Pescia. Agli inizi dell'Ottocento, l'oratorio divenne propriet\u00e0 del capitolo della Cattedrale di Pescia.\nArchitettura.\nL'oratorio sorge a cavalcioni del Rio Furicaia, lungo la Via Provinciale Lucchese. \u00c8 a un'unica navata, con un corpo laterale nel quale si trova la sacrestia. Sulla facciata, un bello stemma in pietra della famiglia Orlandi. Sul portale in pietra serena, si legge la scritta \"D.O.M divoque Erasmo dicatum\". L'interno, piuttosto spoglio, \u00e8 sovrastato dall'imponente altare maggiore neoclassico, su cui si trova la bella tela \"Vergine Assunta in cielo tra i santi Giuliano e Lorenzo\", dipinta dal famoso artista Sebastiano Vini. La tela \u00e8 nell'oratorio dal 1806, in origine si trovava nell'antica pieve poi prepositura, oggi cattedrale di Pescia.\nBibliografia.\nAlberto Maria Onori, Guida al territorio di Uzzano, Pontari editore 2009."}
{"id": "5324678", "revid": "117390805", "url": "https://it.wikipedia.org/wiki?curid=5324678", "title": "20 Fenchurch Street", "text": "20 Fenchurch Street \u00e8 un grattacielo commerciale di Londra che prende il nome dal suo indirizzo lungo Fenchurch Street, nel centro storico del quartiere finanziario di Londra. \u00c8 stato soprannominato \"The Walkie Talkie\" per la sua forma caratteristica.\nStoria.\nIl progetto iniziale della torre prevedeva un'altezza massima di quasi duecento metri ma venne ridimensionata dopo le preoccupazioni circa l'impatto visivo sulla vicina Cattedrale di St. Paul e la Torre di Londra. Successivamente \u00e8 stato approvato nel 2006 con un'altezza rivista, tuttavia anche dopo il ridimensionamento c'erano evidenti preoccupazioni da parte di storiche associazioni urbanistiche, le quali temevano il suo impatto sulla zona circostante. Il progetto \u00e8 stato quindi oggetto di un'inchiesta pubblica; nel 2007, tale inchiesta si pronunci\u00f2 a favore degli sviluppatori e all'edificio fu concesso il permesso di pianificazione completa.\nPrima degli inizi della costruzione, nel 2007, le due societ\u00e0 costruttive cooperanti Land Securities e Canary Wharf Group dichiararono che l'edificio sarebbe stato ultimato entro il 2011, tuttavia con la Grande Recessione del 2009 la data prima fu da destinarsi e infine il progetto fu procrastinato al 2013-2014. L'inaugurazione, infatti, \u00e8 avvenuta nel maggio 2014.\n20 Fenchurch Street rappresenta un esempio di una serie di nuovi grattacieli nella zona; altri includono \"The Pinnacle\", il Leadenhall Building e \"The Scalpel\". Un certo numero di aziende, tra cui diversi assicuratori e sindacati del mercato assicurativo, hanno accettato di diventare inquilini di 20 Fenchurch Street dopo il suo completamento e l'edificio \u00e8 stato uno dei pi\u00f9 riusciti della citt\u00e0 nell'ambito del numero di affitti concessi in breve tempo.\nLa costruzione fu completata nella primavera del 2014 e l'attico con dei giardini \u00e8 stato aperto nel gennaio 2015. Nel 2017 \u00e8 stato rivenduto alla \"Lee Kum Kee\", una conglomerata del ramo alimentari di Hong Kong, per cifra record di 1.3 miliardi di \u00a3.\nDescrizione e caratteristiche.\nProgettato dall'architetto Rafael Vi\u00f1oly \u00e8 costato oltre 200 milioni di sterline, 20 Fenchurch Street offre un modulo di \"top-heavy\" fortemente distintivo che sembra scoppiare verso l'alto e verso l'esterno. L'edificio si erge per 34 piani, per un'altezza complessiva di 160 metri ed \u00e8 il quinto edificio pi\u00f9 alto della \"City\" di Londra. Una piattaforma di osservazione di grandi dimensioni, bar e ristoranti sono inclusi negli ultimi tre piani aperti al pubblico.\nLa riflessione dei raggi solari.\nNell'estate del 2014, a pochi mesi dal suo completamento, \u00e8 stato appurato che la caratteristica forma concava del prospetto sud del grattacielo agevola la riflessione dei raggi solari aumentando notevolmente il calore. Questo inaspettato fenomeno ha causato notevoli problemi alla strada sottostante: abbagli, riflessi fastidiosi e il raggiungimento di temperature tra i 91 \u00b0C e i 117 \u00b0C. L'autorit\u00e0 municipale di Londra ha addirittura dovuto sospendere il transito e la sosta nella via del grattacielo poich\u00e9 pi\u00f9 volte alcune carrozzerie di automobili parcheggiate si sono parzialmente sciolte a causa della fortissima concentrazione di calore dovuta ai raggi solari riflessi dall'edificio. Questa grave problematica \u00e8 stata risolta con l'installazione postuma sulla facciata sud di un esteso sistema di lamelle frangisole e la situazione \u00e8 tornata alla normalit\u00e0."}
{"id": "5324679", "revid": "119297615", "url": "https://it.wikipedia.org/wiki?curid=5324679", "title": "Handicap Sport Varese", "text": "La Handicap Sport Varese \u00e8 una societ\u00e0 sportiva paralimpica nata con l'intento di promuovere lo sport per le persone disabili. Per ragioni di sponsorizzazione \u00e8 nota come Amca Elevatori HSVarese.\nStoria.\nFondata nel 1984, dagli anni '90 dedica la sua attivit\u00e0 principalmente al basket in carrozzina. Dal 2001 torna all'attivit\u00e0 agonista di alto livello grazie alla partnership e il sostegno di Pallacanestro Varese. La scalata iniziata nel 2011 porta l'HSVarese in pochi anni dalla Serie B alla Serie A ed alla partecipazione nel 2015 al Wheelchair Basketball Federation Euroleague 3.\nRoster 2020-2021.\nHead Coach: Fabio Bottini"}
{"id": "5324682", "revid": "110157", "url": "https://it.wikipedia.org/wiki?curid=5324682", "title": "Lega Nazionale A 2011 (football americano)", "text": "La Lega Nazionale A 2011 \u00e8 stata la 26\u00aa edizione del campionato di football americano di primo livello, organizzato dalla SAFV.\nStagione regolare.\nClassifica.\nLa classifica della regular season \u00e8 la seguente:"}
{"id": "5324684", "revid": "991694", "url": "https://it.wikipedia.org/wiki?curid=5324684", "title": "MSC Symphony", "text": ""}
{"id": "5324688", "revid": "108381663", "url": "https://it.wikipedia.org/wiki?curid=5324688", "title": "Zinclipscombite", "text": "La zinclipscombite \u00e8 un minerale. \u00c8 l'analogo della lipscombite con lo zinco in sostituzione del ferro ferroso ()."}
{"id": "5324692", "revid": "594360", "url": "https://it.wikipedia.org/wiki?curid=5324692", "title": "Lee Tae-ri", "text": "Biografia.\nLee Tae-ri nasce a Namyangju, Corea del Sud, il 28 giugno 1993; il suo vero nome \u00e8 Lee Min-ho e ha una sorella maggiore. Dopo aver studiato alla Paikyang High School, s'iscrive al dipartimento di teatro della Chung-Ang University.\nInizia a lavorare come attore da bambino, debuttando a cinque anni nella sitcom del 1998 di SBS \"Sunpung sanbu-ingwi\". Una carriera nella recitazione \u00e8 il sogno dei suoi genitori, infatti suo padre non aveva potuto fare l'attore pur desiderandolo molto. Lee, tuttavia, non \u00e8 interessato e inizia a giocare a calcio in segno di ribellione. Diventa il capitano della squadra della scuola media e riceve il premio di capocannoniere alla Seoul FC Junior Championship Cup del 2008 per aver segnato 10 gol in una partita. Vuole giocare a calcio a livello professionistico, ma, approdato al liceo, si rende conto di cosa sia veramente la recitazione e decide di dedicarsi ad essa. Nel 2010 entra nel cast del film \"Gwi\", e insieme a Kim Yoo-jung nel drama \"Gumiho - Yeo-unu-idyeon\". Nel 2012 ottiene l'attenzione del pubblico interpretando il giovane Yang-myung in \"Haereul pum-eun dal\", a cui fa seguito il film \"Howling\"; entra anche nel cast delle serie \"Oktapbang wangseja\" e \"Daepungsu\", e nel film \"Running Man\". Il 13 giugno 2018 annuncia l'adozione dello pseudonimo Lee Tae-ri, che utilizzer\u00e0 per il resto della carriera al posto del nome di battesimo."}
{"id": "5324693", "revid": "767487", "url": "https://it.wikipedia.org/wiki?curid=5324693", "title": "Rebellion (gruppo musicale)", "text": "I Rebellion sono un gruppo heavy/power metal tedesco, formato nel 2001 dal bassista Tomi G\u00f6ttlich e dal chitarrista Uwe Lulis dopo l'uscita di quest'ultimo dai Grave Digger nell'anno precedente.\nStoria.\nIl primo lavoro viene pubblicato nel 2002 con il titolo \"Shakespeare's Macbeth - A Tragedy in Steel\", e si imposta come una metal-opera i cui brani riprendono i principali passaggi della celebre tragedia di William Shakespeare, con l'inserimento di diversi passaggi originali narrati dai vari membri della band.\nNell'anno successivo, con la stessa formazione pubblicano l'album \"Born a Rebel\", album con tematiche molto pi\u00f9 vicine all'heavy-metal classico e sonorit\u00e0 pi\u00f9 ruvide e pesanti, e con il quale la band inizia ad acquisire una certa popolarit\u00e0 anche al di fuori della madrepatria, permettendo loro di iniziare un primo tour europeo come gruppo principale, dopo i primi anni passati come gruppo di supporto dei Running Wild, storica band heavy-metal tedesca.\nNel 2005 viene pubblicato \"Sagas of Iceland - The History of the Vikings Volume 1\", che sar\u00e0 il primo capitolo di una trilogia dedicata alla storia e alla mitologia vichinga, caratterizzato da sonorit\u00e0 distese e vicine all'epic metal alternate a sonorit\u00e0 pi\u00f9 pesanti e rapide tipiche del power metal; i brani sono volti a narrare vicende storiche o leggendarie legate ai i pi\u00f9 importanti personaggi della storia medioevale scandinava, quali Harald Bellachioma o Canuto il Grande.\nL'album seguente \"Miklagard - The History of the Vikings Volume 2\" segue il percorso tematico tracciato dal primo volume, ma con timbriche pi\u00f9 scure ed aggressive gi\u00e0 a partire dal brano introduttivo V\"i Seglar Mot Miklagard\", completamente cantato in svedese (da Charles Rytk\u00f6nen dei Morgana Lefay) e narrante la partenza degli uomini vichinghi alla volta del Mediterraneo; il titolo infatti deriva dall'antico nome norreno dell'odierna Istanbul, dove i mercenari vichinghi presero servizio alla corte di diversi imperatori durante l'impero bizantino.\nNel 2008 il gruppo \u00e8 costretto ad uno fermo di un intero anno a causa del grave incidente motociclistico accaduto al chitarrista Uwe Lulis, il quale per i gravi danni riportati non pot\u00e9 quasi mai esibirsi ai concerti, al punto che nel 2010 decide di abbandonare il gruppo, non prima di aver per\u00f2 contribuito alla scrittura del terzo ed ultimo volume della saga sui Vichinghi.\nNel 2012 con una formazione quasi completamente rinnovata (della formazione originale rimangono solo Tomi G\u00f6ttlich e Michael Seifert), i Rebellion pubblicano il loro sesto album \"Arminius - Furor Teutonicus\", completamente centrato sulla disfatta di Publio Quintilio Varo presso la foresta di Teutoburgo, nella quale il generale romano venne attirato e sconfitto da Arminio, comandante dei Cherusci.\nNel 2015 pubblicano il loro settimo album in studio, \"Wyrd bi\u00f0 ful ar\u00e6d \u2013 The History of the Saxons\", il quale prosegue la linea tracciata dai titoli precedenti sulla storia e le tradizioni delle popolazioni nordiche e germaniche trattando della storia dei Sassoni."}
{"id": "5324695", "revid": "767487", "url": "https://it.wikipedia.org/wiki?curid=5324695", "title": "Mejillonesite", "text": "La mejillonesite \u00e8 un minerale."}
{"id": "5324707", "revid": "149485", "url": "https://it.wikipedia.org/wiki?curid=5324707", "title": "Campionati europei di hockey su pista 1969", "text": "I Campionati Europei 1969 furono la 29\u00aa edizione dei campionati europei di hockey su pista; la manifestazione venne disputata in Svizzera a Losanna dal 3 all'11 maggio 1969.\nLa competizione fu organizzata dalla F\u00e9d\u00e9ration Internationale de Roller Sports.\nIl torneo fu vinto dalla nazionale spagnola per la 5\u00aa volta nella sua storia."}
{"id": "5324711", "revid": "88740", "url": "https://it.wikipedia.org/wiki?curid=5324711", "title": "It's Real", "text": ""}
{"id": "5324714", "revid": "177744", "url": "https://it.wikipedia.org/wiki?curid=5324714", "title": "Banda laterale unica", "text": ""}
{"id": "5324716", "revid": "827882", "url": "https://it.wikipedia.org/wiki?curid=5324716", "title": "Masa", "text": ""}
{"id": "5324717", "revid": "28592", "url": "https://it.wikipedia.org/wiki?curid=5324717", "title": "Comune del Marocco", "text": ""}
{"id": "5324722", "revid": "183694", "url": "https://it.wikipedia.org/wiki?curid=5324722", "title": "Alessandro Paternostro", "text": "Biografia.\nFiglio di Paolo Paternostro, fu docente di Diritto all'Universit\u00e0 degli Studi di Palermo.\nDeputato alla Camera del Regno per due legislature (dal 1886 alla morte) e prefetto nelle citt\u00e0 di Reggio Calabria, Lucca, Agrigento e Ferrara.\nDalla moglie Clotilde Martinelli ebbe diversi figli tra cui Giuseppe, console del Giappone a Palermo; Guglielmo; Roberto; Angela.\nSi occup\u00f2 inoltre di studi sulla storia e la cultura orientale, in particolare su quella giapponese. Fu insignito dall'imperatore del Giappone dell'ordine del Sol Levante."}
{"id": "5324723", "revid": "729019", "url": "https://it.wikipedia.org/wiki?curid=5324723", "title": "Alasdair Dickinson", "text": "Biografia.\nDopo avere iniziato a giocare con il Dundee HSFP nel 2001, due anni pi\u00f9 tardi Dickinson pass\u00f2 al rugby professionistico unendosi all'Edimburgo. Nel 2007, dopo quattro anni di militanza in Celtic League, si trasfer\u00ec al Gloucester per giocare nella English Premiership. Con la squadra inglese raggiunse le semifinali di Premiership durante le stagioni 2007-08 e 2010-11, oltre ai quarti di finale di Heineken Cup 2007-08. Convocato per disputare la , fece il suo debutto internazionale affrontando il 23 settembre la a Murrayfield.\nTerminata l'esperienza con il Gloucester, Dickinson rimase per altri due anni in Inghilterra firmando nel 2011 un contratto con i Sale Sharks. Fu selezionato per la dove collezion\u00f2 tre presenze subentrando dalla panchina contro , e . Nel 2013 torn\u00f2 nuovamente a giocare in Scozia unendosi all'Edimburgo."}
{"id": "5324725", "revid": "767487", "url": "https://it.wikipedia.org/wiki?curid=5324725", "title": "Armbrusterite", "text": "L'armbrusterite \u00e8 un minerale."}
{"id": "5324726", "revid": "767487", "url": "https://it.wikipedia.org/wiki?curid=5324726", "title": "Atencioite", "text": "L'atencioite \u00e8 un minerale."}
{"id": "5324728", "revid": "729019", "url": "https://it.wikipedia.org/wiki?curid=5324728", "title": "Fillowite", "text": "La fillowite \u00e8 un minerale appartenente all'omonimo gruppo."}
{"id": "5324729", "revid": "1300668", "url": "https://it.wikipedia.org/wiki?curid=5324729", "title": "Rocco Gullo", "text": "Biografia.\nNato da una famiglia di proprietari terrieri del Belice, prese parte alla fine della prima guerra mondiale e dopo la laurea in giurisprudenza a Palermo, ruppe con la famiglia, intraprendendo la carriera forense. Arrestato e assolto nel 1925, durante il periodo fascista, in cui si oppose al regime e svolse attivit\u00e0 antifascista clandestina.\nDopo l'occupazione alleata, fu nominato sindaco di Palermo (dal novembre 1944 al novembre 1946) dal CLN. Nel febbraio 1946 la commissione di reggenza del PSI di Palermo lo aveva espulso dal partito per le sue posizioni riformiste , ma il provvedimento fu sospeso da Nenni.\nFu quindi eletto deputato all'Assemblea Costituente il 2 giugno 1946, per il PSIUP con quasi 10.000 preferenze.\nCon la scissione di Palazzo Barberini ader\u00ec al Partito Socialista dei Lavoratori Italiani (poi PSDI) di Saragat, di cui divenne presidente del gruppo parlamentare . Alle prime elezioni comunali repubblicane del novembre 1946 fu eletto consigliere comunale nelle liste del Partito Socialista Italiano.\nNel 1948 non riusc\u00ec a essere eletto alla Camera e al Senato e cos\u00ec nel 1953.\nNel 1950 fu nominato dal presidente del consiglio Alcide De Gasperi Vice presidente della Cassa per il Mezzogiorno. Fu anche vicepresidente dell'Irfis. Rieletto nel 1952 per il PSDI consigliere comunale di Palermo, fu anche vice sindaco di Palermo.\nEra marito della scrittrice Elena Paternostro (Palermo, 1911 - 1958), nipote del deputato Alessandro Paternostro."}
{"id": "5324743", "revid": "1345938", "url": "https://it.wikipedia.org/wiki?curid=5324743", "title": "Chien Fran\u00e7ais Tricolore", "text": "Il Fran\u00e7ais Tricolore \u00e8 una razza canina di origine francese e secondo la classificazione cinologica FCI risponde allo standard nr. 219/15.09.1997.\n\u00c8 un cane da muta di media-grande taglia, elegante, sufficientemente strutturato e muscoloso.\nOrigine.\nCome per gli altri segugi francesi, si dice che questi cani siano stati selezionati dall'accoppiamento fra Gascon saintongeois, \u201cPoitevin\u201d e \u201cFoxhound\u201d. A lungo questa razza non assunse caratteri ben fissati, tanto che gli stessi cinofili francesi li definivano \u201cbatard\u201d. Una volta stabilizzata la tipicit\u00e0 della razza, rimasero comunque poco comuni, infatti anche oggi, continuano a essere quasi esclusivamente cani da lavoro.\nAspetto.\nTesta e collo: La testa non \u00e8 grande, ma abbastanza allungata, con protuberanza occipitale marcata. Il muso \u00e8 diritto, piuttosto lungo e a volte leggermente \u201cmontonino\u201d. Le labbra hanno una quadratura molto leggera. Il cranio \u00e8 leggermente arrotondato, con scatola cranica abbastanza sviluppata e solco frontale pi\u00f9 accentuato.\nIl tartufo \u00e8 nero con narici aperte. I denti sono completi nello sviluppo e nel numero. Il collo \u00e8 lungo, forte e qualche volta con una leggera giogaia. Le orecchie sono larghe, attaccate all'altezza dell'occhio, leggermente girate, non troppo flessibili, e raggiungono di preferenza la radice del tartufo o arrivano a due dita da esse. Gli occhi sono grandi e bruni, talvolta cerchiati di nero. Lo sguardo \u00e8 intelligente.\nCorpo e coda: Il torace \u00e8 profondo e ben disceso sino ai gomiti, le costole sono lunghe e non troppo piatte. Il dorso \u00e8 sostenuto e ben collegato. Il ventre \u00e8 leggermente retratto.\nArti: Gli arti anteriori si presentano ben dritti e larghi. I piedi sono magri. I posteriori presentano anche ben dritte, in armonia con la parte anteriore. Le cosce sono lunghe, e sufficientemente muscolose. I garretti abbastanza larghi, vicini al suolo, leggermente piegati. Le spalle sono lunghe e aderenti al torace. La coda \u00e8 abbastanza lunga, portata alta ed in maniera elegante.\nPelo e mantello: Il pelo \u00e8 raso e piuttosto fine.\nI colori: Il mantello \u00e8 tricolore, con gualdrappa pi\u00f9 o meno estesa. Macchie focate di preferenza vivaci o anche color rame. La macchia color carbone sulle guance e sulle labbra, cos\u00ec come le moschettature di colore blu o fuoco sugli arti e sul corpo non sono da ricercarsi. Il pelo cosiddetto \u201cda lupa\u201d \u00e8 ammesso."}
{"id": "5324744", "revid": "149485", "url": "https://it.wikipedia.org/wiki?curid=5324744", "title": "Campionati europei di hockey su pista 1971", "text": "I Campionati Europei 1971 furono la 30\u00aa edizione dei campionati europei di hockey su pista; la manifestazione venne disputata in Portogallo a Lisbona dall'8 al 16 maggio 1971.\nLa competizione fu organizzata dalla F\u00e9d\u00e9ration Internationale de Roller Sports.\nIl torneo fu vinto dalla nazionale portoghese per la 12\u00aa volta nella sua storia."}
{"id": "5324748", "revid": "1983214", "url": "https://it.wikipedia.org/wiki?curid=5324748", "title": "Palazzo Sanseverino", "text": ""}
{"id": "5324749", "revid": "836193", "url": "https://it.wikipedia.org/wiki?curid=5324749", "title": "Rail Cargo Italia", "text": ""}
{"id": "5324753", "revid": "28592", "url": "https://it.wikipedia.org/wiki?curid=5324753", "title": "Palazzo Sanseverino (Acri)", "text": ""}
{"id": "5324755", "revid": "6923", "url": "https://it.wikipedia.org/wiki?curid=5324755", "title": "Palazzo Sanseverino (Vigevano)", "text": "Palazzo Sanseverino \u00e8 un palazzo situato a Vigevano.\nDescrizione e storia.\nSituato ad ovest del centro storico, in fondo al corso della Repubblica che si diparte dall'ingresso neogotico del castello. Il complesso si presenta fortemente alterato nelle facciate esterne, tanto che non se ne riconoscono le origini rinascimentali e si fatica a coglierne l'aspetto monumentale conservato invece nel cortile interno caratterizzato sul lato nord da un ampio porticato ed un loggiato aereo sorretto da mensole in granito sugli altri lati. In origine gli accessi erano due, uno verso la campagna ad ovest e un altro verso la citt\u00e0 ad est, mentre l'attuale ingresso era occupato da uno scalone; un ulteriore passaggio posto sul lato nord conduceva al giardino dove si trovava una scuderia.\nCostruito nel 1492 sotto la direzione di Sebastiano Altavilla di Alba come abitazione di Galeazzo Sanseverino comandante la guarnigione sforzesca e sposo di una figlia naturale di Ludovico il Moro, nel 1496 viene trasformato dal Moro in fortezza, con la costruzione di una cinta muraria con quattro torri tonde ed un fossato a circuito del palazzo e del suo giardino, che viene quindi chiamata \"Rocca Nuova\" in contrapposizione alla rocca edificata da Luchino Visconti, situata ad est dell'abitato che viene cos\u00ec denominata \"Rocca Vecchia\". All'inizio del Cinquecento, sotto il marchesato di Giangiacomo Trivulzio, si rinforzano gli accessi con la costruzione dei rivellini. Nel 1535, poco prima della sua morte, il Duca Francesco II Sforza fa costruire il porticato con il piano sovrastante e decorare i prospetti sulla corte. Nel 1543, per volont\u00e0 di Alfonso III d'Avalos viene realizzato un terrapieno di difesa esterna che comporta la demolizione di 42 case, soprattutto verso il castello. Nel 1646, dopo la conquista francese dell'anno prima, la rocca viene presa dagli spagnoli che ne demoliscono le strutture difensive. Si salva dalla distruzione il palazzo e parte della muratura edificata da Ludovico il Moro sul lato ovest, di tale muratura ne rimane un ampio tratto con l'originale accesso verso la campagna. Nel 1655 Giovanna Eustachia della Santa Croce riceve in dono dal Re di Spagna il palazzo e le macerie delle fortificazione, che vengono vendute, quindi trasforma l'edificio in un monastero dedicato a S. Chiara con la costruzione di una chiesa addossata al lato sud e consacrata nel 1680, sul sito dell'attuale strada. Nel 1805 il monastero viene soppresso quindi il palazzo viene lottizzato e acquistato da privati che lo trasformano in abitazioni, demoliscono la chiesa e realizzano a loro spese l'attuale strada. Con la costruzione della strada odierna gli ingressi originali vengono chiusi e si realizza quello attuale con la ricostruzione della parte su cui addossava la chiesa e il rimaneggiamento della facciata della parte sud-ovest che viene occupata dall'albergo \"della Corona\". Verso la fine dell'Ottocento vengono costruiti i due edifici situati tra il palazzo e la superstite muratura della rocca, edifici che fino a pochi decenni fa, insieme a parte del palazzo, hanno ospitato l'albergo \"dei Tre Re\". Nel 1937 viene ristrutturata la parte sud-est del corpo su strada con il rifacimento della facciata nella forma attuale. Parte delle mura superstiti della rocca voluta dal Moro vengono ulteriormente demolite con la costruzione di un edificio negli anni sessanta."}
{"id": "5324756", "revid": "28592", "url": "https://it.wikipedia.org/wiki?curid=5324756", "title": "Palazzo Sanseverino (Marcellinara)", "text": ""}
{"id": "5324757", "revid": "219110", "url": "https://it.wikipedia.org/wiki?curid=5324757", "title": "Calcolatrice (software)", "text": "Un software calcolatrice \u00e8 una calcolatrice implementata come programma per computer, anzich\u00e9 come dispositivo fisico.\nI software di questa categoria rientrano tra gli strumenti interattivi pi\u00f9 semplici e, come tali:\nVolendo riprodurre le sole funzionalit\u00e0 di una normale calcolatrice di solito questi programmi:"}
{"id": "5324758", "revid": "729019", "url": "https://it.wikipedia.org/wiki?curid=5324758", "title": "Pautovite", "text": "La pautovite \u00e8 un minerale appartenente al gruppo della rasvumite."}
{"id": "5324763", "revid": "125020625", "url": "https://it.wikipedia.org/wiki?curid=5324763", "title": "Florence Duperval Guillaume", "text": "In seguito alle dimissioni di Laurent Lamothe, il presidente Martelly la nomina Primo Ministro \"ad interim\" il 21 dicembre 2014, conformemente all'articolo 165 della Costituzione Haitiana del 1987. Il 16 gennaio 2015 le subentra Evans Paul. "}
{"id": "5324767", "revid": "666668", "url": "https://it.wikipedia.org/wiki?curid=5324767", "title": "PSG M\u00f3stoles F\u00fatbol Sala", "text": ""}
{"id": "5324768", "revid": "666668", "url": "https://it.wikipedia.org/wiki?curid=5324768", "title": "F\u00fatbol Sala M\u00f3stoles", "text": ""}
{"id": "5324769", "revid": "1702319", "url": "https://it.wikipedia.org/wiki?curid=5324769", "title": "Chiesa di San Nicolao", "text": ""}
{"id": "5324781", "revid": "119503821", "url": "https://it.wikipedia.org/wiki?curid=5324781", "title": "Notazione Steinhaus-Moser", "text": "La notazione Steinhaus-Moser in matematica \u00e8 un tipo di notazione usato per esprimere numeri estremamente grandi. \u00c8 un'estensione della notazione poligonale di Steinhaus. Nel 1950 il matematico polacco Hugo Steinhaus e pi\u00f9 tardi l'austriaco Leo Moser svilupparono la notazione.\nDefinizioni.\nsecondo questo criterio, formula_1 inserito in un poligono con formula_6 lati \u00e8 equivalente al numero formula_1 in formula_1 poligoni di formula_9 lati. Il numero formula_1 inserito in due triangoli equivale ad formula_11 in un triangolo, che equivale ad formula_12, ovvero formula_11 alla formula_11.\nValori speciali.\nSteinhaus defin\u00ec anche due valori per cui\nIl numero di Moser (o anche semplicemente \"moser\") equivale a \"2 in un megagono\", dove un megagono \u00e8 un poligono con \u2461-lati\nNotazioni alternative.\nEsistono alcune variazioni alla notazione standard:\nMega.\nMega, \u2461, il primo dei valori di Steinhaus, \u00e8 gi\u00e0 un numero molto grande, in quanto \u2461 = quadrato (quadrato (2)) = quadrato (triangolo (triangolo (2))) = quadrato (triangolo (22)) = quadrato (triangolo (4)) = quadrato (44) = quadrato (256) = triangolo (triangolo (triangolo (... triangle (256) ...))) [256 triangoli] = triangolo (triangolo (triangolo (... triangle (256256) ...))) [255 triangoli] ~ triangolo (triangolo (triangolo (... triangle (3.2 \u00d7 10616) ...))) [254 triangoli] = ...\nUsando l'altra notazione, mega = M(2,1,5) = M(256,256,3) quindi con la funzione formula_27 abbiamo che mega = formula_28 = formula_29, dove l'esponente rappresenta una funzione iterativa e non un valore numerico\nNumero di Moser.\n\u00c8 stato dimostrato che nella notazione a catena di frecce di Conway\nformula_30\n e, nella notazione a frecce di Knuth,\nformula_31 dove formula_32\nQuindi il numero di Moser, sebbene incomprensibilmente largo \u00e8 assurdamente piccolo in confronto al numero di Graham, visto che\nformula_33"}
{"id": "5324784", "revid": "22475", "url": "https://it.wikipedia.org/wiki?curid=5324784", "title": "Penicillium roqueforti", "text": "Penicillium roqueforti \u00e8 un fungo appartenente alla famiglia Aspergillaceae.\nDescrizione.\nSi tratta di una delle molte muffe commestibili ed \u00e8 usata in particolare modo nelle produzioni casearie.\nQuesta muffa \u00e8 anche alla base della produzione delle penicilline usate nell'industria farmaceutica per creare antibiotici.\nNell'industria alimentare invece si utilizza in modo controllato affinch\u00e9 sia commestibile e impedisca ad altre muffe nocive di attaccare l'alimento.\nI prodotti caseari pi\u00f9 famosi che si ottengono con l'introduzione di \"Penicillium roqueforti\" sono i formaggi Roquefort, Gorgonzola, Stilton e Danablu. In base al tipo di muffa impiegata possono aversi sfumature di colori differenti che variano dal bianco al verde al blu. Il Penicillium roqueforti si utilizza per i formaggi erborinati (ma non per quelli a crosta fiorita quali il Camembert, Brie)."}
{"id": "5324787", "revid": "15756", "url": "https://it.wikipedia.org/wiki?curid=5324787", "title": "Bivacco Slataper", "text": "Il bivacco \"Giuliano e Scipio Secondo Slataper\" \u00e8 un bivacco delle Dolomiti ampezzane, collocato alle pendici meridionali del gruppo del Sorapiss.\n\u00c8 dedicato a due cugini triestini caduti sul fronte orientale durante la seconda guerra mondiale e insigniti della medaglia d'oro al valor militare. Proprietaria \u00e8 la sezione CAI \"XXX Ottobre\", con sede nella citt\u00e0 giuliana.\nLocalizzazione e accessi.\nLa costruzione sorge su uno sperone roccioso localizzato sul lato occidentale dell'alto Fond de Ruseco, un ripido ghiaione posto ai piedi della punta Sorapiss.\nPu\u00f2 essere raggiunto dal rifugio San Marco (segnavia 226 e 246; 3 ore), dalla val d'Ansiei-Palus San Marco (segnavia 226-247; 5.30 ore) o dalla val del Boite-Dogana Vecchia (segnavia 241; 5.30-6 ore). L'ultimo risulta particolarmente impegnativo a causa dell'esposizione e della difficolt\u00e0 di orientamento, nonch\u00e9 per la presenza di alcuni tratti attrezzati.\nDal bivacco si pu\u00f2 proseguire al rifugio Vandelli attraverso il percorso alpinistico \"Francesco Berti\" (segnavia 242; 3-3.30 ore), al bivacco Comici attraverso il sentiero \"Carlo Minazio\" (247 e 243; 3-3.30 ore) e al bivacco Voltolina (247 e 280; 3 ore). Si tratta in tutti casi di itinerari esposti e in parte attrezzati, adatti solo ad escursionisti esperti.\nNei pressi della struttura transitano tre alte vie: la n. 3 (segnavia 242, 246 e 226), la n. 4 (243 e 226) e la n. 5 (280 e 226)."}
{"id": "5324788", "revid": "1345938", "url": "https://it.wikipedia.org/wiki?curid=5324788", "title": "Chien Fran\u00e7ais Blanc et Orange", "text": "Il Chien Francais blanc e orange \u00e8 una razza canina di origine francese e secondo la classificazione cinologica FCI risponde allo standard nr. 316/24.7.1996.\nIl Fran\u00e7ais Blanc et Orange \u00e8 un cane da muta francese di media-grande taglia. Ha una stazza asciutta e ben scolpita, e un carattere equilibrato e stabile.\nOrigine.\nSi dice che questi cani siano stati selezionati dall'accoppiamento fra Gascon saintongeois, \u201cPoitevin\u201d e \u201cFoxhound\u201d. A lungo questa razza non assunse caratteri ben fissati, tanto che gli stessi cinofili francesi li definivano \u201cbatard\u201d.\nAnche dopo che si fu stabilizzata la tipicit\u00e0 della razza, rimasero comunque poco comuni, infatti anche oggi, continuano ad essere quasi esclusivamente cani da lavoro.\nAspetto.\nTesta e collo: La testa \u00e8 piuttosto larga ed allungata. Il cranio un po' arrotondato, con protuberanza occipitale leggermente marcata. Il muso \u00e8 di lunghezza presso a poco pari a quella del cranio. Il solco frontale \u00e8 marcato, con assenza di arcate sopraccigliari prominenti. Le labbra sono pronunciate e danno una forma quadrata al muso. Il tartufo \u00e8 ben sviluppato, nero, bruno-arancione. I denti sono completi nel numero e nello sviluppo.\nIl collo \u00e8 diritto, abbastanza lungo, con una leggera giogaia.\nLe orecchie sono attaccate leggermente sotto il livello della linea dell'occhio, flessibili, sottili, leggermente accartocciate e che arrivano a due dita dal principio del tartufo. Gli occhi si presentano grandi, di color bruno scuro.\nCorpo e coda: Il torace \u00e8 largo con costole cerchiate. Il dorso \u00e8 largo e rettilineo e il rene generalmente \u00e8 convesso, detto ad arpa. Il ventre \u00e8 pieno, e la groppa \u00e8 rotonda e non abbassata. Le spalle sono oblique e ben muscolose, la coda \u00e8 lunga.\nArti: Gli arti anteriori sono larghi e forti, i piedi cosiddetti \u201cdi lepre\u201d. I posteriori presentano cosce molto muscolose, e garretti vicini al suolo, e leggermente piegati.\nPelo e mantello: Il pelo \u00e8 raso e fine.\nI colori: I colori del manto sono: bianco-limone o bianco-arancio, a condizione che quest'ultimo colore non sia troppo scuro, o tendente al rosso.\nStile di vita.\nSi tratta di un segugio da muta che ha bisogno di grandi spazi per correre.\nPatologie.\nSi pu\u00f2 riscontrare in queste razze una certa fragilit\u00e0 nell'ossatura degli arti.\nCuriosit\u00e0.\nLa Federazione Internazionale ha riconosciuto solo recentemente i Segugi francesi, precisamente nel 1957.\nAndatura.\nL'andatura \u00e8 abbastanza sciolta, con galoppo leggero e sostenuto"}
{"id": "5324797", "revid": "125301014", "url": "https://it.wikipedia.org/wiki?curid=5324797", "title": "Sclerosi maligna di Marburg", "text": "La sclerosi maligna di Marburg, anche conosciuta come variante di Marburg della sclerosi multipla, sclerosi multipla tumefattiva o sclerosi multipla fulminante acuta, \u00e8 uno dei disturbi borderline della sclerosi multipla. Queste patologie sono un insieme di malattie tra cui la Malattia di Devic / neuromielite ottica, la sclerosi concentrica di Bal\u00f3 e la sclerosi mielinoclastica diffusa.\nFa parte delle malattie demielinizzanti fulminanti, ed il decorso \u00e8 solitamente aggressivo, con pazienti che raggiungono un alto livello di disabilit\u00e0 in meno di cinque anni dall'inizio dei sintomi, spesso nel giro di mesi.\nHa ottenuto il suo nome da Otto Marburg. Pu\u00f2 esser diagnosticata \"in vivo\" con una tomografia a risonanza magnetica.\nSe la patologia avviene nella forma di una singola larga lesione, pu\u00f2 essere radiologicamente indistinguibile da un tumore cerebrale o da un ascesso. In tali casi, una craniotomia ed una biopsia possono essere necessarie per escludere altre patologie in quanto non sempre immagini di risonanza magnetica con spettroscopia possono dare un chiaro responso.\nEra creduta essere generalmente letale, ma \u00e8 risultata rispondere al Mitoxantrone ed Alemtuzumab, ed \u00e8 anche risultata rispondere al trapianto di cellule staminali. Recenti indagini hanno mostrato che la sclerosi di Marburg presenta una risposta ai farmaci piuttosto eterogenea, cos\u00ec come la sclerosi multipla classica.\nLa sclerosi maligna di Marburg \u00e8 considerato essere un sinonimo per la sclerosi multipla tumefattiva.\nPrognosi.\nLa variante di sclerosi multipla di Marburg \u00e8 un processo demielinizzante acuto e fulminante che in molti casi progredisce inesorabilmente con la morte in 1-2 anni. Tuttavia, ci sono alcuni casi in cui si \u00e8 giunti ad una condizione di stabilit\u00e0 in tre anni."}
{"id": "5324798", "revid": "1888309", "url": "https://it.wikipedia.org/wiki?curid=5324798", "title": "Chiesa di Sant'Andrea Apostolo (Brunate)", "text": "La chiesa di sant'Andrea Apostolo \u00e8 un edificio sacro sito a Brunate, in provincia di Como. Dedicata all'apostolo Andrea, funge da chiesa parrocchiale di Brunate dal 1654. Di particolare interesse \u00e8 l'organo conservato all'interno della chiesa.\nStoria.\nLe sue prime notizie risalgono al Trecento, insieme con l'annesso monastero oggi demolito.\nGi\u00e0 inserita nella pieve di Zezio, tra la fine del Cinquecento e la met\u00e0 del secolo successivo fu affidata alle cure pastorali dei terziari francescani dell'eremo di San Donato di Garzola.\nRicostruita nel XIX secolo\"\" e ampliata da ultimo tra il 1914 e il 1927 (da qui la presenza di due facciate), all'interno presenta affreschi dei Recchi (famiglia di pittori comaschi) realizzati alla fine del XVII secolo; nella volta sono raffigurati i patroni sant'Andrea e san Maurizio, mentre nei medaglioni sottostanti si ammirano sant'Ignazio di Loyola, san Michele Arcangelo, san Bartolomeo e la beata Maddalena Albrici.\nSulla facciata della chiesa sono incise le parole latine \"FAMVLVS DEI DIGNUS APOSTULUS PETRI GERMANUS ET IN PASSIONE\", ovvero in Italiano: \"[Andrea:] servo di Dio, degno apostolo, fratello di Pietro anche nel martirio\".\nInterno.\nAll'interno della chiesa, in una nicchia lungo il lato destro, c'\u00e8 un altare dedicato a Maddalena Albrici (1390-1465), sotto il quale sono conservate le sue reliquie. Badessa dell'antico monastero di Sant'Andrea, fu beatificata l'11 dicembre 1907 da papa Pio X.\nLa chiesa conserva inoltre un affresco di \"Santa Guglielmina\", realizzato da Andrea De Passeri, in passato meta di pellegrinaggio da parte delle signore in dolce attesa.\"\" \nOrgano a canne.\nNella chiesa \u00e8 conservato inoltre un organo a canne costruito dai fratelli Prestinari di Magenta nel 1827 riutilizzando il materiale fonico di un precedente organo Serassi del 1774.\nModificato nel corso del XX secolo, lo strumento, che ha 2 tastiere di 58 tasti e una pedaliera piana di 27 note, \u00e8 stato restaurato da Ilic Colzani nel 2005.\nDi seguito si riporta la disposizione fonica:"}
{"id": "5324820", "revid": "765341", "url": "https://it.wikipedia.org/wiki?curid=5324820", "title": "Juno Awards 2001", "text": "I Juno Awards 2001 si sono tenuti a Hamilton il 3 e 4 marzo 2001."}
{"id": "5324828", "revid": "706090", "url": "https://it.wikipedia.org/wiki?curid=5324828", "title": "Episodi di Vikings (terza stagione)", "text": "La terza stagione della serie televisiva Vikings, composta da 10 episodi, \u00e8 stata trasmessa sul canale canadese History dal 19 febbraio al 23 aprile 2015.\nIn Italia, la stagione \u00e8 stata pubblicata sulla piattaforma on demand TIMvision il 19 giugno 2015. Gli episodi sono stati inoltre trasmessi in chiaro dal 25 gennaio al 22 febbraio 2016 su Rai 4. I titoli italiani sono stati aggiunti quando la stagione \u00e8 stata pubblicata da Netflix.\nIl cast principale di questa stagione \u00e8 formato da Travis Fimmel, Katheryn Winnick, Clive Standen, Jessalyn Gilsig, Gustaf Skarsg\u00e5rd, George Blagden, Alexander Ludwig, Alyssa Sutherland, Ben Robson, Linus Roache, Kevin Durand, Lothaire Bluteau.\nMercenario.\nTrama.\nUn vaticinio dell'Indovino predice il futuro di Lagertha: nessun figlio, un raccolto celebrato nel sangue, l'arma dell'ingannatore abbattersi su di lei e una citt\u00e0 fatta di marmo circondata da un oceano in fiamme. Dopo aver ascoltato l'uomo, la donna torna a Hedeby per prepararsi alla nuova spedizione nel regno del Wessex. Lagertha chiede a Kalf di accompagnarla, ma il suo consigliere le dice che preferirebbe rimanere a Hedeby, in modo da amministrare lo jarldom e i suoi interessi. A Kattegat, \u00deorunn \u00e8 decisa ad accompagnare Bjorn nel Wessex, sebbene il ragazzo preferirebbe che rimanesse al sicuro a casa. Floki, diventato padre, \u00e8 combattuto dal senso di responsabilit\u00e0 che ci\u00f2 comporta e desidera ritornare nel Wessex. Ragnar, Lagertha e i loro uomini giungono alla corte di re Ecbert, dove si uniscono alla principessa Kwenthrith. Ragnar chiede che fine abbiano fatto gli uomini che erano rimasti nel Wessex come mercenari. La principessa Kwenthrith gli spiega che purtroppo sono stati sopraffatti dagli eserciti di suo fratello Burgred e di suo zio Brithwulf. Re Ecbert, dunque, chiede che Ragnar e i suoi uomini aiutino la principessa a riconquistare la Mercia; in cambio egli offrir\u00e0 loro delle terre dove potranno stabilirsi. Ragnar e i suoi uomini accettano, mentre Lagertha preferisce procedere con la colonizzazione delle nuove terre. Re Ecbert chiede anche che Athelstan rimanga come traduttore e Ragnar d\u00e0 il suo assenso. Durante i preparativi per le partenze, Athelstan \u00e8 oggetto di particolare interesse della principessa Judith di Northumbria, figlia di re Aelle e ora moglie del principe Aethelwulf del Wessex. I vichinghi si dividono in due gruppi: il primo, guidato da Ragnar, Aethelwulf e la principessa Kwenthrith, si imbarca per attaccare il regno di Mercia, mentre il secondo, guidato da Lagertha, Athelstan e re Ecbert, parte per le terre promesse. Durante il viaggio, Ecbert mostra interesse per Lagertha, dicendole di non aver mai incontrato una donna come lei. Ragnar e i suoi uomini raggiungono le truppe dello zio e del fratello di Kwenthrith. I due eserciti nemici sono schierati sulle due sponde di un fiume e, non essendoci guadi o ponti, Ragnar decide di concentrare le sue forze su un gruppo alla volta e decide di attaccare per primo quello guidato da re Brithwulf. Sotto una pioggia di frecce, Ragnar e i suoi uomini riescono a sbarcare e si scontrano contro le forze nemiche, sconfiggendole e uccidendo lo zio della principessa Kwenthrith.\nIl viandante.\nTrama.\nDopo aver sconfitto i merciani, Ragnar chiede alla principessa Kwenthrith perch\u00e9 odiasse cos\u00ec tanto suo fratello maggiore Kanelm e suo zio Brihtwulf. La donna gli confessa che entrambi iniziarono ad abusare di lei fin da quando era piccola e che la loro morte \u00e8 finalmente un sollievo per lei. Dopo essersi complimentato con \u00deorunn per aver combattuto bene nonostante si sia presa troppi rischi, Bjorn le propone di sposarlo. Nel frattempo, Lagertha chiede a Ecbert da chi sia gestita la terra che lui le ha ceduto e se gli originari proprietari di quelle terre non saranno loro ostili. Il re le risponde che le terre sono abitate da contadini sassoni e che lui si far\u00e0 garante della sicurezza dei vichinghi. Lagertha lo ringrazia e gli dice che il sogno di Ragnar di avere delle terre fertili da coltivare ora \u00e8 anche il suo. Ecbert inizia a provare sempre pi\u00f9 interesse per la donna e le chiede di passare qualche giorno a corte. La flotta di Ragnar, decorata con le teste dei soldati di Brithwulf, appare dalla foschia e sbarca sulla sponda opposta del fiume, dove si trova l'accampamento dell'esercito di Burgred, il fratello minore di Kwenthrith. Sebbene quest'ultima cerchi di rassicurarlo, Burgred fugge insieme ai suoi consiglieri. Ragnar manda dunque il principe Aethelwulf a cercarlo. A Hedeby, Kalf approfitta dell'assenza di Lagertha per istigare la popolazione del villaggio contro di lei e farsi nominare jarl, con l'appoggio di Einar. Alla reggia di Ecbert, quest'ultimo, Lagertha, Athelstan e la principessa Judith discutono di religione a tavola. Ecbert regala una collana a Lagertha, mentre Judith confessa i suoi desideri carnali ad Athelstan, il quale apprende di essere l'oggetto di tali pensieri. A Kattegat, Aslaug, Helga e Siggy fanno gli stessi sogni: un uomo dal volto sconosciuto avanza nella neve con le mani ferite che grondano sangue bollente, mentre l'Indovino giace ferito nella sua capanna. I sogni si ripetono pi\u00f9 volte, cosa che inquieta le donne. Nell'accampamento di Ragnar, il braccio ferito di Torstein si \u00e8 infettato e l'uomo chiede che gli venga amputato. A Kattegat, l'uomo del sogno si presenta a Helga, le mostra le mani insanguinate e le chiede soccorso. Nel frattempo, in una delle fattorie cedute da Ecbert, Athelstan si presenta a Lagertha con le stigmate.\nIl destino del guerriero.\nTrama.\nA Kattegat, Helga porta l'uomo del sogno nella casa di Aslaug e costui si presenta come Harbard, vagabondo che in cambio di ospitalit\u00e0 racconta storie e leggende. Aslaug cura le sue ferite e, insieme a Helga, rimane visibilmente colpita dall'uomo. Siggy, invece, \u00e8 molto sospettosa. Nel Wessex, re Ecbert ha un diverbio con i suoi nobili, che non sono affatto contenti di tutta la disponibilit\u00e0 e fiducia che il re concede ai vichinghi pagani. Nel frattempo, Ragnar deve ascoltare le proteste di Floki, il quale non \u00e8 felice di dover combattere per i cristiani. Torstein chiede a Rollo di portarlo con s\u00e9 in battaglia e di dargli la possibilit\u00e0 di morire da uomo. Re Ecbert fa visita al villaggio vichingo portando in dono un aratro per migliorare il lavoro nei campi: Lagertha \u00e8 colpita da questo nuovo strumento e ringrazia Ecbert. Ragnar e i suoi uomini giungono nelle vicinanze dell'accampamento di Burgred, sulla sommit\u00e0 della collina indicata da Aethelwulf, e Torstein si offre volontario per andare in ricognizione. Quando i soldati merciani lo vedono, lo colpiscono con diverse frecce e lo uccidono, ma poi vengono attaccati da Ragnar e gli altri. La battaglia \u00e8 violentissima e \u00deorunn rimane gravemente ferita. Sconfitti i soldati della prima linea, Ragnar si trova davanti al resto dell'esercito di Burgred, disposto in attesa al centro di un'insenatura. I Merciani sono confidenti, mentre i vichinghi paiono gi\u00e0 sfiancati e decimati e, per un attimo, Ragnar dubita del buon esito della battaglia. Nel frattempo, per\u00f2, in cima a quest'ultima si sono posizionati gli arcieri di Aethelwulf, i quali cominciano a scoccare frecce contro i merciani. Preso atto della decimazione delle sue forze, Burgred non ha altra scelta che arrendersi. Re Ecbert, in compagnia di Judith e Athelstan, mostra a Lagertha il bagno romano della sua villa con tutti i suoi affreschi; i quattro entrano nella vasca da bagno e la cosa turba notevolmente la principessa Judith, che considera il fatto come un peccato per un cristiano e decide di andarsene. Senza preoccuparsi di Judith e Athelstan, Lagertha e Ecbert iniziano a baciarsi e a consumare un rapporto sessuale. A Kattegat, Harbard sente il piccolo Ivar piangere dal dolore e riesce a calmarlo con la forza delle sue parole, lasciando le tre donne stupefatte. Dopo la battaglia in Mercia, Bjorn non si d\u00e0 pace per le condizioni di \u00deorunn, la quale risulta gravemente ferita al volto. Ragnar accusa il figlio di essere un debole e di aver permesso alla ragazza di combattere nel suo stato interessante. A Kattegat, due bambini vengono trovati morti nelle reti di un pescatore e Siggy sospetta che l'incidente sia collegato con l'arrivo di Harbard. La donna si reca dall'Indovino, ma questi le risponde che gli dei non gli parlano e che non \u00e8 in grado aiutarla. Nel frattempo, nella colonia vichinga del Wessex, la comunit\u00e0 si sta preparando per effettuare un sacrificio al dio Freyr in favore della semina; re Ecbert, incuriosito, decide di presenziare all'evento, ma il rito lo impressiona e lascia esterrefatti anche tutti i suoi nobili, i quali considerano il sacrificio pagano un sacrilegio.\nSegnato.\nTrama.\nA Kattegat, Aslaug e Helga continuano ad essere affascinate da Harbard, mentre Siggy diventa sempre pi\u00f9 sospettosa. Harbard invita Aslaug a seguirlo in una capanna: l'uomo le dice che lui percepisce la sua tristezza e poi i due hanno un rapporto sessuale. Dopo la vittoria in Mercia, l'esercito congiunto di sassoni e vichinghi parte per il Wessex. Il principe Aethelwulf, a tavola con Rollo e Floki, elogia la stima e l'amicizia che secondo lui ormai regnano tra i loro popoli. Tuttavia, Floki lo tratta freddamente, ancora convinto che la decisione di allearsi con i cristiani vada contro i loro interessi e il volere degli d\u00e8i. Athelstan ha un rapporto carnale con la principessa Judith, mentre Ecbert e Lagertha continuano a frequentarsi. A Hedeby, Kalf si prepara per il ritorno di Lagertha: il nuovo jarl informa Einar di aver suggellato una nuova alleanza che potr\u00e0 proteggerli contro qualunque oppositore. A Kattegat, in assenza di Aslaug, Siggy va alla ricerca di Ubbe e Hvitserk, i quali sono scappati nella foresta. Vedendoli camminare sulla superficie ghiacciata di un lago, la donna inizia a chiamarli, ma i due continuano imperterriti ad avanzare e rompono il ghiaccio con il loro peso. Precipitati nell'acqua gelata, i bambini si salvano solo grazie al sacrificio di Siggy, la quale viene lasciata affogare dopo aver avuto una visione di sua figlia Thyri e aver affidato i bambini a Harbard. Nel Wessex, re Ecbert riceve calorosamente suo figlio Aethelwulf, la principessa Kwenthrith, suo fratello Burgred e Ragnar. Alla festa presenzia anche re Aelle di Northumbria. Ecbert cerca di convincere Athelstan e Lagertha a rimanere nel Wessex. Lagertha racconta a Ragnar dei progressi del loro nuovo insediamento. A Hedeby, Kalf accoglie con gioia il suo nuovo alleato, Erlendur, l'unico sopravvissuto tra i figli di re Horik, adesso sposato con Torvi, la vedova dello jarl Borg. La principessa Kwenthrith consola suo fratello Burgred, prima di avvelenarlo e di proclamarsi unica regina della Mercia. Dopo la morte di Siggy, Harbard lascia Kattegat.\nL'usurpatore.\nTrama.\nDurante il viaggio di ritorno verso Kattegat, Ragnar chiede ad Athelstan di parlargli ancora di Parigi e il monaco gli racconta delle sue mura altissime, della ricchezza delle sue case, delle sue chiese e soprattutto della bellezza delle sue donne. Il rapporto tra i due disgusta Floki, il quale \u00e8 sempre pi\u00f9 irritato dall'interesse di Ragnar per i cristiani. Sbarcati a Kattegat, i vichinghi si scambiano le brutte notizie: Lagertha dice alle due donne di Torstein che l'uomo ha raggiunto il Valhalla, mentre Aslaug informa Rollo della morte di Siggy. Rollo si ubriaca e finisce con litigare con alcuni uomini. Bjorn cerca di intervenire in suo favore e di allontanarlo dalla folla, ma poi finisce per azzuffarsi con lui. Nel frattempo, Helga racconta di Harbard a Floki, che si convince che le donne siano state visitate da Odino. Ragnar sospetta di Aslaug e, informato da Floki, costringe la regina a confessargli la sua infedelt\u00e0. Lagertha riceve la notizia del tradimento di Kalf e convince Ragnar ad aiutarla a recuperare il suo regno. Nel Wessex, la principessa Judith confessa a Aethelwulf di essere incinta, ma il principe le dice che la cosa \u00e8 impossibile visto che non hanno avuto rapporti sessuali da molto tempo. L'espressione della donna fa capire ad Aethelwulf che la moglie lo ha tradito. Re Ecbert viene a sapere di alcuni disordini avvenuti nell'insediamento vichingo, dove alcuni contadini sassoni hanno assassinato dei vichinghi. Interessato a riportare l'ordine, il sovrano invia suo figlio e i suoi nobili nella regione. Ragnar annuncia l'intenzione di organizzare una nuova incursione a Parigi, notizia che sorprende Lagertha. Quest'ultima, infatti, esige che prima di partire per il regno dei Franchi, Ragnar la aiuti a recuperare le sue terre. I due si recano dunque a Hedeby, dove Ragnar chiede a Kalf di unirsi alla spedizione a Parigi. Kalf prende del tempo per considerare l'offerta e confessa a Lagertha di aver pianificato il suo tradimento dall'inizio e di essere attratto da lei. A Kattegat, Rollo va dall'Indovino per chiedere quale sia il senso della sua rabbia. L'Indovino gli dice che gli dei hanno in serbo per lui grandi piani. Nel Wessex, Aethelwulf attacca l'insediamento vichingo con i suoi uomini, facendo strage di tutti i suoi abitanti, compresi donne e bambini. L'attacco scatena la furia di re Ecbert, che accusa i nobili di aver disobbedito ai suoi ordini e, cos\u00ec facendo, di aver messo in serio pericolo i suoi rapporti con Ragnar. Ecbert li fa arrestare tutti e, rimasto solo con suo figlio, si rallegra con lui della buona riuscita del piano. L'attacco, infatti, gli ha dato la possibilit\u00e0 di liberarsi in una sola volta di tutti quei nobili contrari ai suoi piani politici.\nRinato.\nTrama.\nSulla spiaggia di Kattegat, Athelstan spiega a Ragnar la morfologia di Parigi, sottolineando la massiccia presenza di fortificazioni. Nel frattempo, \u00deorunn partorisce una bambina che Bjorn decide di chiamare Siggy. Floki accompagna un contadino di nome Stender al cospetto di Ragnar. L'uomo, proveniente dall'insediamento vichingo nel Wessex, informa il re dell'attacco di Aethelwulf e del tradimento di re Ecbert. Ragnar promette vendetta contro i sassoni, ma Floki \u00e8 convinto che la causa di tutto sia Athelstan. Per evitare che il contadino parli con altre persone e che biasimi Athelstan per la situazione nel Wessex, Ragnar lo strangola. Athelstan riceve un'illuminazione divina, ovvero il segno che attendeva da tempo. Nel Wessex, la principessa Judith d\u00e0 alla luce un bambino, ma viene subito arrestata e condannata per adulterio. Il vescovo Edmund espone i dettagli della pena secondo la legge canonica: alla donna dovranno essere rimosse orecchie e naso. Prima dell'esecuzione, re Ecbert chiede a Judith il nome del padre del bambino. La donna non risponde e il boia le taglia l'orecchio destro. A causa del dolore, la donna urla il nome di Athelstan. A questo punto, Ecbert ferma l'esecuzione e sfrutta il fatto che Athelstan sia un uomo di Dio per far credere a suo figlio e alla corte che si sia trattato di un miracolo e non di adulterio. Judith viene dunque assolta e Ecbert decide di battezzare il bambino con il nome di Alfred. Athelstan decide di rinnegare gli dei pagani e di ritornare tra le braccia del Signore. Osservato da Floki, l'uomo si immerge nelle acque del fiordo, si toglie il bracciale donatogli da Ragnar e lo lancia in acqua. Dopodich\u00e9, Athelstan va da Ragnar e lo informa della sua rinascita spirituale, aggiungendo che forse dovrebbe lasciare Kattegat. Ragnar si rifiuta di lasciarlo andare e gli dice che lui \u00e8 sotto la sua protezione. Intanto, Floki informa Bjorn di voler tornare nelle sue terre in seguito al tradimento di Athelstan. L'uomo chiede che nel frattempo vengano tutti informati al riguardo. A Kattegat giunge una flotta guidata da Kalf per unirsi alla spedizione a Parigi. Insieme allo jarl di Hedeby vi sono lo jarl Siegfried, Erlendur e sua moglie Torvi. Durante il ricevimento, \u00deorunn libera Bjorn da ogni obbligo di fedelt\u00e0 verso di lei, dicendogli che capirebbe se lui volesse giacere con altre donne. Entrando nella grande sala, Athelstan viene trattato freddamente. Rollo gli scopre il polso, mostrando a tutti l'assenza del bracciale. Arrivato Ragnar, Athelstan lo segue nelle stanze private, dove ad aspettarli vi \u00e8 Sinric, un uomo che parla la lingua dei franchi e che spiega loro la via per trovare la foce della Senna e arrivare a Parigi. Nelle sue terre, Floki \u00e8 intento a scolpire le teste decorate da montare sulla prua delle navi. Ad un tratto, l'uomo vede del sangue grondare da una scultura e lo interpreta come un segno divino. Floki decide di tornare a Kattegat ed Helga gli chiede spiegazioni: suo marito ha intenzione di uccidere qualcuno. Sulla spiaggia di Kattegat, Bjorn incontra Torvi e i due hanno un rapporto sessuale. Athelstan \u00e8 intento a pregare nella sua casa, quando giunge Floki. Quest'ultimo lo colpisce con un'ascia, uccidendolo. Ragnar porta il corpo di Athelstan tra le montagne per seppellirlo. Terribilmente addolorato, il re dice addio all'amico e pone una croce di legno sul luogo della sepoltura. Sceso in un ruscello, Ragnar si rade la testa a zero, chiedendo perdono ad Athelstan per non averlo salvato e mettendosi il suo crocifisso al collo.\nParigi.\nTrama.\nLa flotta vichinga risale la Senna, avvicinandosi a Parigi. La paura si sparge velocemente tra la popolazione e il conte Oddone consiglia all'imperatore Carlo di lasciare la citt\u00e0. Tuttavia, su consiglio di sua figlia Gisla, il sovrano si rifiuta di abbandonare i suoi sudditi. Mentre la maggior parte dei vichinghi si accampa, un gruppo di navi guidate da Rollo si avvicina alle mura per studiare meglio le difese. Nel Wessex, re Ecbert parla a suo figlio Aethelwulf della possibilit\u00e0 di invadere il regno di Northumbria e detronizzare re Aelle, il padre della principessa Judith. A corte giunge un uomo dal regno di Mercia, il quale comunica a Ecbert e Aethelwulf che la regina Kwenthrith sta uccidendo tutti i nobili che le si oppongono. Nell'accampamento vichingo, Ragnar affida il comando dell'attacco a Floki e, durante il consiglio con gli altri comandanti, Rollo suggerisce di attaccare simultaneamente sia dal fiume che da terra. Lagertha decide di guidare gli uomini a terra, mentre Rollo avr\u00e0 il comando delle navi. Floki inizia subito a costruire le torri d'assedio necessarie per assaltare le mura. A Kattegat, \u00deorunn vive una profonda crisi d'identit\u00e0 e chiede a Aslaug di prendere la sua bambina. La regina si rifiuta, dicendole che sua figlia ha un gran bisogno di sua madre. Nel Wessex, re Ecbert invia Aethelwulf dalla regina Kwenthrith con l'ordine di porre fine al suo comportamento folle e di firmare il documento di sottomissione del regno di Mercia a quello del Wessex. Se non obbedir\u00e0, la Mercia verr\u00e0 attaccata e Kwenthrith detronizzata. Intanto, Ragnar continua a soffrire per la morte di Athelstan. Il conte Oddone, re Carlo e la principessa Gisla discutono l'imminente attacco vichingo; la donna si mostra determinata a difendere Parigi fino alla fine. Rimasti soli, il conte e la principessa discutono la proposta di matrimonio di lui: Gisla cerca di evitare l'argomento, chiedendo a Oddone di concentrarsi sulla difesa della citt\u00e0. Mentre \u00e8 al lavoro sulle torri d'assedio, Floki dice a Helga che gli dei stanno utilizzando le sue mani per costruire e, esaltato, le confessa di aver ucciso Athelstan. Helga rimane profondamente sconvolta e scappa. Aethelwulf giunge in Mercia e parla con la regina Kwenthrith, la quale cerca prima di sedurlo e poi lo minaccia apertamente mostrandogli Magnus, il neonato che secondo lei sarebbe figlio suo e di Ragnar. Il bambino le garantirebbe l'appoggio del re vichingo nel caso in cui la Mercia venisse attaccata. Aethelwulf la informa che a seguito della distruzione dell'insediamento vichingo, il regno del Wessex \u00e8 gi\u00e0 in guerra con Ragnar e i norreni e la intima a firmare il documento di sottomissione e a pagare le tasse e il tributo dovuti a re Ecbert. Quest'ultimo, nel frattempo, mostra a Judith un rotolo romano tradotto da Athelstan. Il re, dopo averle promesso che protegger\u00e0 lei e suo figlio, la bacia sulla bocca. A Parigi, i vichinghi sono pronti ad attaccare la citt\u00e0: le navi sono in posizione e le torri d'assedio gi\u00e0 pronte sulle zattere.\nAlle porte!\nTrama.\nComincia l'assedio di Parigi: lo schieramento guidato da Lagertha si avvicina alla torre che protegge l'accesso al ponte coperto che porta in citt\u00e0, mentre Rollo e il suo gruppo raggiungono le mura esterne con le navi e le torri d'assedio costruite da Floki. Sotto una pioggia di dardi che mietono numerose vittime, i vichinghi cominciano a sbarcare e ad arrampicarsi sulle torri incitati da Floki, Rollo e Bjorn. Sul fronte di terra, Lagertha, Kalf, Erlendur e Siegfried fanno avvicinare un ariete protetto da una gabbia al grande portone. Riescono a sfondare e trovano la strada libera verso il ponte levatoio, ma si rivela una trappola in cui rimangono bloccati sotto tiro da balestre e balliste. Kalf e Lagertha si salvano, mentre Erlendur viene ferito al volto. L'assalto alle mura \u00e8 altrettanto compromesso: i franchi, ispirati dal vessillo di San Dionigi, riescono a tenere le mura salde. Le perdite tra i norreni sono ingentissime. Anche un ultimo disperato assalto guidato da Rollo, Bjorn e Ragnar fallisce, mentre i franchi continuano ad incendiare le torri d'assedio. Floki \u00e8 disperato e crede di essere stato abbandonato dai suoi dei. I vichinghi si ritirano e l'imperatore Carlo celebra la vittoria nella cattedrale. A Kattegat, \u00deorunn lascia la figlia Siggy alle cure di Aslaug, prima di lasciare il villaggio. Nell'accampamento norreno si piangono i caduti e si curano i numerosi feriti, tra i quali Bjorn. Floki non trova pace e viene abbandonato anche da Helga, ancora sconvolta per la confessione di suo marito riguardo l'assassinio di Athelstan. Ragnar si allontana tra gli alberi e, parlando con Athelstan, confessa di aver affidato il comando a Floki solo per vederlo fallire e dubitare degli dei.\nPunto di rottura.\nTrama.\nLa caduta dalle mura di Parigi sembra aver causato a Ragnar danni interni estremamente seri: il re presenta del sangue nell'urina e appare sempre pi\u00f9 sofferente e dolorante. In uno spasmo di dolore, Ragnar ha un'allucinazione di Athelstan, al quale chiede di non abbandonarlo. Successivamente, il re vede se stesso ranicchiato in una pozza di sangue, tormentato da una figura terrificante e gli dei Odino e Cristo. Lagertha e le sue fanciulle dello scudo raggiungono il ponte coperto a nuoto, si arrampicano sui tronchi ed entrano sul ponte, uccidendo le guardie e aprendo il portone dall'interno. I vichinghi si gettano all'attacco della porta principale della citt\u00e0, ma i franchi respingono l'assalto facendo scorrere sul ponte un enorme cilindro costituito da rostri di ferro. L'arma travolge diversi uomini e costringe i vichinghi a ritirarsi, ma alla fine della sua corsa, approfittando del tempo di recupero, Rollo riesce a puntellarlo al ponte, impedendo il recupero e permettendo ai norreni di avanzare. Superato il ponte levatoio, lo scontro tra i due eserciti si fa cruento. I franchi, con il supporto di rinforzi, costringono i norreni a ritirarsi e a lasciare diversi compagni, tra i quali vi sono lo jarl Siegfried e Sinric. Questi ultimi vengono portati al cospetto dell'imperatore: Sinric dice di non appartenere a nessuna fazione e di essere solamente un interprete e per questo motivo il conte Oddone decide di non giustiziarlo; Siegfried, invece, viene decapitato. A Kattegat, un missionario cristiano di nome Ansgar viene catturato e portato al cospetto della regina Aslaug, la quale, davanti alla determinata fede del missionario, decide di sottoporlo alla prova di Dio. Essa consiste nell'afferrare con le mani una billetta di ferro rovente e, senza avvertire dolore, portarla fino ai piedi della regina. Il missionario fallisce e viene giustiziato. Nel Wessex, re Ecbert ribadisce a Judith che lei e il piccolo Alfred godono della sua protezione senza condizioni. Tuttavia, il re chiede che la principessa diventi la sua amante come segno di gratitudine. A tavola, Aethelwulf informa Ecbert dei successi conseguiti nel regno di Mercia e dice di considerare la nascita di Alfred una benedizione di Dio. Il principe espone al re anche il suo sospetto che sia stato inviato in Mercia per essere ucciso, ma Ecbert si mostra sorpreso e addolorato da tale affermazione e assicura Aethelwulf che non tramerebbe mai contro il suo unico e amato figlio. A Parigi, malgrado le vittorie conseguite sui vichinghi, la situazione \u00e8 peggiorata, anche a causa di un'epidemia scoppiata tra la popolazione della citt\u00e0. Oddone \u00e8 consapevole che la citt\u00e0 non possa resistere ad un altro assedio e convince l'imperatore Carlo a scendere a patti con i pagani. Roland viene inviato nell'accampamento nemico come emissario, con la proposta di un incontro per discutere un accordo che favorirebbe entrambe le fazioni. Ragnar accetta, scatenando le proteste di molti dei suoi uomini, ancora convinti di poter conquistare la citt\u00e0 con le armi. Le lamentele fanno infuriare Ragnar, che ribadisce la sua posizione di re e il suo diritto di avere l'ultima parola su tutte le decisioni. Il giorno seguente, Ragnar e Sinric (tornato al campo con Roland il giorno prima) incontrano Carlo e il conte Oddone, i quali offrono 5760 libbre d'oro chiedendo in cambio che i norreni lascino Parigi. Ragnar, non del tutto soddisfatto dell'offerta, e sicuro che presto sarebbe morto per la malattia, chiede di essere battezzato in modo da potersi ricongiungere in paradiso con Athelstan. Perplessi e sorpresi, i franchi acconsentono e l'arcivescovo di Parigi battezza Ragnar nelle acque della Senna poco distanti. Accortisi dell'assenza di Ragnar, Rollo, Lagertha, Kalf, Bjorn e Floki si rendono conto che l'incontro sia gi\u00e0 in corso e giungono in tempo per assistere esterrefatti al rito cristiano.\nI morti.\nTrama.\nL'emissario franco Roland giunge all'accampamento vichingo per consegnare ai norreni l'oro previsto dall'accordo e per esortarli ad andarsene. Tuttavia, i vichinghi rimangono ancora un mese e il conte Oddone si reca personalmente all'accampamento per esigere che i norreni rispettino i patti. Bjorn accoglie il conte e gli spiega che non sono ancora salpati perch\u00e9 re Ragnar \u00e8 troppo debole per viaggiare. Il giovane guerriero spiega che Ragnar, sentendo la fine vicina, desidera essere seppellito con il rito cristiano una volta sopraggiunta la morte. Se ci\u00f2 non verr\u00e0 concesso, i suoi uomini rimarranno nella terra dei franchi. Oddone acconsente e promette che, una volta morto, il corpo di Ragnar possa essere condotto nella cattedrale e ricevere una sepoltura cristiana. Poco dopo Ragnar muore e viene posto nella bara fatta costruire da Floki. Tutti dicono addio al loro re: Floki confessa di aver ucciso Athelstan, Lagertha dice che una volta raggiunto il Valhalla lei e Ragnar potranno amarsi nuovamente e Rollo dice di aver sempre vissuto alla sua ombra e che \u00e8 ormai giunto il momento di guadagnarsi la propria gloria. La bara viene poi condotta in processione fino all'interno della cattedrale e viene lasciata dai vichinghi al cospetto dell'imperatore Carlo e della principessa Gisla. L'arcivescovo inizia a celebrare il funerale, ma all'improvviso la bara si apre e Ragnar balza in piedi, causando il panico tra tutti i presenti. Mentre i sei vichinghi che hanno trasportato la bara si armano con le spade nascoste proprio all'interno di essa, Ragnar uccide l'arcivescovo, minaccia l'imperatore stesso con un coltello ed anche la principessa Gisla. I suoi uomini riescono a raggiungere incolumi il ponte coperto. Qui, dopo aver aperto il portone, Ragnar libera Gisla permettendole di tornare al sicuro, mentre i norreni cominciano a penetrare nella citt\u00e0 e a saccheggiarla. Nell'accampamento vichingo la gioia per aver preso la citt\u00e0 si mischia all'irritazione di alcuni, soprattutto di Lagertha, nei confronti di Ragnar, il quale ha avuto come unico complice nel piano suo figlio Bjorn. La maggior parte dei vichinghi lascia Parigi, mentre una piccola parte dell'esercito di Ragnar, comandata da Rollo, resta a controllare l'accampamento. A palazzo, l'imperatore Carlo espone a sua figlia Gisla la sua intenzione di allearsi con i pagani, offrendo loro delle terre in cambio della loro protezione contro eventuali nuove incursioni da parte di altri vichinghi. Il re vuole offrire sua figlia in nozze al loro leader, ma lei rifiuta. Rollo viene ricevuto a corte e il re dei franchi gli propone l'accordo: il guerriero vichingo potr\u00e0 diventare duca, ottenere delle terre nel nord del regno e sposare la principessa Gisla; in cambio egli si dovr\u00e0 impegnare a difendere Parigi da eventuali attacchi. Gisla accoglie il norreno con parole dure e rabbiose e dichiara tutto il suo disprezzo nei suoi confronti. Rollo rimane impassibile e sorprende la principessa salutandola in francese. Nel frattempo, Ragnar e i suoi uomini sono in viaggio verso casa. Il re chiede a Floki di avvicinarsi e lo accusa di aver ucciso Athelstan."}
{"id": "5324829", "revid": "92723", "url": "https://it.wikipedia.org/wiki?curid=5324829", "title": "Catalogo delle opere d'arte del Museo nazionale di Capodimonte", "text": "Il catalogo delle opere d'arte del Museo nazionale di Capodimonte riporta le opere d'arte, eccetto quelle pittoriche, custodite all'interno del Museo nazionale di Capodimonte, ubicato nell'omonima reggia, a Napoli."}
{"id": "5324831", "revid": "47767", "url": "https://it.wikipedia.org/wiki?curid=5324831", "title": "Draghi della Fortuna", "text": ""}
{"id": "5324835", "revid": "287204", "url": "https://it.wikipedia.org/wiki?curid=5324835", "title": "Rio Open 2015 - Singolare femminile", "text": "Kurumi Nara \u00e8 la detentrice del titolo ma ha deciso di non prendere parte al torneo. La vincitrice del torneo \u00e8 Sara Errani che ha battuto in finale Anna Schmiedlov\u00e1 con il punteggio di 7-62, 6-1."}
{"id": "5324838", "revid": "1494169", "url": "https://it.wikipedia.org/wiki?curid=5324838", "title": "Artax", "text": ""}
{"id": "5324840", "revid": "709565", "url": "https://it.wikipedia.org/wiki?curid=5324840", "title": "Mario Ruminelli", "text": "Biografia.\nMario Ruminelli nacque a Domodossola il 6 ottobre 1907, primogenito (il secondogenito era Giacomo Luciano) da Emilio Giulio Ruminelli (Migliarino 1882 - Domodossola 1968) compositore, docente di pianoforte, organista e direttore della banda locale, e da Chiara Visconti. Dal padre eredit\u00f2 la passione per la musica tanto da intraprendere lo studio del violino al Conservatorio G. Verdi di Milano sotto la guida del Maestro Enrico Polo, cognato di Arturo Toscanini ed eminente personalit\u00e0 artistica del tempo, con il quale mantenne un legame affettivo durato fino alla scomparsa del Maestro, nel 1945.\nDiplomatosi a diciannove anni con il massimo dei voti, dopo l'esordio, su invito di Ildebrando Pizzetti, presso la Societ\u00e0 del Quartetto, svolse una brillante e intensa carriera concertistica (oltre 150 concerti in diverse citt\u00e0 italiane e straniere) esibendosi anche con noti artisti del tempo come Massimo Amfiteatrof e Gianandrea Gavazzeni. Nell'arte del violino era molto apprezzato, come scrivono i giornali del tempo, per il suono vibrante e comunicativo, per la sensibilit\u00e0 e per l'arcata robusta e sicura tanto da diventare un modello di stile. Fu solista al Concerto inaugurale del 18 dicembre 1926 della Stazione trasmittente della Uri e ripetutamente fu presente nei programmi della radio italiana e svizzera. Con gli strumentisti Calace e Caruana form\u00f2 un importante complesso musicale, che riscosse un lusinghiero successo in Italia e all'estero.\nNel 1934 divenne titolare della cattedra di violino a Brescia, presso l'Istituto musicale Venturi (oggi Luca Marenzio) di cui fu anche direttore. Nel 1936 si spos\u00f2 con Giuseppina Inselvini (Milano 1913 - Genova 2015) da cui ebbe la amatissima figlia Paola. \nNel 1942 si trasfer\u00ec a Genova, dove aveva vinto la cattedra di violino al Conservatorio Niccol\u00f2 Paganini, esercitando il suo insegnamento fino al 1975. Contemporaneamente dal 1944 al 1957 fu violino di spalla dell'orchestra del Teatro Carlo Felice di Genova. Esponente del Comitato fondatore del Premio Paganini, di cui fu anche vice-direttore, componente della Commissione di esperti per la custodia e la conservazione del violino di Paganini, membro di Giurie Internazionali di concorsi violinistici, per i suoi meriti artistici fu insignito nel 1979 della \"Commendatizia \"del Presidente della Repubblica. Inoltre la citt\u00e0 di Genova per il suo contributo alla tutela del patrimonio artistico della citt\u00e0, nel 1989 gli assegn\u00f2 il \"Grifo d'oro\", massima onorificenza cittadina. Alla sua scomparsa i suoi numerosi allievi vollero offrirgli un \u201cOmaggio\u201d musicale, nel corso del quale il Maestro Mario Trabucco suon\u00f2 il celebre Guarneri del Ges\u00f9 di Paganini. \nIn occasione dei venti anni dalla scomparsa del Maestro, il 23 ottobre 2014 ha avuto luogo un \"Omaggio all'arte musicale di Giulio e Mario Ruminelli\" con un concerto per violino e pianoforte, svoltosi nella Chiesa Collegiata dei Santi Gervaso e Protaso. Il concerto \u00e8 stato organizzato dalla Citt\u00e0 di Domodossola, dall'Associazione di Lions Clubs e dal Centro di Documentazione \"Arturo Benedetti Michelangeli\". Musiche di Chopin, Beethoven, Frank, Brhams Paganini. Laura Marzadori violino, Olaf John Laneri pianoforte.\nDal 1999 al Concorso Internazionale Premio Paganini viene assegnato un premio alla memoria del Maestro Ruminelli. Nel 2015, nasce a Domodossola l'associazione culturale Mario Ruminelli.\nOnorificenze.\nMario Ruminelli fu insignito nel 1979 per i suoi meriti artistici della Commendatizia del Presidente della Repubblica.\nNel 1989 gli fu assegnato il Grifo d'oro di Genova, massima onorificenza della citt\u00e0.\nBibliografia.\nPresso il \"Centro di documentazione Arturo Benedetti Michelangeli\" \u00e8 custodito un ampio archivio documentario e discografico relativo alla vita e all'attivit\u00e0 del Maestro Mario Ruminelli e di suo padre Giulio Ruminelli."}
{"id": "5324844", "revid": "12290", "url": "https://it.wikipedia.org/wiki?curid=5324844", "title": "Dimensione Oscura (Marvel Comics)", "text": "La Dimensione Oscura (\"Dark Dimension\") \u00e8 una dimensione parallela immaginaria del multiverso dei fumetti Marvel Comics, apparsa per la prima volta nel novembre 1964 su \"Strange Tales\" n. 126 e creata da Stan Lee (testi) e Steve Ditko (disegni).\nCaratteristiche.\nLa Dimensione Oscura si presenta come un mondo psichedelico, fatto di oscurit\u00e0 frammista a esplosioni di luce, turbini, ponti energetici, ecc., in cui lo spazio e il tempo non seguono le stesse leggi del nostro mondo. Di cui lo stregone Dormammu \u00e8 diventato il padrone.\nAbitanti.\nNella Dimensione Oscura vivono esseri umanoidi simili o identici agli umani. I pi\u00f9 illustri abitanti sono lo stregone Dormammu, sua nipote Clea e sua sorella Umar. Clea come Umar ad esempio ha aspetto umano, Dormammu \u00e8 invece caratterizzato da una testa infuocata.\nAltri esseri che popolano la Dimensione Oscura sono i Senza-mente, organismi umanoidi dediti solo alla violenza e alla distruzione."}
{"id": "5324849", "revid": "1442080", "url": "https://it.wikipedia.org/wiki?curid=5324849", "title": "Rio Open 2015 - Doppio femminile", "text": "Le detentrici del titolo sono Irina-Camelia Begu e Mar\u00eda Irigoyen che per\u00f2 si sono ritirate in finale consegnandolo alla coppia"}
{"id": "5324851", "revid": "287204", "url": "https://it.wikipedia.org/wiki?curid=5324851", "title": "Humberto Gatica", "text": "Biografia.\nNato e cresciuto in Cile, emigra dallo stato sudamericano agli Stati Uniti d'America nel 1968, all'et\u00e0 di 17 anni, col sogno di una vita migliore e approda finalmente in California alla ricerca di un lavoro qualunque. Provenendo da una famiglia di musicisti pensa ad un lavoro legato alla musica e sebbene sia capace di suonare un po' la chitarra non desidera essere uno strumentista. Perci\u00f2, nel 1971, si reca negli studi della MGM Records per autenticare una registrazione effettuata con l'aiuto di un amico e rimane, da quel momento, affascinato dal mondo delle registrazioni. Il direttore degli studi gli permette perci\u00f2 di lavorare in quell'ambiente dove Gatica si adatta a fare tutto, comprese le pulizie e il cambio delle lampadine. Gradualmente diventa un assistente ingegnere fino a quando, un giorno del 1973, si ritrova a sostituire all'ultimo momento un ingegnere malato. Il compito assegnatogli sarebbe stato quello di gestire le attivit\u00e0 di una sessione dal vivo organizzata da Don Costa, produttore discografico che aveva gi\u00e0 lavorato parecchi anni con Frank Sinatra, il quale vistosi alle strette aveva chiesto al direttore degli studi di avvalersi dell'aiuto del giovane ragazzo. La sessione dura tre ore e impegna un gruppo di 40 persone, tra tecnici e musicisti. Humberto Gatica dimostra di avere la volont\u00e0 e il talento per quel mestiere tanto da farsi apprezzare dallo stesso produttore per altre sessioni di lavoro. Un anno dopo MGM Records vende gli studi, cosicch\u00e9 l'assistente licenziato si mette in proprio. Le cose sembrano andare bene da allora tanto che nel 1984 vince il primo dei Grammy Award con i Chicago. Lavora poi con Quincy Jones e Bruce Swedien per due album di Michael Jackson: \"Thriller\" e \"Bad\"; e per quest'ultimo vince addirittura il secondo Grammy Award come miglior ingegnere. Anni dopo riceve altri premi del genere per le opere compiute collaborando con C\u00e9line Dion, La Ley e Michael Bubl\u00e9.\nAttivit\u00e0 professionale.\nUna lista parziale di artisti con cui Gatica ha lavorato include: Selena, C\u00e9line Dion, Richard Marx, Al Jarreau, Barbra Streisand, Bonnie Tyler, Chaka Khan, Cher, Chicago, Destiny's Child, Eric Ben\u00e9t, Madonna, Elton John, Josh Groban, Kansas, Kenny G, Kenny Loggins, Sheena Easton, Kenny Rogers, LeAnn Rimes, Lionel Richie, Mariah Carey, Michael Bubl\u00e9, Michael Jackson, Janet Jackson, Michael McDonald, 'N Sync, Metallica, Paul Anka, Roxette, R. Kelly, Jackie Evancho, Tina Turner, Whitney Houston, Ebrahim Hamedi(EBI), Assia Ahhatt e Johnny Mathis.\nHa lavorato anche per artisti italiani tra cui: Il Volo, Laura Pausini, Andrea Bocelli, Vittorio Grigolo, Pino Daniele, Eros Ramazzotti e Riccardo Cocciante.\nNel campo della musica latina Gatica ha lavorato con artisti che includono: Thal\u00eda, Shakira, Alejandro Sanz, Caf\u00e9 Quijano, Olga Ta\u00f1\u00f3n, Luis Miguel, La Ley, Gloria Estefan, Marc Anthony, Ricky Martin, Myriam Hern\u00e1ndez e Alejandro Lerner.\nHa dato il suo contributo professionale anche per le musiche di film del 1985 quali sono: \"Il colore viola\", \"St. Elmo's Fire\" e \"Witness - Il testimone\".\nGrammy Awards.\nHumberto Gatica \u00e8 stato premiato diverse volte con i Grammy Award per le seguenti opere musicali:\nHa ricevuto dei riconoscimenti per la sua arte musicale anche nell'ambito dei Latin Grammy Awards:"}
{"id": "5324855", "revid": "1494169", "url": "https://it.wikipedia.org/wiki?curid=5324855", "title": "Dimensione Oscura", "text": ""}
{"id": "5324856", "revid": "212348", "url": "https://it.wikipedia.org/wiki?curid=5324856", "title": "Return to Forever", "text": ""}
{"id": "5324863", "revid": "70907189", "url": "https://it.wikipedia.org/wiki?curid=5324863", "title": "Bordighismo", "text": ""}
{"id": "5324867", "revid": "2229165", "url": "https://it.wikipedia.org/wiki?curid=5324867", "title": "La Sarraz Pictures", "text": "La Sarraz Pictures SRL \u00e8 una societ\u00e0 di produzione e distribuzione cinematografica avente sede a Torino, fondata nel 2004 da Alessandro Borrelli. \nStoria.\nIl nome della societ\u00e0 \u00e8 ispirato a La Sarraz, una localit\u00e0 in Svizzera, dove nel settembre del 1929 si tenne il primo \"Congr\u00e8s International du Cin\u00e9ma Ind\u00e9pendant\", al quale parteciparono, tra gli altri, Serghej Ejzenstejn e Eduard Tisse.\nLa produzione si divide in tre aree rappresentate da:\nNel 2010 la societ\u00e0 inizia a occuparsi anche di distribuzione attraverso il progetto denominato La Sarraz Distribuzione."}
{"id": "5324869", "revid": "1442080", "url": "https://it.wikipedia.org/wiki?curid=5324869", "title": "Rio Open 2015 - Qualificazioni singolare femminile", "text": ""}
{"id": "5324870", "revid": "1494169", "url": "https://it.wikipedia.org/wiki?curid=5324870", "title": "G.", "text": ""}
{"id": "5324874", "revid": "827882", "url": "https://it.wikipedia.org/wiki?curid=5324874", "title": "Juno Awards 2000", "text": "I Juno Awards 2000 si sono tenuti a Toronto l'11 e 12 marzo 2000."}
{"id": "5324901", "revid": "287204", "url": "https://it.wikipedia.org/wiki?curid=5324901", "title": "Humiliores", "text": "Nel diritto romano gli humiliores erano i cittadini di basso rango i quali, assieme ai \"tenuiores\", componevano il ceto pi\u00f9 basso della societ\u00e0: la \"plebs\" (o plebe). Si distinguevano dagli \"honestiores\", cio\u00e8 i cittadini di alto rango.\nEffetti.\nIn ambito sanzionatorio, il fatto di appartenere a tale rango comportava un aggravamento della pena. Agli \"humiliores\", infatti, spettava la pena della \"damnatio ad bestias\", della morte sul rogo e della crocifissione."}
{"id": "5324916", "revid": "869710", "url": "https://it.wikipedia.org/wiki?curid=5324916", "title": "Adidas Telstar", "text": ""}
{"id": "5324928", "revid": "287204", "url": "https://it.wikipedia.org/wiki?curid=5324928", "title": "Girolamo Macchietti", "text": "Biografia.\nLe principali informazioni sulla sua vita derivano da una biografia scritta da Vincenzo Borghini (in \"Il Riposo\"), che lo conobbe personalmente e attinse direttamente da lui molte notizie.\nFiglio del pittore e scultore Francesco di Mariotto e di Antonia, viene spesso riferito nelle fonti antiche come Girolamo \"del Crocifissaio\", alludendo probabilmente alla specializzazione del padre nella realizzazione di arredi sacri (risulta iscritto all'Arte dei Medici e Speziali il 28 giugno 1533, tra gli artisti).\nLa sua prima formazione, oltre che dal padre, provenne da Michele Tosini, nella cui bottega entr\u00f2 a dieci anni restandovi fin verso i venti. Nel 1545 infatti si iscrisse alla Compagnia di San Luca, la confraternita/corporazione di artisti che aveva sostituito nel frattempo il raggruppamento di artisti entro l'arte speziale. A bottega del Tosini, il Macchietti aveva stretto amicizia con il coetaneo Mirabello Cavalori, con in quale tenne comune bottega tra il 1545 e il 1555 circa, realizzando una serie di opere a quattro mani ricordate dal vasari, ma praticamente tutte perdute.\nEntrato nell'entourage di Giorgio Vasari, partecip\u00f2 alla decorazione di palazzo Vecchio a Firenze, iniziando dal Quartiere degli Elementi (dal 1555) e proseguendo negli anni seguenti nel Quartiere di Eleonora e nello Studiolo di Francesco I. Pagamenti regolari sono registrati dal 1555 al 1558, crescenti e mediamente pi\u00f9 alti di quelli per altri altrettanto giovani colleghi. Nonostante questa sua documentata preminenza, legata forse anche a una maggiore responsabilit\u00e0, \u00e8 pressoch\u00e9 impossibile riconoscere la sua e le altre mani nelle decorazioni rese uniformi nello stile di Vasari, eccezion fatta forse per un riquadro con \"Cosimo rivela a Santi Bentivoglio la sua origine\" nella sala detta di Cosimo il Vecchio. Nel 1557 si occup\u00f2 anche del disegno di cartoni per arazzi destinati pure alla decorazione del palazzo (\"Storie di Giove\", \"Storie di Ercole\" e altri). Di queste opere resta sicuramente un \"Ercole vince i centauri alle nozze di Ippodamia\" oggi nel Museo degli Argenti a palazzo Pitti, che sembra ispirarsi ai lavori di Francesco Salviati e, secondariamente, di Giorgio Vasari e del Bronzino.\nAttivo come pittore religioso, sue sono alcune pale d'altare, tra le altre in San Lorenzo (\"Adorazione dei Magi\", 1567-68) e in Santa Maria Novella (\"Martirio di san Lorenzo\", 1573).\nUna certa saturazione della scena artistica locale lo spinse a viaggiare, al pari di altri colleghi della sua generazione. Fu cos\u00ec a Parigi (1573-74), a Napoli e nell'Italia meridionale (1579-83) e in Spagna, prima di tornare in patria. Fu sepolto nella Cappella dei pittori o di San Luca nella basilica della Santissima Annunziata."}
{"id": "5324929", "revid": "767487", "url": "https://it.wikipedia.org/wiki?curid=5324929", "title": "Najwa Karam", "text": "Biografia.\nStudi\u00f2 nella sua citt\u00e0 Zahle, conseguendo una laurea in filosofia che le permise di esercitare la professione di insegnante per due anni. Decise di entrare nel mondo della musica all'et\u00e0 di ventisei anni.\nNajwa Karam ader\u00ec all'associazione \"Layali Lobnan\" dove rapidamente dimostr\u00f2 le proprie capacit\u00e0. Con l'aiuto del direttore dell'associazione, convinse i propri genitori a farle registrare il suo primo album. Dopodich\u00e9 si iscrisse alla scuola di musica araba di Beirut, dove studi\u00f2 per quattro anni.\nNajwa Karam, nota per la sua potenza vocale, contribu\u00ec a cambiare l'industria della musica araba. Contribu\u00ec inoltre a far diffondere il dialetto libanese nella musica araba. Najwa \u00e8 anche un'icona della moda mediorientale nonch\u00e9 la principale giudice di Arabs Got Talent."}
{"id": "5324930", "revid": "767487", "url": "https://it.wikipedia.org/wiki?curid=5324930", "title": "Sarah Slean", "text": "Biografia.\nOriginaria dell'Ontario, ha esordito con l'EP \"Universe\" nel 1997. \"Nighy Bugs\" \u00e8 il suo primo lavoro per una major: co-prodotto da Hawksley Workman, \u00e8 stato pubblicato dalla WEA in Canada. Nel settembre 2004 ha pubblicato il suo quarto album \"Day One\", seguito da \"The Baroness\", uscito alcuni anni dopo, nel 2008."}
{"id": "5324943", "revid": "761672", "url": "https://it.wikipedia.org/wiki?curid=5324943", "title": "Kahane Chai", "text": ""}
{"id": "5324947", "revid": "339392", "url": "https://it.wikipedia.org/wiki?curid=5324947", "title": "Siti internet", "text": ""}
{"id": "5324955", "revid": "767487", "url": "https://it.wikipedia.org/wiki?curid=5324955", "title": "Lillix", "text": "I Lillix sono stati un gruppo musicale pop rock canadese formatosi nel 1997 col nome Tigerlily, poi cambiato nel 2001.\nBiografia.\nIl gruppo \u00e8 originario di Cranbrook (Columbia Britannica) e si \u00e8 formato nel 1997; la formazione originale era costituita da sole ragazze e si faceva chiamare Tigerlily. Il nome Lillix \u00e8 stato scelto nel 2001. Nel maggio 2003 \u00e8 uscito il primo album in studio, che contiene una cover dei The Romantics (\"What I Like About You\") inserita anche nelle colonne sonore dei film \"30 anni in un secondo\" e \"Quel pazzo venerd\u00ec\".\nNell'ambito dei Juno Awards 2004 il gruppo ha ricevuto due candidature.\nNell'agosto 2006 \u00e8 uscito il secondo album \"Inside the Hollow\", seguito da \"Tigerlily\" (agosto 2010)."}
{"id": "5324956", "revid": "228587", "url": "https://it.wikipedia.org/wiki?curid=5324956", "title": "Antonio Torrisi", "text": "Biografia.\nNato a Patern\u00f2, in provincia di Catania, nel 1927, figlio di un agricoltore, frequent\u00f2 le scuole primarie nella sua cittadina di origine, e gli studi superiori a Catania, dapprima al liceo classico dei Salesiani e poi al \"Cutelli\". Laureatosi in giurisprudenza all'Universit\u00e0 degli Studi di Catania, ed iscritto dal 1956 all'albo dei procuratori e dal 1962 all'albo degli avvocati del Foro di Catania, esercit\u00f2 la professione di avvocato penalista.\nSposato e padre di due figli, mor\u00ec a Patern\u00f2 il 16 novembre 1988 all'et\u00e0 di 61 anni, a causa di una cirrosi epatica. \nEra cognato di Nino Lombardo, suo amico di infanzia e compagno di classe fin dalla prima media, marito della sorella Rosina, che \u00e8 stato parlamentare nazionale nella VII, VIII, IX, X e XI legislatura della Repubblica Italiana.Il figlio Salvatore, anch'egli avvocato e politico, \u00e8 stato parlamentare nazionale come deputato nella XVI legislatura, e senatore nella XVII legislatura.\nAttivit\u00e0 politica.\nTorrisi inizi\u00f2 la sua attivit\u00e0 politica a 27 anni con l'adesione alla Democrazia Cristiana, partito di cui divenne uno dei principali esponenti nella sua citt\u00e0, e di cui fond\u00f2 e guid\u00f2 una sezione nel quartiere del Santissimo Salvatore. Nelle liste dello scudocrociato si candid\u00f2 alle elezioni amministrative svoltesi a Patern\u00f2 nel 1960: fu eletto consigliere comunale, e in seguito divenne assessore alla Nettezza Urbana, al Bilancio, alle Finanze nella giunta guidata dal sindaco Rosario La Russa.\nVicesindaco di Patern\u00f2 dal 1965 al 1970, nella giunta guidata dal sindaco Giuseppe Benfatto, in occasione delle elezioni provinciali del 1970, si candid\u00f2 ed ottenne l'elezione a consigliere provinciale. Della Provincia di Catania (divenuta Provincia regionale nel 1986), Torrisi ricopr\u00ec successivamente gli incarichi di assessore alla Solidariet\u00e0 Sociale (1971-73), ai Lavori pubblici (1978-81), di vicepresidente, e di presidente dal 1984 al 1987. \nNella DC, Torrisi, cos\u00ec come il cognato Nino Lombardo, fece parte della corrente \"dorotea\" del partito, che a livello nazionale faceva riferimento a Giulio Andreotti, e a livello provinciale ad Antonino Drago.\nAltre attivit\u00e0.\nTorrisi ha ricoperto incarichi dirigenziali in altri ambiti, quali, di presidente e vicepresidente della Polisportiva Patern\u00f2 (1966-67 e 1967-70), di presidente della Pro Loco di Patern\u00f2, di presidente del Lions Club di Patern\u00f2, di presidente della Coldiretti di Patern\u00f2, di consigliere e poi presidente del consiglio di amministrazione della Banca Popolare Commerciale \"Vittorio Emanuele\" di Patern\u00f2, di presidente del Consorzio per la zona Nord dell'Area di Sviluppo Industriale della Sicilia orientale, e di vicepresidente del Consorzio per l'autostrada Messina-Catania."}
{"id": "5324957", "revid": "117598386", "url": "https://it.wikipedia.org/wiki?curid=5324957", "title": "Martin Schmidt", "text": ""}
{"id": "5324960", "revid": "1543377", "url": "https://it.wikipedia.org/wiki?curid=5324960", "title": "Festival internazionale del cinema di Rio de Janeiro", "text": "Il festival internazionale del cinema di Rio de Janeiro \u00e8 il risultato dell'unione del Rio Cine Festival e del Mostra Banco Nacional de Cinema. \nI due festival, fondati rispettivamente nel 1984 e 1988, si tenevano a distanza di due mesi l'uno dall'altro, e sono stati uniti per evitare di sovraccaricare la citt\u00e0 di Rio de Janeiro con due importanti manifestazioni aventi lo stesso tema in un breve periodo."}
{"id": "5324961", "revid": "263989", "url": "https://it.wikipedia.org/wiki?curid=5324961", "title": "Jonathan Kenneth Corupe", "text": ""}
{"id": "5324963", "revid": "155634", "url": "https://it.wikipedia.org/wiki?curid=5324963", "title": "Eastern Basketball Association 1971-1972", "text": "La stagione EBA 1971-72 fu la 26\u00aa della Eastern Basketball Association. Parteciparono 6 squadre in un unico girone.\nRispetto alla stagione precedente i Camden Bullets si spostarono a Hazleton, diventando gli Hazleton Bits. I Delaware Blue Bombers, gli Hamden Bics e i Sunbury Mercuries scomparvero."}
{"id": "5324976", "revid": "543975", "url": "https://it.wikipedia.org/wiki?curid=5324976", "title": "Episodi di Justified (sesta stagione)", "text": "La sesta e ultima stagione della serie televisiva Justified \u00e8 stata trasmessa in prima visione negli Stati Uniti d'America sul canale via cavo FX dal 20 gennaio al 14 aprile 2015.\nIn Italia la stagione \u00e8 andata in onda sul canale satellitare AXN dal 15 marzo al 7 giugno 2016; in chiaro \u00e8 stata trasmessa dal 22 al 30 novembre 2016 su Italia 2."}
{"id": "5324983", "revid": "729019", "url": "https://it.wikipedia.org/wiki?curid=5324983", "title": "Euan Murray", "text": "Biografia.\nProveniente dai Glasgow Hawks, Murray volle conseguire la laurea in medicina veterinaria prima di iniziare a giocare nel 2003 a livello professionistico con i Glasgow Warriors; tuttavia cominci\u00f2 gi\u00e0 a collezionare precedentemente alcune presenze con i Warriors durante il periodo universitario. Gi\u00e0 nazionale scozzese a livello giovanile, fece il suo debutto internazionale con la maglia della il 5 giugno 2005 affrontando la a Bucarest.\nTerminata nel 2007 l'esperienza in Celtic League, Murray si trasfer\u00ec in Inghilterra per giocare con il Northampton nella National Division One. Venne convocato per disputare la in qualit\u00e0 di pilone titolare giocando in quattro delle cinque partite disputate dalla Scozia, compreso il quarto di finale contro l' perso 19-13. A livello di club vinse con il Northampton il campionato e la squadra venne promossa nella English Premiership per la stagione 2008-09; seguirono la vittoria della European Challenge Cup 2008-09, della Coppa Anglo-Gallese (2010) e il raggiungimento della finale di Heineken Cup 2010-11 in cui i Northampton Saints persero 33-22 contro il Leinster Rugby.\nFervente cristiano, nel 2009 Euan Murray annunci\u00f2 la sua volont\u00e0 di non voler pi\u00f9 giocare la domenica per motivi religiosi. Lo stesso anno prese parte al tour in Sudafrica dei British and Irish Lions senza per\u00f2 giocare in nessuno dei tre \"test match\" ufficiali contro i padroni di casa degli \"Springbok\". Fu convocato per la , edizione in cui per la prima volta la Scozia non riusc\u00ec ad accedere ai quarti di finale.\nNel 2011 Murray lasci\u00f2 il Northampton accordandosi per giocare una stagione con il Newcastle; l'anno dopo ebbe una breve esperienza con la squadra francese dell'Agen impegnata nel campionato Top 14, prima di tornare nuovamente in Inghilterra con il Worcester. Dal 2014 Murray gioca con i Glasgow Warriors, squadra con la quale inizi\u00f2 a giocare a livello professionistico."}
{"id": "5324984", "revid": "2111144", "url": "https://it.wikipedia.org/wiki?curid=5324984", "title": "Stazione di Monserrato Policlinico", "text": "La stazione di Monserrato Policlinico \u00e8 una fermata tranviaria (denominata semplicemente fermata Policlinico), a servizio del comune di Monserrato, capolinea della linea 1 della rete tranviaria di Cagliari.\nStoria.\nRealizzata negli anni 2010 e facente parte del progetto pi\u00f9 ampio del prolungamento della linea 1 della Metrocagliari costato oltre 20 milioni di euro, dopo diversi rinvii, \u00e8 stata inaugurata il 14 febbraio 2015 divenendo l'impianto terminale della linea 1 della tranvia cagliaritana.\nStrutture e impianti.\nGestita come la tranvia dall'ARST, la struttura \u00e8 dotata di una banchina centrale, ed ospita due binari tranviari a scartamento da 950\u00a0mm con linea aerea di contatto. La stazione \u00e8 sopraelevata, cos\u00ec come lo \u00e8 tutto il percorso dalla stazione di Monserrato Gottardo (capolinea originario della linea 1), poich\u00e9 occorre scavalcare la strada statale 554.\nMovimento.\nL'impianto \u00e8 il capolinea della linea 1 della rete tranviaria di Cagliari ed \u00e8 collegata dai tram di Metrocagliari espletanti i collegamenti con il capolinea cagliaritano (il quale termina in piazza Repubblica\nServizi.\nL'impianto \u00e8 dotato di una banchina centrale con pensilina, tabelloni informativi e una biglietteria automatica per titoli di viaggio ARST. Essendo sopraelevata essa \u00e8 raggiungibile attraverso due scale o un ascensore, permettendo cos\u00ec anche l'accesso alle persone diversamente abili. All'ingresso sono presenti anche mappe in linguaggio Braille per le persone non vedenti.\nInterscambi.\nNel piazzale del Policlinico Universitario, a 100 metri dalla fermata, \u00e8 presente il capolinea delle linee 8 e 29 di autobus suburbani espletate dal CTM."}
{"id": "5324993", "revid": "834", "url": "https://it.wikipedia.org/wiki?curid=5324993", "title": "Hazleton Bits", "text": ""}
{"id": "5325005", "revid": "300067", "url": "https://it.wikipedia.org/wiki?curid=5325005", "title": "Camden Bullets (1970-1971)", "text": ""}
{"id": "5325013", "revid": "1543377", "url": "https://it.wikipedia.org/wiki?curid=5325013", "title": "Hell and Silence", "text": "Hell and Silence \u00e8 il secondo EP del gruppo musicale statunitense Imagine Dragons, pubblicato nel 2010.\nDei 5 brani contenuti nell'EP, solo \"Hear Me\" verr\u00e0 successivamente registrato in una nuova versione dalla band, per poi venire pubblicato come primo singolo estratto dal loro primo album \"Night Visions\", in esclusiva per il Regno Unito. \"Selene\" e \"I Don't Mind\" verranno comunque incluse in alcune edizioni speciali del disco e in \"The Archive EP\"."}
{"id": "5325026", "revid": "767487", "url": "https://it.wikipedia.org/wiki?curid=5325026", "title": "Piensa en m\u00ed", "text": "Piensa en m\u00ed \u00e8 un brano musicale del 1935 scritto da Agust\u00edn Lara e da Abe Tuvim. ."}
{"id": "5325028", "revid": "1602064", "url": "https://it.wikipedia.org/wiki?curid=5325028", "title": "VTC Video Tele Carnia", "text": "VTC - VideoTeleCarnia \u00e8 un canale televisivo locale italiano privato che trasmette da Treppo Ligosullo nella regione autonoma Friuli-Venezia Giulia. La sede \u00e8 ubicata in via 4 Novembre n.5.\nStoria.\nFondata nel 1980 da Mario De Cillia, l'emittente copriva solo parte della Valle del But ma con l'arrivo del DTT (Digitale Televisivo Terrestre) dal 19 aprile 2011 ha esteso il proprio segnale in tutta la regione ed \u00e8 ricevibile anche su parte del litorale dell'Istria slovena e croata e in alcune aree di confine della regione Veneto.\nLa missione principale della rete, di tipo generalista e rivolta a tutti, \u00e8 la promozione, la valorizzazione e la divulgazione degli avvenimenti artistico-culturali carnici. Il 70% dei programmi sono realizzati in lingua friulana e dialetto carnico il rimanente in italiano.\nVTC VideoTeleCarnia \u00e8 fornitore di contenuti dell'emittente udinese TeleFriuli ed \u00e8 ospitato da quest'ultima nel proprio mux DTT al canale 690.\nDal 1\u00b0 marzo 2022, dopo oltre 40 anni di attivit\u00e0 in favore del territorio carnico, il canale Tv non potr\u00e0 pi\u00f9 trasmettere via etere essendo venuto meno il numero delle frequenze televisive per la diffusione del segnale sul DTT regionale destinate in favore della nuova tecnica telefonica mobile 5G. La rete televisiva di Treppo Ligosullo proseguir\u00e0 la diffusione dei suoi programmi in streaming tramite il proprio sito internet. "}
{"id": "5325042", "revid": "121008855", "url": "https://it.wikipedia.org/wiki?curid=5325042", "title": "De l'infinito, universo e mondi", "text": "De l'infinito, universo e mondi \u00e8 il terzo dialogo filosofico che Giordano Bruno pubblica a Londra nel 1584, chiudendo il ciclo dei dialoghi cosmologici londinesi intrapreso con \"La cena de le ceneri\" e proseguito con \"De la causa, principio et uno\". Sviluppando ulteriormente tematiche gi\u00e0 iniziate in quelli, il rapporto fra un Dio immanente e un universo infinito da un lato, e la distinzione dei ruoli di teologia e filosofia dall'altro, il \"De l'infinito\" sancisce il punto definitivo di frattura del pensiero del filosofo sia con la dottrina aristotelica sia col cristianesimo.\nGeneralit\u00e0.\nDedicato anche questo all'ambasciatore di Francia in Inghilterra, il \"De l'infinito\" \u00e8 composto di cinque dialoghi preceduti dalla dedica (la \"proemiale epistola\"), nella quale Bruno non manca di inserire tre poesie. Protagonisti sono Filoteo, che d\u00e0 voce all'autore, come gi\u00e0 nei precedenti dialoghi; Fracastorio, medico, personaggio reale; Burchio, peripatetico, personaggio immaginario; Elpino, giovane allievo che fa da interlocutore a Filoteo; Albertino, che compare soltanto nell'ultimo dialogo, personaggio forse reale e identificato con il nolano Gerolamo Albertino.\nIl testo.\nNel primo dialogo l'autore dimostra con vari argomenti l'infinit\u00e0 dell'universo, tema principale dell'opera. Non va dimenticato che in quei tempi l'universo era ritenuto di dimensioni finite, con la Terra al centro, gli altri pianeti e il Sole attorno a questa in un sistema di sfere l'una dentro l'altra, e le stelle fisse sulla superficie dell'ultima sfera: \u00e8 il sistema tolemaico, sistema ritenuto per vero dalla Chiesa e largamente accettato anche dai filosofi naturali. Il sistema copernicano era stato da poco proposto, ma anche questo, pur ponendo il Sole al centro, ipotizzava un universo di dimensioni finite. Bruno, tuttavia riprende, una visione originale dell'universo, infinito e contenente infiniti mondi abitati, che era stata elaborata dal cardinale Nicola Cusano nel suo \"De Docta Ignorantia\" (1440).\nNel secondo dialogo Bruno si difende dalle possibili critiche degli avversari alla sua teoria. Nel terzo il filosofo riprende la dimostrazione criticando e demolendo sia il concetto di un primo motore immobile situato esternamente cui rapportare la causa prima del dinamismo dei corpi dell'universo, sia le sfere del sistema tolemaico che non hanno ragione di esistere in uno spazio infinitamente esteso. Il quarto dialogo si occupa di questioni riguardanti la possibilit\u00e0 di altri mondi e la loro coerenza fisica in questo universo infinito. L'ultimo dialogo vede la presenza di Albertino, un avversario pi\u00f9 preparato di Burchio, il quale muove nuove obiezioni ma al termine si convince delle ragioni di Filoteo.\nDialogo primo.\nBruno affronta la dimostrazione dell'infinit\u00e0 dell'universo da due punti di vista, logico e teologico. Si domanda il filosofo, se l'universo fosse finito in cosa sarebbe contenuto? \u00ab\"In s\u00e9 stesso\"\u00bb, risponderebbe Aristotele; ma obietta Bruno che se cos\u00ec fosse l'universo non starebbe in nessun luogo non avendo nulla che lo contenga, quindi non sarebbe nulla: sarebbe \u00ab\"qualcosa che non si trova\"\u00bb. Dunque il filosofo utilizza la stessa definizione di luogo data da Aristotele per mostrane le contraddizioni: se il luogo \u00e8 il \"limite del corpo contenente\" allora il luogo stesso dell'universo sarebbe nulla essendo questo contenuto in s\u00e9 stesso. D'altronde se il limite fosse reale e il mondo sferico, la sua convessit\u00e0 confinerebbe con una concavit\u00e0 non collocabile in nessun luogo. E poi, cosa vieterebbe di valicare questo limite? Qui l'autore riprende l'esempio della freccia che il poeta e filosofo romano Lucrezio dava nel suo \"De rerum natura\": egli si domandava cosa potrebbe bloccare una ipotetica freccia lanciata oltre il limite dell'universo: non pu\u00f2 essere il nulla, perch\u00e9 il nulla in quanto tale non pu\u00f2 niente. Un universo finito e chiuso in s\u00e9 stesso non \u00e8 dunque logicamente concepibile.\nRiallacciandosi poi a quanto gi\u00e0 scritto nel \"De la causa, principio et uno\", e cio\u00e8 che se Dio \u00e8 infinito ed \u00e8 causa dell'universo, come potrebbe un ente infinito causare un effetto finito, \u00ab\"atteso che ogni cosa finita al riguardo de l'infinito \u00e8 niente\"\u00bb? O Dio \u00e8 limitato, e questo sarebbe assurdo, o la sua potenza, infinita, si esplicherebbe in un atto finito, ma per Bruno potenza e atto sono la medesima cosa in Dio: \u00ab\"altrimente si deroga alla natura e dignitade di chi pu\u00f2 fare e di chi pu\u00f2 essere fatto\"\u00bb.\nDialogo secondo.\nIn quanto infinito l'universo \u00e8 immobile. Bruno cita il \"De caelo\" di Aristotele l\u00e0 dove questi vuol dimostrare che a causa del moto circolare del cielo ne possiamo dedurre che il cielo stesso \u00e8 sferico e quindi finito. Per Bruno questo ragionamento \u00e8 un sofisma e Aristotele \u00ab\"un mendico\"\u00bb che si serve della tesi avversa per addurla alla propria ipotesi. Per Bruno spazio e universo sono la stessa cosa perch\u00e9 l'universo \u00e8 composto di materia ed \u00e8 la materia a definire lo spazio, dunque l'universo, pur contenendo infinite parti di dimensioni finite che sono soggette ad \u00ab\"alterazioni innumerabili\"\u00bb \u00e8 \u00ab\"inmobile, inalterabile, incorrottibile\"\u00bb.\nDialogo terzo.\nIl moto del nostro pianeta e l'infinit\u00e0 dell'universo lasciano ragionevolmente supporre che ogni stella e pianeta sia soggetto ai propri moti. Tutte \u00ab\"le terre\"\u00bb, cio\u00e8 tutti questi corpi hanno \u00ab\"la medesima raggione\"\u00bb nel muoversi come ce l'ha il nostro, e se questi altri pianeti non sono visibili \u00e8 perch\u00e9 o sono piccoli o perch\u00e9 molto lontani. L'ultima sfera, quella del firmamento che ancora resiste nella teoria copernicana, \u00e8 perci\u00f2 solo \u00ab\"fantasia\"\u00bb: oltre questa le stelle spaziano senza termine, ognuna coi suoi pianeti. Ma se esistono altri pianeti, possono questi essere abitati come il nostro? Nella finzione del dialogo \u00e8 Burchio a porre questa domanda, la sua \u00e8 una conseguenza logicamente accettabile sulla base di quanto appena esposto, ma che egli formula con intento denigratorio. La risposta \u00e8 affermativa, esistono altri abitanti, simili a noi, se non \u00ab\"megliori\"\u00bb.\nE Bruno continua nella sua indagine cosmologica, immaginando che se ci trovassimo su un altro corpo celeste egualmente saremmo portati alla conclusione di trovarci al centro dell'universo. Tutto \u00e8 dunque relativo al punto di osservazione, e il moto di un corpo pu\u00f2 essere evidente \u00ab\"se non per certa comparazione e relazione a qualche cosa fissa\"\u00bb.\nEgualmente non c'\u00e8 alcun bisogno di supporre il \u00ab\"divino polso di qualche intelligenza\"\u00bb che faccia muovere i corpi, il loro moto avviene in virt\u00f9 di un principio intrinseco.\nDialogo quarto.\nDopo un riepilogo delle tesi esposte nei precedenti dialoghi, in questo Bruno chiarisce alcuni aspetti di natura meccanica, questioni che per lo pi\u00f9 riguardano la coesistenza di questi mondi nell'universo. Uno dei problemi \u00e8 quello dell'influenza di un mondo su un altro. Mentre per Aristotele questo argomento mostrerebbe l'assurdo dell'esistenza di altri mondi, in quanto ognuno dei quattro elementi costitutivi della materia tende, per il greco, a conservare il suo posto naturale nell'ordine cosmico, per Bruno le parti costitutive dei mondi, seguendo un \u00ab\"principio intrinseco impulsivo\"\u00bb, sarebbero invece soggette a quel moto che \u00e8 loro pi\u00f9 conveniente. Quindi ogni mondo pu\u00f2 bene esistere con i suoi moti interni senza che vi sia influenza fra loro, a meno che essi non si trovino cos\u00ec vicini che una parte dell'uno sia prossima anche a un altro.\nUn altro argomento che Bruno qui affronta \u00e8 quello delle comete, ritenute a quel tempo un fenomeno meteorologico. Bruno respinge questa conclusione, propendendo verso l'ipotesi che le comete siano invece assimilabili a \u00ab\"specie di astro\"\u00bb, cio\u00e8 stelle.\nDialogo quinto.\nLa prima cosa che Albertino, il nuovo interlocutore, chiede \u00e8 da dove provengano queste novit\u00e0, se siano il frutto di un pensiero innovatore o meno. Elpino gli risponde che \u00ab\"son cose antique che rivegnono, son veritadi occolte che si scuoprono\"\u00bb. Il riferimento \u00e8 al pensiero di quegli antichi filosofi e sapienti che spesso dai commentatori di Aristotele non sono tenuti in considerazione, dato che per costoro quanto il filosofo di Stagira ha ignorato \u00ab\"non si pu\u00f2 sapere\"\u00bb. Filoteo gli risponde che tale era anche la sua posizione, quando giovane si dedicava allo studio dei testi di Aristotele, ma ora le cose sono cambiate. Bruno cita, nel corso dell'opera, Democrito (\u00ab\"che megliormente intese\"\u00bb); Epicuro (\u00ab\"che con gli occhi pi\u00f9 aperti han contemplata la natura\"\u00bb); Eraclito (\u00ab\"quel sapiente che disse Dio far pace ne gli contrarii sublimi\"\u00bb); il poeta Lucrezio, del quale cita alcuni passi dal \"De rerum natura\".\nAlbertino propone quindi tredici nuove questioni, tredici problemi ai quali Filoteo d\u00e0 altrettante risposte che infine convincono Albertino, il quale molto entusiasticamente invita il filosofo a proseguire ancor pi\u00f9 arditamente nel debellare le false convinzioni, senza curarsi dell'opinione di persone volgari, sciocche e invidiose, \u00ab\"a fine che con il lume di tal contemplazione con pi\u00f9 sicuri passi procediamo alla cognizion della natura\"\u00bb.\nContenuti.\nInfinit\u00e0 di Dio e infinit\u00e0 dell'universo.\nBruno concepisce un universo infinito, infinito sia perch\u00e9 infinitamente esteso, sia perch\u00e9 composto di un numero infinito di parti. \u00c8 tale l'universo poich\u00e9 mentre da un lato non \u00e8 logico che possa avere dei limiti, dall'altro Dio e Natura (dove natura sta per infinito) coincidono, infinito.\nIl filosofo distingue per\u00f2 l'infinit\u00e0 di Dio da quella dell'universo:\nL'infinit\u00e0 dell'universo non si estende cio\u00e8 alle sue parti, a differenza dell'infinit\u00e0 del divino, invece onnipresente \"totalmente\". In altre parole, sia Dio che l'universo sono infiniti, ma mentre Dio \u00e8 interamente (e quindi infinitamente) presente in ogni particella dell'universo, l'universo non gode di questa propriet\u00e0. E sottilmente Bruno fa notare che non ha senso definire qualcosa come \"parte dell'infinito\": una frazione dell'infinito \u00e8 infatti pur sempre infinita. D'altronde, gi\u00e0 nel \"De la causa\" egli scriveva esplicitamente che \u00ab\"l'atomo \u00e8 immenso\"\u00bb.\nL'infinit\u00e0 dell'estensione spaziale dell'universo implica l'impossibilit\u00e0 che il nostro pianeta sia situato presso qualcosa identificabile come centro dell'universo, per l'ovvio fatto che non ha alcun senso parlare di centro dell'infinito.\nIl mondo per Bruno si estende dunque indefinitivamente oltre quella \u00ab\"stellifera concavit\u00e0\"\u00bb immaginata dai peripatetici. Un mondo infinito dove trovano posto innumerevoli stelle e pianeti, \u00ab\"onde possiamo stimare che de stelle innumerabili sono altre tante lune, altre tanti globi terrestri, altre tanti mondi simili a questo\"\u00bb: Bruno ipotizza l'esistenza di altri sistemi solari e pianeti extrasolari. Non solo, Bruno lascia intendere che l'infinit\u00e0 non \u00e8 soltanto di natura spaziale, ma anche temporale: l'universo \u00e8 eterno, perch\u00e9 Dio \u00ab\"deve averlo produtto tale, o (per parlar meglio) produrlo sempre tale\"\u00bb.\nUna tale concezione si scontra apertamente oltre che con la visione aristotelica del mondo, allora imperante, anche col cristianesimo, in quanto un universo animato dall'infinit\u00e0 di Dio suggerisce l'impossibilit\u00e0 di un Dio che si manifesti soltanto nel Cristo: \u00e8 la natura tutta che consente la comunione con Dio. Non solo, un universo sprovvisto di centro detronizza sia il ruolo privilegiato della Terra sia quello primario dell'uomo nel \"creato\", cos\u00ec come descritto nella \"Genesi\". Il concetto di creazione \u00e8 del resto incompatibile col pensiero di Bruno: l'universo \u00e8 \u00ab\"explicazione\"\u00bb di Dio, dunque infinito poich\u00e9 simulacro, emanazione continua, dispiegamento di Dio, a sua volta infinito perch\u00e9 Uno senza secondo.\nSebbene rifiutando implicitamente il modello cristiano, Bruno fa una concessione alla religione: per gli ignoranti e i malvagi (i \u00ab\"i rozzi popoli\"\u00bb) possono essere necessari la fede e l'operato dei religiosi.\nIl filosofo lascia qui da parte ogni considerazione di carattere morale ed esplicitamente religiosa: sar\u00e0 soprattutto nel successivo \"Spaccio de la bestia trionfante\" ma anche nella \"Cabala del cavallo pegaseo\" che Giordano Bruno condanner\u00e0, in chiave allegorica, il cristianesimo dalle origini alla Riforma protestante nonch\u00e9 la figura di Cristo stesso, proponendo una rivoluzione etica di fondo che col ristabilimento di valori quali la Verit\u00e0, la Conoscenza e la Giustizia, si riveler\u00e0 profondamente anticristiana."}
{"id": "5325043", "revid": "1543377", "url": "https://it.wikipedia.org/wiki?curid=5325043", "title": "Coppa Libertadores 2015", "text": "La Copa Libertadores de Am\u00e9rica 2015 (ufficialmente Copa Bridgestone Libertadores de Am\u00e9rica 2015 per ragioni di sponsorizzazione) \u00e8 stata la 56\u00aa edizione della Coppa Libertadores, la maggiore competizione internazionale per club organizzata dalla CONMEBOL, la federazione calcistica sudamericana. Vi partecipano 38 club provenienti da 11 paesi: Argentina, Bolivia, Brasile, Cile, Colombia, Ecuador, Paraguay, Per\u00f9, Uruguay, Venezuela e Messico.\nIl River Plate ha conquistato per la terza volta la coppa battendo nella doppia finale i messicani del Tigres, ottenendo cos\u00ec anche l'accesso alla Coppa del mondo per club FIFA 2015 e alla Recopa Sudamericana 2016 al Independiente Santa Fe di Colombia, vincitore della Coppa Sudamericana 2015.\nPrimo turno.\nAl primo turno hanno partecipato dodici squadre. Le sei vincitrici del doppio confronto (andata e ritorno) si sono qualificate alla fase a gironi.\nFase a gironi.\nLa fase a gironi \u00e8 iniziata il 17 febbraio. Le prime due classificate di ciascun girone si qualificheranno per la fase ad eliminazione diretta.\nFase a eliminazione diretta.\nGli accoppiamenti degli ottavi di finale, sul modello del tabellone tennistico, sono stati stabiliti in base a una classifica del rendimento nella prima fase. La prima squadra della classifica ha affrontato l'ultima, la seconda la penultima, la terza la terzultima, la quarta la quartultima e cos\u00ec via. Le prime di ogni girone del secondo turno sono state classificate tra le posizioni 1-8, le seconde tra le posizioni 9-16."}
{"id": "5325044", "revid": "506294", "url": "https://it.wikipedia.org/wiki?curid=5325044", "title": "De l'infinito universo e mondi", "text": ""}
{"id": "5325047", "revid": "1632387", "url": "https://it.wikipedia.org/wiki?curid=5325047", "title": "Pond (gruppo musicale australiano)", "text": "I Pond sono un gruppo musicale rock psichedelico australiano, originario di Perth.\nStoria.\nAttivo dal 2008, il gruppo nel corso degli anni ha avuto molti cambiamenti nei componenti e frequenti partecipazioni e collaborazioni, rimanendo per\u00f2 con un nucleo di musicisti sempre presenti, Nick Allbrook, Jay Watson e Joe Ryan. Negli anni hanno \"condiviso\" alcuni membri con i Tame Impala di Kevin Parker, tra cui Watson e Allbrook (che non partecipa pi\u00f9 ai Tame Impala dal 2013). Parker ha suonato la batteria nei Pond e ha collaborato come produttore discografico agli album \"Beard, Wives, Denim\", \"Hobo Rocket\" e \"Man, It Feels Like Space Again\"."}
{"id": "5325050", "revid": "729019", "url": "https://it.wikipedia.org/wiki?curid=5325050", "title": "Stanley Cup playoff 1979", "text": "I playoff della Stanley Cup 1979 del campionato NHL 1978-1979 hanno avuto inizio il 10 aprile 1979. Le dodici squadre qualificate per i playoff, le migliori della lega al termine della stagione regolare, hanno giocato una serie di partite al meglio delle tre gare nel turno preliminare, seguiti da due turni al meglio delle sette per i quarti di finale e le semifinali. Le due formazioni rimaste hanno disputato una serie di partite al meglio delle sette per la conquista della Stanley Cup.\nQuesta fu l'ultima edizione dei playoff della Stanley Cup ad essere disputate con dodici formazioni al via. A partire dal 1980 infatti il turno preliminare al meglio delle tre gare fu sostituito da un primo turno al meglio delle cinque gare. Con il nuovo sistema le vincitrici delle quattro division persero il diritto di accedere direttamente ai quarti di finale e le posizioni nel ranking furono decise in base ai punti conquistati al termine della stagione regolare. Al 2015 questi furono gli ultimi playoff nei quali si disput\u00f2 il derby canadese fra i Montreal Canadiens e i Toronto Maple Leafs.\nSquadre partecipanti.\nTabellone.\nNel turno preliminare le formazioni che non hanno vinto le rispettive division si affrontano al meglio delle tre gare per accedere ai quarti di finale. Le quattro formazioni qualificate affrontano nei quarti di finale le vincitrici delle division in una serie al meglio delle sette sfide seguendo il formato 2-2-1-1-1. Al termine del primo e del secondo turno gli accoppiamenti sono ristabiliti in base alla posizione ottenuta in stagione regolare, con la squadra migliore accoppiata con quella peggiore. Anche nei turni successivi si gioca al meglio delle sette sfide con il formato 2-2-1-1-1: la squadra migliore in stagione regolare avrebbe disputato in casa Gara-1 e 2, (se necessario anche Gara-5 e 7), mentre quella posizionata peggio avrebbe giocato nel proprio palazzetto Gara-3 e 4 (se necessario anche Gara-6).\nFinale Stanley Cup.\nLa finale della Stanley Cup 1979 \u00e8 stata una serie al meglio delle sette gare che ha determinato il campione della National Hockey League per la stagione 1978-79. I Montreal Canadiens hanno sconfitto i New York Rangers in cinque partite e si sono aggiudicati la quarta Stanley Cup consecutiva, la ventiduesima della loro storia.\nStatistiche.\nClassifica marcatori.\nLa seguente lista elenca i migliori marcatori al termine dei playoff.\nClassifica portieri.\nQuesta tabella elenca i cinque migliori portieri dei playoff per media di gol subiti con almeno quattro partite disputate."}
{"id": "5325058", "revid": "785863", "url": "https://it.wikipedia.org/wiki?curid=5325058", "title": "Salvatore Conte", "text": ""}
{"id": "5325060", "revid": "1501110", "url": "https://it.wikipedia.org/wiki?curid=5325060", "title": "On the Road Again Tour", "text": "L'On the Road Again Tour \u00e8 stato il quarto tour di concerti della boy band anglo-irlandese One Direction, a supporto del suo quarto album in studio, \"Four\".\nAnnunciato via Twitter il 19 maggio 2014 dai membri del gruppo, questo tour si \u00e8 svolto in stadi e arene, a differenza del tour precedente.\nIniziato il 7 febbraio 2015 a Sydney, comprender\u00e0 anche altre date in Asia, in Africa, in Europa e in Nord America. Saranno i McBusted ad aprire i concerti in Australia, Asia e Europa, ad eccezione delle date di Tokyo, in cui sono sostituiti dai 5 Seconds of Summer.\nZayn Malik ha lasciato il tour il 18 marzo 2015 a causa dello stress. L'ultimo concerto di Malik \u00e8 quello di Hong Kong. Pochi giorni dopo, il 25 marzo, la band comunica tramite un annuncio sulla pagina ufficiale di Facebook che Zayn avrebbe abbandonato definitivamente gli One Direction, che proseguiranno da qui in poi come un gruppo di quattro membri.\nIl tour ha avuto un incasso complessivo di 208 milioni di dollari, diventando la seconda tourn\u00e9e di maggior incasso della band.\nScaletta.\nLa seguente \u00e8 la scaletta della data del 7 febbraio 2015 di Sydney. Non rappresenta, perci\u00f2, la scaletta di tutto il tour.\nArtisti d'apertura.\nLa seguente lista rappresenta il numero correlato agli artisti d'apertura nella tabella delle date del tour."}
{"id": "5325078", "revid": "70909688", "url": "https://it.wikipedia.org/wiki?curid=5325078", "title": "Ristoratore", "text": ""}
{"id": "5325079", "revid": "729019", "url": "https://it.wikipedia.org/wiki?curid=5325079", "title": "Yandel", "text": "Biografia.\nHa intrapreso la carriera musicale verso la fine degli anni '90 come membro del duo reggaeton Wisin &amp; Yandel con Wisin. Il duo ha debuttato nel 2000.\nIl suo primo album solista \u00e8 uscito nel 2003 ed \u00e8 intitolato \"Quien contra m\u00ed\".\nDieci anni dopo, nel novembre 2013, \u00e8 uscito il suo secondo disco solista."}
{"id": "5325084", "revid": "228587", "url": "https://it.wikipedia.org/wiki?curid=5325084", "title": "Mar\u00eda K\u00f3llia-Tsarouch\u00e1", "text": "Biografia.\nMar\u00eda K\u00f3llia-Tsarouch\u00e1, nota a livello internazionale anche con il nome di \"Maria Kollias\", si \u00e8 laureata alla Universit\u00e0 Aristotele di Salonicco ed \u00e8 avvocato di professione. \u00c8 stata eletta deputata al Parlamento Ellenico alle elezioni parlamentari del 9 aprile 2000 nelle liste di Nuova Democrazia (ND) ed \u00e8 stata sempre rieletta in tutte le elezioni successive. All'inizio del 2012 decise di lasciare ND perch\u00e9 pass\u00f2 a Greci Indipendenti (ANEL) e con questo partito \u00e8 stato rieletta nelle successive elezioni del 17 maggio 2012 per poi venir eletta \"Vicepresidente del Parlamento Ellenico\" al posto dell'uscente, non rieletto, Vaitsis Apostolatos (esponente del LAOS) sotto la presidenza di Vyron Polydoras (esponente di ND).\nAlle successive elezioni anticipate del 17 giugno 2012 \u00e8 stata rieletta come deputata e quindi il 29 giugno \u00e8 stata rieletta come \"Vicepresidente del Parlamento Ellenico\" sotto la presidenza di Vangel\u012bs Meimarak\u012bs (esponente di ND). Confermata come deputata alle elezioni anticipate del 25 giugno 2015, sempre nelle liste di ANEL e per la Circoscrizione Serres, \u00e8 entrata nel Governo Tsipras I (composto da SYRIZA e ANEL) ottenendo, il 27 gennaio, l'incarico di \"Viceministro delegato della Macedonia e della Tracia\", un incarico governativo e ministeriale relativo della gestione degli enti locali greci; questo incarico \u00e8 particolarmente importante a causa dei rapporti molto controversi tra il governo nazionale della Grecia e il confinante governo straniero della Repubblica di Macedonia (uno stato estero dell'area ex-Yugoslavia confinante con la regione greca della Macedonia che rivendica fin dal 1991 il diritto di poter usare il nome \"Macedonia\", nonostante l'uso di quel nome da parte della regione greca omonima ben preesistente).\nVita privata.\nMar\u00eda K\u00f3llia-Tsarouch\u00e1 (avvocato) \u00e8 sposata con Chris Tsarouha (architetto). Questa coppia ha un figlio (Costantino Tsarouha, politologo) e una figlia (Katerina Tsarouha, sociologa e giornalista)."}
{"id": "5325086", "revid": "70909801", "url": "https://it.wikipedia.org/wiki?curid=5325086", "title": "Megan Gr\u00e0cia Montaner", "text": ""}
{"id": "5325092", "revid": "767487", "url": "https://it.wikipedia.org/wiki?curid=5325092", "title": "Peace (gruppo musicale)", "text": "I Peace sono un gruppo musicale indie rock britannico attivo dal 2009.\nBiografia.\nIl gruppo \u00e8 originario di Worcester (Inghilterra) ed \u00e8 stato fondato dai fratelli Harry e Sam Koisser.\nIl primo singolo \"Follow Baby\" \u00e8 uscito nell'aprile 2012.\nL'EP di debutto \u00e8 stato pubblicato dalla Columbia Records nel settembre seguente. Il primo album in studio invece, intitolato \"In Love\", \u00e8 uscito nel marzo 2013. Nel dicembre 2012 sono stati inseriti nel sondaggio \"Sound of... 2013\" stilato dalla BBC. Nel febbraio 2015 \u00e8 uscito il loro secondo album."}
{"id": "5325094", "revid": "742538", "url": "https://it.wikipedia.org/wiki?curid=5325094", "title": "Giacomo Pisano", "text": "Biografia.\nI primi documenti relativi a Giacomo Pisano riguardano le lotte tra la popolazione locale e i francesi. Era noto per il suo forte astio verso gli invasori ed \u00e8 riconosciuto da molti storici come uno dei pi\u00f9 feroci briganti calabresi. Il brigante venne descritto dagli storici Luigi Maria Greco, Umberto Caldora, Alexandre Dumas, Milton Finley e Giuseppe Abbruzzo. Suo figlio Domenico mor\u00ec combattendo i francesi a Mileto e sua figlia Rosa partecip\u00f2 alla generale rivolta antifrancese. Si afferma che i suoi eccessi mostrano come sia nata \"la leggenda della ferocia pedacise\" Alcune fonti indicano che la sua famiglia era originaria di Serra Pedace. Secondo altre fonti \u00e8 Pedace il paese di origine di Francatrippa. Pedace in quegli anni fu teatro di durissimi scontri fra realisti e francesi. In particolare, il paese fu vittima di attacchi distruttivi da parte dei francesi, come ritorsioni contro i briganti del posto. Il famoso \"Sacco di Pedace\" rappresenta il culmine della lotta fra le due fazioni nel quale l'odio verso i francesi si sovrappose a dinamiche locali di avversione nei confronti della famiglia dei Leonetti che commetteva usurpazioni e abusi di ogni tipo sul resto della popolazione.\nIl paese desolato e impoverito a causa delle tribolazioni di quegli anni manteneva la sua forte avversione nei confronti dei francesi. Dopo un primo insuccesso a Rovito, Pisano fu sempre pi\u00f9 convinto a lottare contro i francesi. Si accamp\u00f2 con 200 uomini nel bosco della noce, nei pressi di Acri, per poi assediarla e conquistarla, liberando gli incarcerati. Si nomin\u00f2 presidente del tribunale del popolo e commettendo ogni nefandezza, il 21 agosto 1806 assal\u00ec Bisignano. Il 3 ottobre 1806 attacc\u00f2 San Pietro in Guarano alla testa di 600 uomini insieme a Lorenzo Martire, e ai realisti di Rovito guidati da Serafino Clemente. Piombarono sui francesi guidati da Deguisanges mettendoli in fuga e facendo 23 prigionieri. Questi vennero poi arsi vivi nella piazza del paese. Tentarono un successivo attacco ad Aprigliano ma furono respinti. Francatrippa si trasfer\u00ec nel Crotonese attaccando Crotone, Scandale, San Mauro e il 16 gennaio anche San Giovanni in Fiore. Nonostante fosse alla guida di 2000 uomini, i 400 soldati del presidio riuscirono a respingerlo. Si rifugi\u00f2 sulle alture di Rogliano.\nLa trappola di Parenti.\nIl brigante conosceva perfettamente i dintorni di Rogliano e riusciva a sottrarsi a tutti i tentativi fatti per arrestarlo. Si appiattava sulle alture e fermava i corrieri, impossessandosi dei dispacci per inviarli in Sicilia. Verso il settembre 1807, una compagnia di circa 80 volteggiatori francesi attraversava la Sila per andare da Catanzaro a Cosenza. I francesi erano inconsapevoli di esser tenuti d'occhio dalla banda di Francatrippa. Sfortunatamente i soldati smarrirono la strada in prossimit\u00e0 di Parenti. Il brigante raggiunse il villaggio prima di loro e tenne loro un'insidia. Si present\u00f2 loro come comandante della guardia nazionale, dicendo che veniva da parte del comune per offrire ristoro ed ospitalit\u00e0. Gli ufficiali caddero nel tranello e si fecero convincere a riporre le armi dinanzi alle case. Un colpo di fucile fu il segnale per scatenare l'inferno. Solo 7 militari francesi scamparono al massacro, mentre il resto della compagnia fu trucidato. Quando la notizia si diffuse fuori Cosenza, venne dato l'ordine di radere al suolo il villaggio e di passare gli abitanti a fil di spada. Il paese fu trovato deserto perch\u00e9 gli abitanti e i briganti si erano dileguati in tempo; venne distrutto ugualmente. Poche settimane dopo, alcuni esploratori dei briganti ne tradirono la presenza in prossimit\u00e0 delle rovine. Nel mese di dicembre, vennero inviati 120 uomini per cercare di sorprenderlo. Parenti era per\u00f2 irraggiungibile dalla valle perch\u00e9 il torrente che l'attraversa \u00e8 inguadabile nei mesi invernali. Per non passare nei pressi del villaggio decisero di fare un giro dalla foresta, chiudendo una delle possibili vie di fuga. Un altro battaglione invece venne posizionato nei pressi di Parenti. L'assalto venne effettuato all'alba. Si udirono delle fucilate che fecero accorrere i soldati nella convinzione di avere i briganti in pugno. Francatrippa e i suoi per\u00f2 si erano allontanati per tempo. Gli spari erano stati effettuati da alcuni contadini. Uno di questi fu catturato perch\u00e9 venne ferito ad una gamba. Si giustific\u00f2 dicendo che avevano sparato credendo che i soldati fossero briganti non riuscendo comunque a convincerli. Nella paura che lo fucilassero si offr\u00ec, se fosse stato graziato, di svelare un magazzino di viveri nelle vicinanze. I soldati accettarono e scoprirono una caverna, adibita a magazzino, piena di vivande e vini eccellenti. Francatrippa si imbarc\u00f2 per la Sicilia. La sua ferocia venne notata anche l\u00ec. Si pass\u00f2 dai proclami di condanna del generale Stuart e dell'ammiraglio Martin alle taglie. A Messina, il 13 giugno, il Mackenzie prometteva un premio di 200 \"pezze\" per la cattura di Francatrippa e di Francesco Moscato alias il Bizzarro.\nLa morte.\nNel settembre del 1808 durante un assalto a Tiriolo, nella provincia di Catanzaro, mentre dava alle fiamme la casa di un prete, venne colpito in pieno volto da quest'ultimo con una fucilata. In fin di vita chiese ai suoi di vendicarlo e preg\u00f2 di esser incenerito. Questi, presero atto della sua richiesta e lo gettarono ancora morente tra le fiamme che lui stesso aveva attizzato."}
{"id": "5325095", "revid": "742538", "url": "https://it.wikipedia.org/wiki?curid=5325095", "title": "Francatrippa", "text": ""}
{"id": "5325096", "revid": "484362", "url": "https://it.wikipedia.org/wiki?curid=5325096", "title": "Safena", "text": ""}
{"id": "5325097", "revid": "729019", "url": "https://it.wikipedia.org/wiki?curid=5325097", "title": "Jonny Gray", "text": "Biografia.\nFratello minore del nazionale scozzese e Lion britannico Richie Gray, seconda linea anche lui, pure Jonny inizi\u00f2 a giocare a livello professionistico con i Glasgow Warriors nel 2012.\nGi\u00e0 nazionale under-20 in precedenza, fece il suo debutto con la affrontando il 17 novembre 2013 il a Murrayfield in occasione del tour europeo degli \"Springbok\". Durante la partita poi persa 28-0, Jonny subentr\u00f2 dalla panchina proprio in sostituzione del fratello Richie. I due fecero coppia titolare per la prima volta affrontando l' a Murrayfield l'8 novembre 2014.\nA livello di club Jonny Gray raggiunse la finale del Pro12 2013-14, dove i Glasgow Warriors vennero sconfitti 34-12 dal Leinster. I Warriors si rifecero durante la stagione successiva vincendo il loro primo campionato, e in seguito il giocatore fu convocato per disputare la ."}
{"id": "5325104", "revid": "666668", "url": "https://it.wikipedia.org/wiki?curid=5325104", "title": "Paulo Martins Soares Fernandes Bonfim", "text": ""}
{"id": "5325105", "revid": "484362", "url": "https://it.wikipedia.org/wiki?curid=5325105", "title": "Repubblica turca di Cipro del Nord", "text": ""}
{"id": "5325125", "revid": "446353", "url": "https://it.wikipedia.org/wiki?curid=5325125", "title": "Ordine di battaglia della battaglia di Ligny", "text": "ARMEE DU NORD\nComandante supremo: Napoleone Bonaparte\nGran Maresciallo di Palazzo: generale Henri Gatien Bertrand\nAiutanti di campo: generali Charles de la B\u00e9doy\u00e8re, Lebrun, Drouot, Corbineau, de Flahaut, Dejean, Bernard\nUfficiali d'ordinanza: colonnello Gaspard Gourgaud e dodici ufficiali\nCapo di stato maggiore (\"major-general\"): maresciallo Nicolas Soult\nCapo dello stato maggiore generale: generale Fran\u00e7ois G\u00e9d\u00e9on Bailly de Monthion\nComandante dell'artiglieria: generale Charles-\u00c9tienne-Fran\u00e7ois Ruty\nComandante dei genieri: generale Rogniat\nComandante del servizio topografico: colonnello Bonne\nComandante della gendarmeria: generale Radet\nComandante del servizio di sanit\u00e0: chirurgo in comando Percy\nComandante dell'ala destra dell'armata: maresciallo Emmanuel de Grouchy\nGuardia Imperiale\nComandante: generale Antoine Drouot\nIII Corpo d'armata\nComandante: generale Dominique-Joseph Ren\u00e9 Vandamme\nIV Corpo d'armata\nComandante: generale \u00c9tienne Maurice G\u00e9rard\nVI Corpo d'armata (tenuto di riserva e non impegnato nella battaglia)\nComandante: generale Georges Mouton conte di Lobau\nRISERVA DI CAVALLERIA\nI Corpo\nComandante: generale Pierre Claude Pajol\nII Corpo\nComandante: generale R\u00e9mi Joseph Isidore Exelmans\nIV Corpo\nComandante: generale \u00c9douard Jean-Baptiste Milhaud\nARMATA DEL BASSO RENO\nComandante in capo: feldmaresciallo Gebhard Leberecht von Bl\u00fccher\nCapo di stato maggiore: generale August Neidhardt von Gneisenau\nI Corpo d'armata\nComandante: generale Hans Ernst Karl von Zieten\nII Corpo d'armata\nComandante: generale Georg Dubislav Ludwig von Pirch\nIII Corpo d'armata\nComandante: generale Johann von Thielmann"}
{"id": "5325129", "revid": "695564", "url": "https://it.wikipedia.org/wiki?curid=5325129", "title": "Amo (Miguel Bos\u00e9)", "text": "Amo \u00e8 un album discografico del cantante spagnolo Miguel Bos\u00e9, pubblicato il 20 gennaio 2015."}
{"id": "5325133", "revid": "124650951", "url": "https://it.wikipedia.org/wiki?curid=5325133", "title": "'Ndrina Abbruzzese", "text": "La 'ndrina Abbruzzese \u00e8 una cosca malavitosa o 'ndrina della 'ndrangheta calabrese di Cassano allo Ionio e Corigliano Calabro, in Provincia di Cosenza.\nStoria.\nAnni '90 - Nascita.\nEmerge nel cosentino alla fine degli anni '90 assaltando furgoni portavalori, e come dice il loro soprannome sono \"zingari\" di etnia Rom.\nIl pentito Franco Bevilacqua fu il primo a raccontare di come li aveva integrati nel sistema criminale della 'ndrangheta calabrese battezzando alcuni come picciotti e assegnando le doti di camorrista e sgarrista.\nLa 'ndrangheta chiedeva in cambio che qualche elemento delle 'ndrine partecipasse agli assalti.\nPer poter eseguire estorsioni il clan doveva perpetrarle sempre con un italiano, che fino al 1999, anno della morte, era Vittorio Marchio.\nAnni 2000 - Faida di Cassano allo Ionio.\nDal 1999 e fino al 2001 a causa delle mire espansionistiche del clan degli zingari scoppia una guerra con le 'ndrine di Cosenza.\nI primi a cadere sono Benito Aldo Chiodo e Francesco Tucci.\nGli zingari chiedevano di entrare per affiliazione nella 'ndrangheta, ma le famiglie cosentine erano rest\u00ece. Di conseguenza il clan degli zingari tent\u00f2 di coinvolgere le famiglie di Cir\u00f2 e Corigliano Calabro assassinando Franco Carelli e far ricadere la colpa su Cosenza.\nLa guerra si concluse nel 2001 con l'arresto a Gioiosa Jonica di Franco Bevilacqua che poi si pent\u00ec.\nNel 2009 con l'operazione \"Timpone Rosso\" vengono arrestati diversi presunti affiliati tra cui il presunto boss Francesco Abruzzese detto \"Dentuzzo\".\nAnni 2010 - L'omicidio di Coc\u00f2 Campolongo e l'operazione Gentleman.\nNel 2012 viene condannato all'ergastolo, confermata in appello nel 2014, annullato poi in Cassazione con rinvio della sentenza ed a dicembre 2017 assolvendolo nel nuovo processo d'appello.\nIl 27 agosto 2012 viene arrestato a Cosenza dalla squadra mobile e della Direzione centrale anticrimine della Polizia il latitante e presunto capo del clan degli zingari Franco Bruzzese. Era stato condannato a 12 anni di carcere per associazione mafiosa e rapina.\nA gennaio 2014 vengono carbonizzati in un furgone a Corigliano Calabro Coc\u00f2 Campolongo, bimbo di tre anni, insieme al nonno Giuseppe Iannicelli e alla sua compagna Ibtissa Touss per mando di Faustino Campilongo e Cosimo Donato su ordine degli Abbruzzese per motivazioni da ricercarsi nello spaccio di droga.\nIl 16 febbraio 2015 la Guardia di Finanza conclude l'operazione \"Gentleman\" che porta all'arresto 33 persone che avevano diramazioni in Puglia, Basilicata, Piemonte, Emilia Romagna e Lombardia con un giro d'affari nel campo del narcotraffico del presunto valore di 45 milioni di euro. La cocaina proveniva dal Sud America, mentre l'eroina e la mariujana dall'Europa dell'est.\nMedia.\nNel secondo episodio \"Lessico criminale\" del programma di Rai 1 \"Cose Nostre\" andando in onda il 11 luglio 2019 viene descritta la vicenda e la storia dell'omicidio di Coc\u00f2 Campolongo e della sua famiglia."}
{"id": "5325152", "revid": "1494169", "url": "https://it.wikipedia.org/wiki?curid=5325152", "title": "Abbruzzese", "text": ""}
{"id": "5325153", "revid": "54354", "url": "https://it.wikipedia.org/wiki?curid=5325153", "title": "Clan degli zingari", "text": ""}
{"id": "5325154", "revid": "1793900", "url": "https://it.wikipedia.org/wiki?curid=5325154", "title": "Schw\u00e4bische Hausfrau", "text": "Schw\u00e4bische Hausfrau (in italiano: casalinga sveva, \"Swabian housewife\" nella letteratura anglosassone) \u00e8 un'espressione idiomatica del lessico giornalistico e politico tedesco, con la quale si d\u00e0 forma a uno stereotipo dell'immaginario collettivo, quello della tipica donna di casa della regione storica della Svevia, portatrice austera di un \"ethos\" di saggezza frugale e parsimoniosa. L'espressione viene usata di frequente nel dibattito politico ed economico tedesco, in particolare nei periodi di crisi e mutamenti economici, tanto da essere assurta alla dimensione di una sorta di mito collettivo. Per certi versi \u00e8 l'equivalente della casalinga di Voghera nel lessico italiano.\nStereotipo.\nLo stereotipo incarna una percezione che associa alla casalinga sveva alcune attributi tradizionali, come la modestia della condizione sociale (lo stereotipo la vuole di umili origini e non dotata di alti livelli di istruzione) e l'adozione di costumi di vita parchi e parsimoniosi, che vedono questa figura, tuttavia, come portatrice di antiche doti di saggezza tradizionale, senso pratico e solido buonsenso, caratteristiche che fanno di lei una sorta di modello, capace di esprimere giudizi assennati e illuminanti su questioni di politica, economia, finanza, anche quando queste, talvolta, si presentano in forme cos\u00ec complesse da trarre in inganno perfino esperti, commentatori, ed economisti (nel dibattito politico, \u00e8 stata chiamata in causa nella temperie della crisi dei mutui subprime, della crisi del debito, della Grande recessione, cos\u00ec come in alcuni frangenti che hanno visto sul tappeto discusse operazioni politico-finanziarie).\nUso nel dibattito politico.\nIn particolare, la figura della casalinga sveva \u00e8 spesso sventolata, in modo improprio e mitizzante, per rievocare un ethos improntato alla morigeratezza dei costumi, al basso profilo della condotta esteriore, alla moderazione nei consumi, all'attenzione nella spesa e alla cautela negli acquisti: spesso la figura viene utilizzata come strumento per stigmatizzare condotte di segno opposto. Questo pu\u00f2 avvenire per fini interni alla Germania o, anche, per esprimere giudizi su un orizzonte di politica internazionale: \u00e8 stata utilizzata, ad esempio, per contrapporne virt\u00f9 etiche e stile di vita parsimonioso (svevo e, per estensione, dell'intera Germania), alle condotte di tutt'altro segno esibite da paesi stranieri, come quelli dell'Europa meridionale (i cosiddetti PIGS: Italia, Grecia, Portogallo, Spagna), incuranti delle ristrettezze e avvezzi a stili di vita esuberanti e sopra le righe, per i quali necessitano risorse finanziarie che vanno al di l\u00e0 delle proprie possibilit\u00e0 economiche. \nLa figura della casalinga sveva \u00e8 stata tirata in ballo dalla cancelliera tedesca Angela Merkel, in pi\u00f9 occasioni, talvolta come antidoto contro la grande recessione europea degli anni 2000 e 2010, talaltra come immaginaria interlocutrice dal giudizio infallibile su i comportamenti da tenere di fronte a questioni economiche e finanziarie (in frasi del tipo \"chiedere alla casalinga sveva\", come quella pronunciata da Angela Merkel nel 2008, nell'analisi della incipiente crisi economica europea: \"Bastava chiederlo alla casalinga sveva e lei ci avrebbe dispensato un po' della sua conoscenza su come vanno le cose del mondo. Non si pu\u00f2 vivere sempre al di sopra dei propri mezzi\"). In altri casi, \u00e8 stata evocata come severo giudice di ardite operazioni economiche e su vicende finanziarie giudicate sbagliate o inopportune.\nCritiche allo stereotipo.\nL'uso politico dello stereotipo della casalinga sveva quale modello comportamentale riceve critiche da parte di molti economisti e commentatori: in particolare, si fa notare come i costumi morigerati sottesi alla figura della casalinga sveva, se estesi da una dimensione microeconomica a una pi\u00f9 larga scala macroeconomica, sono in grado di produrre quel fenomeno economico noto come paradosso della parsimonia (ted.: \"Sparparadoxon\"), risalente alla teorizzazione di John Maynard Keynes: secondo tale paradosso, che esprimerebbe, quindi, una \"fallacia compositionis\" (fallacia di composizione): l'adozione generalizzata di comportamenti di risparmio, che sono virtuosi a livello di scelta individuale o di singola azienda, pu\u00f2 produrre, a livello aggregato, l'effetto inverso di un risparmio totale che rimane invariato, con ripercussioni negative sul ciclo economico in tempi di crisi."}
{"id": "5325155", "revid": "1573940", "url": "https://it.wikipedia.org/wiki?curid=5325155", "title": "Chiesa di Santa Croce (Ploaghe)", "text": "La chiesa di Santa Croce \u00e8 un luogo di culto ubicato a Ploaghe, centro abitato della provincia di Sassari, in via Pietro Salis. Consacrata al culto cattolico, fa parte dell'arcidiocesi di Sassari.\nL'edificio \u00e8 ubicato di fronte alla casa comunale e, lateralmente, tra l'antica \"Domo de su rettore\", un palazzo rettorale edificato nel diciottesimo secolo, e la quattrocentesca chiesa di San Pietro con cui comunica mediante una porta interna.\nLa costruzione della chiesa, in origine intitolata a santa Lucia, risulta antecedente al 18 ottobre 1587, giorno del rilascio della bolla a firma del papa, all'epoca Sisto V, con la quale venne ceduta alla confraternita di Santa Croce.\nDescrizione.\nL'edificio \u00e8 realizzato con conci squadrati di calcare a vista. La facciata, povera di membrature di superficie, presenta paraste laterali e termina con campaniletto a vela posto tra i due spioventi del tetto. Al portale d'ingresso, situato ad un livello pi\u00f9 alto del piano stradale, si accede mediante una breve scalinata composta da sette alzatine. L'interno presenta un'aula mononavata da 25 metri per otto, coperta da volta a botte, con pianta a croce latina e cappellone centrale.\nLateralmente sono presenti due cappelle un tempo intitolate l'una a santa Lucia e l'altra alla Madonna del Gonfalone, patrona dell'omonima confraternita.\nImportanti interventi di ristrutturazione vennero eseguiti nel 1707 e nel 1871, rispettivamente con costruzione della volta e ripavimentazione in ardesia, mentre nel 1969 venne eliminata la tribuna, gravemente danneggiata in seguito alla caduta di un fulmine. \nDiverse opere d'arte tra tele, pannelli e arredi settecenteschi presenti nella chiesa sparirono nel periodo in cui l'edificio, durante la seconda guerra mondiale provvisoriamente adibito a caserma, era occupato dai militari."}
{"id": "5325156", "revid": "70910537", "url": "https://it.wikipedia.org/wiki?curid=5325156", "title": "Casalinga sveva", "text": ""}
{"id": "5325158", "revid": "869710", "url": "https://it.wikipedia.org/wiki?curid=5325158", "title": "Maria Chiara Fraschetta", "text": ""}
{"id": "5325171", "revid": "453768", "url": "https://it.wikipedia.org/wiki?curid=5325171", "title": "T\u00e8 alla menta", "text": "Il t\u00e8 alla menta (Arabo \u0634\u0627\u064a \u0628\u0627\u0644\u0646\u0639\u0646\u0627\u0639, \"sh\u0101y bi-l-na\u02bfn\u0101\u02bf\") o, pi\u00f9 comunemente, in darija \"atay\", \"latay\" o \"tay\", \u00e8 un t\u00e8 prodotto grazie all'infuso di acqua bollente su foglie di t\u00e8 verde e menta, accompagnato da molto zucchero. Questo t\u00e8 \u00e8 tradizionale dei paesi del Maghreb, in particolar modo il Marocco.\nDescrizione.\nIl t\u00e8 alla menta \u00e8 oggi molto diffuso soprattutto in Marocco, dove viene preparato e consumato pi\u00f9 volte durante la giornata. Viene considerato la bevanda dell'ospitalit\u00e0 e rifiutarlo \u00e8 considerato un gesto scortese. Ha effetti tonificanti e digestivi.\nLa sua preparazione e il suo gusto variano a seconda delle regioni del Maghreb. Nel Sahara Occidentale la menta non viene usata o viene usata in modica quantit\u00e0 in abbondante t\u00e8, il che rende il t\u00e8 sahariano molto forte, amaro e concentrato. Anche in Tunisia il t\u00e8 \u00e8 pi\u00f9 concentrato e forte.\nIn Marocco, soprattutto in inverno, quando la menta \u00e8 pi\u00f9 rara, talvolta al posto della menta si usano delle foglie di Assenzio maggiore (chiamata \"Chiba\" in Maghreb), che fa un il t\u00e8 pi\u00f9 amaro e concentrato.\nStoria.\nIl t\u00e8 fece la sua prima comparsa in Marocco durante il regno di Mulay Ism\u0101\u02bf\u012bl. Si trattava di un dono della regina Anna di Gran Bretagna in segno di riconoscenza verso il sultano che aveva rilasciato un gruppo di prigionieri britannici.\nDivenne molto popolare per\u00f2 solo nella met\u00e0 del XIX secolo a causa della chiusura dei porti del Baltico durante la guerra di Crimea, che lasci\u00f2 i mercanti inglesi con un eccesso di t\u00e8 cinese, e nei loro sforzi di trovare nuovi mercati iniziarono a venderlo nei porti marocchini di Tangeri ed Essaouira.\nInizialmente accessibile solo alle classi ricche, divenne, tra fine del XIX e l'inizio del XX secolo, accessibile a tutte le classi sociali, diventando la bevanda pi\u00f9 diffusa del paese.\nPreparazione.\nGli ingredienti per il t\u00e8 alla menta marocchino sono il t\u00e8 verde e un mazzo di menta fresca, nonch\u00e9 una grande quantit\u00e0 di zucchero.\nLa teiera \u00e8 prima riscaldata. In seguito viene aggiunto il t\u00e8 che viene pulito mettendo una piccola quantit\u00e0 di acqua bollente che viene scartata dopo un minuto circa. Dopodich\u00e9 si mette zucchero e menta, riempiendo la teiera di acqua bollente, che viene messa sul fuoco per due o tre minuti ancora."}
{"id": "5325187", "revid": "648716", "url": "https://it.wikipedia.org/wiki?curid=5325187", "title": "Reticolo ottico", "text": "Un reticolo ottico \u00e8 formato dall'interferenza di impulsi laser, creando un pattern di polarizzazione spazialmente periodico. Il potenziale periodico risultante intrappolerebbe atomi neutri con l'effetto Stark-Lo Surdo. Gli atomi sono raffreddati e aggregati nel luogo di minimo potenziale. La disposizione risultante di atomi intrappolati assomiglia a un reticolo cristallino."}
{"id": "5325190", "revid": "767487", "url": "https://it.wikipedia.org/wiki?curid=5325190", "title": "Spin the Bottle (film 2003)", "text": "Spin the Bottle \u00e8 un film del 2003 diretto da Ian Fitzgibbon.\nTrama.\nIl film \u00e8 ambientato a Dublino e racconta la storia di un uomo chiamato Rats, il quale tenta di formare una band dopo essere stato rilasciato dalla prigione di Mountjoy, con il fine di racimolare soldi per un pellegrinaggio a Lourdes.\nProduzione.\nIl film \u00e8 stato scritto dal regista Ian Fitzgibbon e dall'attore Michael McElhatton che nel film interpreta il personaggio principale Rats. I due avevano gi\u00e0 lavorato precedentemente insieme per sit-com televisive come \"Paths to Freedom\" (2000) e \"Fergus's Wedding\" (2002), e per Fitzgibbon si tratta del primo lungometraggio da lui diretto. Il personaggio di Rats era gi\u00e0 il protagonista della serie \"Paths to Freedom\" e il successo ricevuto ha dato l'idea per scrivere un intero film a lui dedicato. Il film \u00e8 stato prodotto da Michael Garland e Paul Donovan.\nDistribuzione.\nIl film \u00e8 stato distribuito nelle sale irlandesi dal 28 novembre 2003.\nRiconoscimenti.\nIl film ha ricevuto otto nomination agli Irish Film and Television Awards per miglior sceneggiatura, miglior montaggio, miglior attore protagonista (Michael McElhatton), miglior attrice protagonista (Bronagh Gallagher), miglior trucco (Patsy Giles), migliori costumi (Kathy Strachan), migliore scenografia (Padraig O'Neill) e miglior colonna sonora (John McPhillips), vincendo in queste ultime tre categorie."}
{"id": "5325191", "revid": "70911034", "url": "https://it.wikipedia.org/wiki?curid=5325191", "title": "Robert Alain Philippe", "text": ""}
{"id": "5325197", "revid": "307923", "url": "https://it.wikipedia.org/wiki?curid=5325197", "title": "Spin the Bottle", "text": "Spin the Bottle \u00e8 il nome che viene dato nei paesi anglosassoni al popolare gioco della bottiglia.\nSpin the Bottle pu\u00f2 riferirsi anche a:"}
{"id": "5325200", "revid": "416175", "url": "https://it.wikipedia.org/wiki?curid=5325200", "title": "Johannes Ruysch", "text": "Questa mappa di Ruysch fu pubblicata nel 1507.\nBiografia.\nNegli antichi documenti Ruysch viene a volte definito fiammingo o tedesco, ma nacque probabilmente ad Utrecht negli attuali Paesi Bassi. Si pensa (vedi sotto il parere di Beneventanus) che abbia accompagnato Giovanni Caboto nella sua spedizione in America del Nord nel 1497-1498 o, considerando la prevalenza dei nomi portoghesi sulla sua mappa del 1507, una nave portoghese in partenza da Bristol. Attorno al 1505 Ruysch entr\u00f2 probabilmente nel monastero benedettino di Saint Martin a Colonia come sacerdote secolare. Poco dopo part\u00ec per Roma, dove papa Giulio II gli concesse una dispensa dalla sua occupazione sacerdotale. Probabilmente disegn\u00f2 la propria mappa del mondo nel 1507, appare sui libri paga del 1508 e del 1509 e sembra che si sia specializzato di pittura decorativa. Si pensa che sia il \"Fiammingo chiamato John\", un amico intimo di Raffaello Sanzio che ad un certo punto abit\u00f2 con lui. \u00c8 stato ipotizzato che abbia assistito e consigliato Raffaello riguardo all' \"Astronomia\" del 1509-1510 ed altri affreschi della Stanza della segnatura. Non molto dopo, Ruysch s rec\u00f2 a lavorare presso la corte portoghese come cartografo ed astronomo, presumibilmente grazie alla raccomandazione di papa Giulio II, amico di Manuele I del Portogallo. In seguito torn\u00f2 al monastero di Saint Martin, ammalato ma in grado di creare un'opera ormai perduta: un murale astronomico raffigurante i giorni, mesi (fasi della luna) e le costellazioni. Si dice che sia morto in et\u00e0 avanzata nel 1533 presso il monastero, dove abitava in una stanza adiacente alla biblioteca.\nEt\u00e0 delle scoperte.\nVi furono molti viaggi esplorativi subito prima che Ruysch creasse la propria mappa:\nNonostante durante questi viaggi siano state redatte numerose mappe, come quella di Juan de la Cosa del 1500 (basata sul secondo viaggio di Colombo) e quella di Cantino (circa 1502), queste furono conservate come segreti di stato. Spesso ne furono pubblicate poche copie.\nLe altre mappe dell'epoca.\nQuesta situazione cambi\u00f2 drasticamente tra il 1506 ed il 1507, quando vi furono tre diversi tentativi di redigere mappe dell'intero globo. La mappa di Contarini-Rosselli del 1506 (oggi nella British Library) e la mappa di Martin Waldseem\u00fcller del 1507 furono molto influenti, ma non vennero pubblicate in modo molto diffuso. Di ognuna di loro ne esiste solo una copia, ed entrambe furono scoperte nel XX secolo. Al contrario, la mappa di Johannes Ruysch del 1507 fu molto pi\u00f9 diffusa e molte copie sono tuttora esistenti. Per questo ebbe una grande importanza.\nLa mappa di Ruysch del 1507.\nLa mappa di Ruysch del 1507 fu inclusa nella edizione meridionale del 1507 e 1508 del \"Geografia\" di Tolomeo, un atlante pubblicato a Roma. L'editore dell'edizione del 1507 del \"Geografia\" fu Evangelista Tosinus ed il tipografo fu Bernardinus Venetus de Vitalibus.\nLa mappa di Ruysch utilizza la prima proiezione di Tolomeo, una proiezione coniforme, cos\u00ec come quella di Contarini-Rosselli. Entrambi riportano le scoperte di Cristoforo Colombo, quelle di Americo Vespucci e Giovanni Caboto e comprendono informazioni tratte da fonti portoghesi e dai racconti di Marco Polo. Alcune delle note presenti sulla mappa sono chiaramente di origine portoghese.\nTerranova viene mostrata collegata all'Asia nella mappa di Ruysch, come credeva Caboto. Il \"Sipganus\" (il Giappone di Marco Polo) \u00e8 identico alla \"Spagnola\" (Hispaniola) della mappa di Ruysch. Sulla mappa di Ruysch si segnala la presenza di merluzzi presso i Grandi Banchi di Terranova. La mappa di Ruysch contiene le scoperte portoghesi lungo la costa africana. La mappa raffigura l'Africa come una penisola circondata dall'acqua. Il Corno d'Africa si trova approssimativamente alla corretta latitudine. L'India \u00e8 una penisola triangolare e Ceylon ha posizione e proporzione corrette. La mappa contiene anche dettagli sull'Asia basati sui dati raccolti da viaggiatori quali Marco Polo e le autorit\u00e0 greco-romane.\nLa Groenlandia viene raffigurata collegata a Terranova ed al'Asia, e non all'Europa come mostrato sulle precedenti mappe. Attorno al polo nord Ruysch disegn\u00f2 isole, secondo quanto scritto nel libro \"Inventio Fortunata\" del frate inglese Nicola di Lynn. L'isola rappresentata sopra la Norvegia somiglia molto a Svalbard, scoperta solo nel 1597 da Willem Barents. Ruysch la chiam\u00f2 \"European Hyberborea\", ed una penisola che si allunga verso di lei contiene la chiesa di 'Sancti Odulfi', la chiesa di Sant'Olaf a Vard\u00f8 lungo la costa del Finnmark.\nPareri sulla mappa.\nL'edizione del 1508 conteneva anche un commentario intitolato \"Orbis nouo descriptio\" e scritto dal monaco celestino italiano Marcus Beneventanus. Beneventanus scrisse nel commentario alla mappa di Ruysch nell'edizione del 1508 di Tolomeo: \nLa chiesa di \"Sancti Odulfi\" raffigurata sulla mappa di Ruysch non \u00e8 quella di Vard\u00f8 nel Finnmark, ma la cattedrale di Trondheim. Si trova esattamente dove Trondheim dovrebbe essere sulla mappa. Questa cattedrale \u00e8 la vera cattedrale di Sant'Olaf, essendo stata costruita sulla sua tomba."}
{"id": "5325208", "revid": "33689", "url": "https://it.wikipedia.org/wiki?curid=5325208", "title": "Ensenada (comune)", "text": ""}
{"id": "5325211", "revid": "19933", "url": "https://it.wikipedia.org/wiki?curid=5325211", "title": "Johann Ruijsch", "text": ""}
{"id": "5325212", "revid": "19933", "url": "https://it.wikipedia.org/wiki?curid=5325212", "title": "Giovanni Ruisch", "text": ""}
{"id": "5325215", "revid": "125851507", "url": "https://it.wikipedia.org/wiki?curid=5325215", "title": "'Ndrangheta in Piemonte", "text": "La presenza della 'ndrangheta in Piemonte si attesta fin dai primi anni '60 nel campo dell'edilizia, nel cosiddetto fenomeno del racket dei cantieri, del cottimismo, e dell'intermediazione abusiva di manodopera concentrato maggiormente nella zona della Val di Susa. Bardonecchia ne \u00e8 stato il caso pi\u00f9 clamoroso. Secondo la DNA successivamente si \u00e8 estesa in vari altri settori dell'illegalit\u00e0: prostituzione, estorsione, traffico di droga e di armi del gioco d'azzardo.\nLe 'ndrine presenti sono: gli Ursino, i Lo Presti e i Belfiore di Gioiosa Jonica, i Morabito, i Bruzzaniti e i Palamara di Africo Nuovo, i Pesce e i Bellocco-Cacciola di Rosarno, i Marando, gli Agresta, i Trimboli e i Barbaro di Plat\u00ec e infine i Vrenna e i Megna di Crotone che operano a Torino.\nStruttura.\nIn Piemonte la 'ndrangheta \u00e8 strutturata come in Calabria in 'ndrine che formano locali. Nel primo decennio del XXI secolo si viene a conoscenza nell'operazione delle forze dell'ordine Minotauro che anche esponenti della 'ndrangheta piemontese richiedono una Camera di controllo analoga a quella ligure e lombarda.\nLocali.\nIn Piemonte vi sono insediate 14 locali di cui 9 nella Provincia di Torino.\nStoria.\nIn Piemonte la 'Ndrangheta \u00e8 presente e molto ben ramificata in tutte le province fin dagli anni '60, e in vari settori dell'illegalit\u00e0: prostituzione, estorsione, traffico di droga e di armi, gioco d'azzardo e imprenditoria.\nAnni '70 - Il locale di Chivasso, l'assalto al banco di Roma a Volpiano e l'inizio della stagione dei sequestri.\nLe prime prove accertate sono datate 1972 quando un affiliato, ora pentito, ha fatto richiesta formale di aderire al locale di Chivasso, in provincia di Torino.\nTra il 1977 e il 1978 viene assaltato dalle 'ndrine per ben due volte il banco di Roma di Volpiano, comune della provincia di Torino.\nInfine, anche il Piemonte fu toccato dalla stagione dei sequestri: tra gli anni '70 e gli anni '80 sono stati registrati 37 casi di sequestro e precisamente tra il 1973 e il 1984.\nAnni '80.\nL'arresto di Mario Ursini e l'omicidio del procuratore Bruno Caccia.\nNel 1982 venne arrestato in Piemonte Mario Ursini, capobastone dell'omonima cosca, sul cui conto si diceva: \"Non muove foglia senza che Ursini voglia\".\nIl 16 giugno 1983, viene ucciso il procuratore della Repubblica di Torino Bruno Caccia. Viene arrestato e condannato all\u2019ergastolo come mandante dell\u2019omicidio, Domenico Belfiore, capo indiscusso, in quel momento, dell\u2019omonima famiglia di 'Ndrangheta, operante a Torino.\nIl traffico di droga con i catanesi.\nNegli anni '80 a Torino le famiglie catanesi dei Miano e dei Finocchiaro si rifornivano di droga da Angelo Epaminonda, capo dei cosiddetti \"Cursoti\", e successivamente la rivendenvano alle 'ndrine torinesi. \nQuando queste si appoggiavano al locale di Gioiosa Jonica a cui facevano riferimento le famiglie dei Belfiore e degli Ursino-Macr\u00ec; queste contrattavano la droga con i siciliani dei Cuntrera-Caruana residenti in Venezuela.\nAnni '90 - L'operazione Riace, lo scioglimento di Bardonecchia, la faida Marando-Stefanelli e la costruzione del centro commerciale Le Gru.\nNegli anni '90 ha luogo nella regione l'operazione Riace delle forze armate. Nel 1995 viene sciolto il comune di Bardonecchia per mafia, primo caso al Nord Italia e viene arrestato Rocco Lo Presti, storico boss mafioso di Bardonecchia e della Val di Susa.\nNel 1994 vengono sequestrati dalla distretto antimafia di Torino 5 tonnellate di droga alla cosca dei Piromalli e dei Belfiore, la droga proveniva dal Brasile, pass\u00f2 dal porto di Genova e giunse a Borgaro.\nCon la prima decade del XXI secolo si \u00e8 venuti a conoscenza di collaborazione con la criminalit\u00e0 bulgara per il traffico di stupefacenti.\nA cavallo tra il 1992 e il 2006 secondo la DIA alle mafie, tra cui la 'Ndrangheta sono stati sequestrati beni per 4,3 miliardi di euro, mentre il valore delle confische \u00e8 stato di 744 milioni.\nAnni 2000 - Le olimpiadi di Torino 2006 e le prime operazioni nel basso Piemonte.\nL'operazione Chiosco Grigio.\nIl 10 febbraio 2009 si conclude l'operazione Chiosco Grigio del GICO della Guardia di Finanza di Catanzaro ed iniziata nel 2007 che riguarda un traffico di droga internazionale dalla Colombia, passando per la Spagna e finendo in Piemonte, Lombardia, Lazio e Campania. Prende il nome dal luogo in cui, abitualmente, alcuni degli indagati si davano appuntamento per spartirsi i proventi del traffico di cocaina del Nord Italia: il luogo era Alessandria e il colore grigio ha origine dai colori sociali della squadra di calcio della citt\u00e0. L'organizzatore \u00e8 \"Domenico Trimboli\", detto Pasquale, nato a Buenos Aires il 23 luglio 1954, residente ad Alessandria e legato alle \"locali di Natile di Careri\" attive a Torino ed Alessandria.\nAnni 2010 - Le operazioni Crimine, Minotauro, Maglio-Albachiara e lo scioglimento di Lein\u00ec e Rivarolo Canavese.\nL'operazione Crimine - 2010.\nCon l'operazione Crimine del 2010 si scopre un reclamo da parte degli affiliati alle locali piemontesi della necessit\u00e0 di una sovrastruttura come la Lombardia nell'omonima regione.) ovvero di una loro Camera di controllo. I sequestri erano di 2 min di euro totali,a oggi gli arrestati condannati sono 96 su 124 per un tot di 500 anni di reclusione con le accuse di porto illegale di armi, usura, prostituzione e tentati omicidi.\nL'operazione Minotauro - 2011.\nIl 9 giugno 2011 dopo 5 anni si conclude l'operazione Minotauro, equivalente per valore e portata di \"Infinito\" per la Lombardia dell'anno precedente, che porta all'arresto di ben 151 persone affiliate alla 'Ndrangheta e porta alla luce l'esistenza di 9 locali nel territorio piemontese, nonch\u00e9 gli intrecci tra criminalit\u00e0 e politica a tutti i livelli.negli arrestati ci sono il futuro pentito di mafia Rocco Varacalli e vari boss della mafia\nL'operazione Maglio-Albachiara - 2011.\nIl 21 giugno 2011 con l'operazione \"Maglio-Albachiara\" seguono altri 19 arresti legato a una locale del Basso Piemonte: Alba (Cn), Sommariva Bosco (Cn), Asti, Alessandria e Novi Ligure (AL). Il capo locale \u00e8 Bruno Pronest\u00ec di Bosco Marengo (AL). Tra gli altri viene arrestato anche il Consigliere comunale di Alessandria \"Giuseppe Caridi\", non per concorso esterno, ma per affiliazione diretta con la dote di \"picciotto\". Per il gip Giuseppe Salerno, che ha convalidato gli arresti dell\u2019operazione \u201cMaglio\u201d, la presenza di un politico e uomo delle istituzioni, anche se in un gradino basso della piramide criminale, \"\u201crappresenta pi\u00f9 di altri un concreto pericolo per la libert\u00e0 e la democrazia\"\u201d.\nLo scioglimento di Lein\u00ec e Rivarolo Canavese - 2012.\nIl 23 marzo 2012 Leini viene sciolto per 'ndrangheta (Il secondo comune del Piemonte).\nIl 22 maggio 2012 viene sciolto per 'ndrangheta anche il comune piemontese di Rivarolo Canavese.\nL'operazione Colpo di coda: la massoneria deviata e le elezioni comunali di Chivasso - 2012.\nGrazie a questa operazione viene anche scoperta l'esistenza del locale di Livorno Ferraris, in provincia di Vercelli.\nIl capobastone piemontese Giuseppe Catalano agli arresti domiciliari si dissocia dall'organizzazione criminale di cui aveva fatto parte per tutta la vita ma senza pentirsi e si suicida buttandosi dal balcone. Dagli altri viene considerato comunque un traditore e al suo funerale non si presenta nessuno dei suoi ex sodali.\nL'operazione San Michele: la 'ndrina del crotonese a Volpiano - 2014.\nIl 1\u00ba luglio 2014, dopo 3 anni di lavoro si conclude l'operazione dei Carabinieri San Michele che porta all'arresto di 20 presunti affiliati della 'ndrina distaccata dei Greco di San Mauro Marchesato (KR), e di elementi del locale di Volpiano. Tra questi il presunto capo del locale di Volpiano: Angelo Greco, residente a Venaria Reale. Sono accusati di estorsione, intimidazione, turbativa d'asta.\nL'operazione svelerebbe anche il \"Crimine di Torino\", un sovrastruttura delle locali presenti a Torino. \nErano riusciti ad ottenere una cava tra Chiusa di San Michele e Sant'Ambrogio sia per il cantiere della TAV che per depositare illecitamente rifiuti pericolosi. Erano riusciti ad ottenere l'appalto per la ristrutturazione della galleria Prapontin (autostrada Torino Bardonecchia), i lavori di pulizia e di sgombero neve della A 32 e dell'aeroporto di Caselle.\nIl 21 dicembre 2016 si conclude il primo grado dell'omonimo processo che porta a 6 condanne e 3 assoluzioni.\nLe sentenze della Cassazione del 2015.\nIl 23 febbraio 2015 la Corte di Cassazione conferma la colpevolezza di 50 affiliati alla 'ndrangheta in Piemonte arrestati durante l'operazione Minotauro e conferma quindi l'esistenza dell'organizzazione criminale nella regione con una presenza struttura in 8 locali nella Provincia di Torino.\nIl 4 marzo 2015 si conclude in Cassazione anche il processo scaturito dall'operazione Albachiara (nata dalle operazioni Patriarca, Hera, Infinito e Maglio) e condanna le 19 persone inquisite, nonch\u00e9 conferma l'esistenza di una locale di 'ndrangheta nel basso Piemonte, operante in un vasto territorio esteso da Alba e Sommariva Bosco, passando da Asti, fino a Bosco Marengo e Novi Ligure (AL).\nLe operazioni del 2016 - Il terzo valico.\nIl 14 gennaio 2016 i carabinieri portano a termine l'operazione Big bang che permette di arrestate 20 persone tra Torino e la Provincia di Reggio Calabria, accusati di traffico di droga, gestione di bische clandestine, estorsione e usura tra cui Adolfo e Aldo Cosimo Crea considerati i capi dell'organizzazione e aventi la dote di padrino nella 'ndrangheta e gi\u00e0 arrestati nel 2011 durante l'operazione \"Minotauro\", liberati rispettivamente nel 2015 e nel 2014.\nCon la conclusione dell'operazione Alchemia della DDA di Reggio Calabria e della SCO di Roma del 19 luglio 2016 si viene a conoscenza della presunta intromissione delle 'ndrine di Cittanova dei Gullace-Raso-Albanese e Parrello-Gagliostro negli appalti del Terzo Valico in Liguria e Piemonte (provincia di Alessandria) per la costruzione del Terzo Valico dei Giovi ad alta velocit\u00e0 Genova-Milano. Risultano indagati il senatore Antonio Caridi e il vicepresidente del consiglio regionale della Calabria Francesco D'Agostino.\n26 ottobre 2016: Operazione Arka di No\u00e8 della GdF di Genova relativa agli appalti del Terzo Valico dei Giovi:. \"\u00c8 stata accertata la turbativa d'asta riguardo ad appalti connessi ad alcuni tronconi, sono stati accertati alcuni episodi corruttivi che riguardano alcuni funzionari del Cociv (general contractor dell'opera) ed episodi di concussione consistiti nell'imporre una rete di imprese agli appaltatori principali che doveva scalzare altre ditte non gradite anche attraverso intimidazioni tipiche della criminalit\u00e0 organizzata e mafiosa\". Cos\u00ec il procuratore capo di Genova, Francesco Cozzi, illustra alla stampa l'operazione \"Arka di No\u00e8\" che ha interessato le province di Alessandria e Genova.\n2017 - 'ndrangheta e il caso Juventus.\nA marzo 2017 scoppia il caso sui rapporti tra alcuni dirigenti della societ\u00e0 calcistica Juventus, tra cui Andrea Agnelli ed esponenti della 'ndrangheta piemontese (i Pesce), in particolare Rocco Dominello che \u00e8 stato anche capo-ultra del gruppo \"I drughi\", per la vendita di biglietti per le partite di calcio attraverso la pratica del bagarinaggio. Nasce cos\u00ec una indagine sportiva della procura federale della FIGC.\nIl 30 giugno 2017 si conclude il processo \"Alto Piemonte\" in cui vengono condannati Saverio (ora dissociatosi dalla 'ndrangheta) e Rocco Dominello, con 12 anni e due mesi di carcere al primo e sette anni e nove mesi al secondo per aver fatto da intermediari all'attivit\u00e0 di bagarinaggio delle partite della Juventus a Torino.\nIl 15 settembre riprende il processo sportivo della FIGC in cui sono accusati di aver commesso illeciti con gli ultra Andrea Agnelli, il security manager Alessandro d\u2019Angelo, il responsabile della biglietteria Stefano Merulla e l\u2019ex direttore commerciale Francesco Calvo. Andrea Agnelli viene condannato ad una squalifica di un anno, di cui sconta 3 mesi, fino a quando il 19 dicembre 2017 la corte federale d'appello della FIGC decide di far terminare la squalifica e lo obbliga a pagare 100.000 euro e sanziona la societ\u00e0 Juventus per 600.000 euro\nA dicembre una relazione tra calcio e criminalit\u00e0 organizzata della Commissione parlamentare antimafia afferma che la 'ndrangheta a Torino si sarebbe inserita come intermediaria tra la societ\u00e0 sportiva ed il bagarinaggio gestito dagli ultras della Juventus.\nRiferisce inoltre che anche in tifoserie come quelle di Catania e Napoli, i capi ultras sono dei mafiosi o sono vicini a quegli ambienti mentre in altre tifoserie come quelle del Genoa, agiscono mutuando modalit\u00e0 mafiose.\nOperazione Barbarossa tra Asti e Alba - 2018.\nIl 3 maggio 2018 si conclude l'operazione Barbarossa del Nucleo Investigativo del Comando Provinciale Carabinieri di Asti, in cui viene svelata l\u2019esistenza di una struttura periferica della \"'ndrangheta,\" denominata \"locale\", con influenza nel territorio di Asti ed Alba, formata dalle famiglie Catarisano, Emma e Stamb\u00e8. Ai vertici dell'organizzazione si colloca Rocco Zangr\u00e0, quale punto di riferimento per la 'ndrangheta del vibonese e del reggino in Calabria. Sono accusati di estorsione, associazione mafiosa, traffico di droga e armi.\nInfiltrazioni anche nell'Asti Calcio\n2019 - Operazione Carminius, Cerbero e l'arresto dell'assessore regionale.\nIl 18 marzo 2019 si conclude l'operazione Carminius contro un sodalizio di 'ndrangheta riconducibile ai Bonavota composto da 16 persone operante nella provincia di Torino, in particolare a Carmagnola e Moncalieri e Vibo Valentia almeno dal 2012. Sono accusati a vario titolo di traffico di droga, gestione illecita di slot machine, fatture false e associazione mafiosa. Il 4 ottobre 2019 viene arrestato anche Alessandro Longo che dall'inchiesta Carminus si era dato latitante. Il 2 ottobre 2019 vengono arrestate altre 24 persone accusate a vario titolo di associazione mafiosa, traffico di stupefacenti, trasferimento fraudolento di valori, estorsione ed emissione di fatture per operazioni inesistenti.\nIl 5 novembre 2019 si conclude l'operazione Cerbero, nata da \"Minotauro\", condotta dai Carabinieri che ha portato all'arresto di 56 persone presunti affiliati (di 64 richieste di custodia cautelare) o favoreggiatori delle locali di Volpiano e San Giusto Canavese delle 'ndrine degli Agresta, Assisi, Barbaro e Catanzariti. Sono accusati a vario titolo di traffico internazionale di droga attraverso la Spagna per l'hashish e approvvigionandosi in Brasile attraverso i porti del Nord Europa, di riciclaggio, della gestione illecite di scommesse per Eurobet e trasferimento fraudolento di valori.\nVengono anche sequestrati oltre 80 chili di droga tra cocaina e marijuana che venive spacciata da pusher africani nel quartiere Barriera di Milano che faceva anche da centrale operativa. Tra i ricercati ci sono anche Nicola e Patrick Assisi che si risiederebbero a San Paolo.\nIl 20 dicembre 2019 nell'operazione Fenice vengono arrestate tra Torino e Carmagnola 8 persone accusate a vario titolo di associazione mafiosa e reati fiscali, tra gli arrestati un imprenditore di Moncalieri e l'assessore regionale di Fratelli d'Italia Roberto Rosso accusato di scambio elettorale politico-mafioso; durante le elezioni regionali del 2019 avrebbe chiesto il voto a membri dei Bonavota di Carmagnola, in particolare Onofrio Garcea, pagando 15.000\u20ac. A seguito dell'operazione Rosso si dimette dal suo incarico\nOggi.\nL'11 ottobre 2020 la Policia Nazional e la polizia di stato arrestano a Barcellona (nel quartiere Diagonal Mar) con mandato di arresto europeo il presunto narcotrafficante Vittorio Raso dei Crea di Torino con dote di Vangelo dopo due anni di latitanza. Sembrerebbe che dopo un periodo passato a Malaga si fosse mosso verso la citt\u00e0 catalana per prendere un volo per il Brasile\nViene rilasciato gi\u00e0 il 15 ottobre in quanto essendo accusato anche di usura, per questa accusa la Audiencia Nacional (giustizia spagnola) prevede che non ci sia detenzione a causa delle misure intraprese contro la Pandemia di Covid-19.\nPresenza della 'ndrangheta per provincia.\nProvincia di Torino.\nAnni '50 e '60 Val Susa e Volpiano.\nBardonecchia e la Val di Susa sono da sempre considerate il regno dei Lo Presti e dei Mazzaferro. Il comune di Volpiano fino agli anni '60, come Torino e provincia, erano dominati dai clan mafiosi catanesi. Quando arrivarono i primi 'ndranghetisti negli anni '50 a poco a poco poterono farsi strada grazie alle prime confessioni dei pentiti siciliani che contribuirono a decapitare le organizzazioni e a lasciare spazio agli Agresta, i Marando e i Trimboli che gi\u00e0 dagli anni '60 colonizzarono il paese. Analogamente a Corsico e a Buccinasco in provincia di Milano, Volpiano \u00e8 stata ribattezzata la \"Piccola Plat\u00ec\".\nOggi operazione Colpo di Coda e Cerbero.\nA seguito delle operazioni \"Minotauro\" e \"Colpo di Coda\" conclusesi nel 2012 che hanno anche colpito le consorterie di Chivasso vengono registrate le attivit\u00e0 criminali dei Gioffr\u00e8-Ilacqua in azione espansiva fino al 2017.\nIl 1\u00ba luglio 2014 i Carabinieri del Ros scoprono il sodalizio tra la 'ndrina dei Greco, l'imprenditore Giovanni Toro e di Ferdinando L. di ItalCoge che cercava di ottenere appalti per relativi agli scavi e al trasporto nel cantiere dell'alta velocit\u00e0 di Chiomonte. Il 5 luglio 2018 vengono arrestati Domenico Greco, Roberto Greco e Domenico Maida a seguito della condanna definitiva della corte di Cassazione per il processo San Michele istituito nel 2011 nei confronti della 'ndrina distaccata di San Mauro Marchesato attiva nella regione piemontese.\nIl 20 novembre 2014 al Capo-societ\u00e0 Giuseppe Fazari, affiliato ai Pesce-Bellocco, del locale di San Giusto Canavese vengono sequestrati 3 beni immobili.\nIl 21 ottobre 2015, durante l'operazione \"Hunters\", a Torino e Nichelino vengono eseguiti 13 arresti per traffico di droga, usura e intestazione fittizia di beni. I ricavi degli illeciti venivano utilizzati anche per aiutare i familiari dei boss arrestati durante l'operazione Minotauro del 2011.\nIl 22 novembre 2017 vengono arrestate 12 persone riconducibili alla 'ndrangheta piemontese che operava insieme ad alcuni latitanti residenti in Spagna nel traffico di droga uno dei quali Rocco Piscioneri a Huelva. Tra gli arrestati figura: Bruno Trunfio figlio di Pasquale Trunfio, presunto capo-locale di Chivasso. Le operazioni avvenivano almeno dal 2014 quando fu arrestato a Malaga un uomo di Piscioneri.\nIl 1\u00ba marzo 2018 vengono arrestati, Giuseppe Ursino (1968), nipote del defunto boss mafioso di Bardonecchia, Rocco Lo Presti, elemento rappresentativo della locale di San Mauro Torinese ed Ercole Taverniti accusati di associazione mafiosa ed estorsione. Vengono inoltre sequestrate tutte le attivit\u00e0 commerciali riconducibili ad Ursino. Il bar Mambo Caf\u00e8 di Torino, il ristorante Lettera 22 di Alpignano e la pizzeria Tre Torri di Bardonecchia.\nIl 12 marzo 2018 vengono sequestrati beni immobili riconducibili a Giovanni Iaria (deceduto nel 2013) del Locale di Cuorgn\u00e8 e del valore di 9 milioni di euro e ottenuti sin dagli anni '70 attraverso operazioni di riclaggio.\nIl 24 aprile 2018 il procuratore generale del Piemonte Francesco Saluzzo, all'interno dell'inchiesta Minotauro definisce come \"ala deviata del PD\" i rapporti risalenti al 2010 tra 2 esponenti del PD in Piemonte e di Salvatore De Masi, capo-locale di Rivoli nonch\u00e9 candidato al ruolo di leader per la costruenda \"camera di controllo\" piemontese che avrebbe gestito i rapporti tra le locali del territorio e la Calabria.\nIl 3 maggio 2018 la stampa rivela che gi\u00e0 dal 23 aprile per la prima volta in Piemonte vengono condannati al 41bis 2 persone: Adolfo e Aldo Cosimo Crea, gi\u00e0 in carcere dal 2016 a seguito dell'operazione e del processo \"Big Bang\", sono esponenti di spicco del Locale di San Mauro Torinese.\nIl 5 giugno 2018 la DIA di Torino confisca beni del valore di oltre 1 milione di euro a Francesco Ietto, della 'ndrina dei \"Testa Grossa\" e organico al locale di Natile di Careri (RC). Anche agli arresti domiciliari continuava a riciclare denaro, reato per cui fu gi\u00e0 arrestato nel 2015 con l'operazione \"Panamera\".\nIl 29 novembre 2018 si conclude il processo contro i fratelli Crea condannandoli a 4 anni e 5 mesi di carcere Adolfo e a 4 anni e 8 mesi Aldo Cosimo, poi a 6 anni e 9 mesi Giuseppe Ursino accusato di intestazione fittizia di beni tra cui attivit\u00e0 a Bardonecchia, Alpignano e Torino.\nIl 18 marzo 2019 si conclude l'operazione Carminius contro un sodalizio di 'ndrangheta riconducibile ai Bonavota composto da 16 persone operante nella provincia di Torino, in particolare a Carmagnola e Moncalieri e Vibo Valentia almeno dal 2012. Sono accusati a vario titolo di traffico di droga, gestione illecita di slot machine, fatture false e associazione mafiosa. Il 4 ottobre 2019 viene arrestato anche Alessandro Longo che dall'inchiesta Carminus si era dato latitante. Il 2 ottobre 2019 vengono arrestate altre 24 persone accusate a vario titolo di associazione mafiosa, traffico di stupefacenti, trasferimento fraudolento di valori, estorsione ed emissione di fatture per operazioni inesistenti.\nIl 5 novembre 2019 si conclude l'operazione Cerbero, nata da \"Minotauro\", condotta dai Carabinieri che ha portato all'arresto di 56 persone presunti affiliati (di 64 richieste di custodia cautelare) o favoreggiatori delle locali di Volpiano e San Giusto Canavese delle 'ndrine degli Agresta, Assisi, Barbaro e Catanzariti. Sono accusati a vario titolo di traffico internazionale di droga attraverso la Spagna per l'hashish e approvigionandosi in Brasile attraverso i porti del Nord Europa, di riciclaggio, della gestione illecite di scommesse per Eurobet e trasferimento fraudolento di valori.\nVengono anche sequestrati 80 chili di droga.\nProvincia di Alessandria.\nL'operazione Chiosco Grigio del GICO della Guardia di Finanza, del febbraio 2009, prende il nome dal luogo in cui alcuni degli indagati si davano appuntamento per spartirsi i proventi del traffico di cocaina del Nord Italia: il luogo era Alessandria e il colore grigio ha origine dai colori sociali della squadra di calcio della citt\u00e0. Nell'operazione Maglio del 2011 viene documentato un rito di affiliazione alla dote di santa nell'abitazione di un consigliere comunale di Alessandria. Dalle indagini emerge come i criminali stessero riflettendo sulla creazione di un nuovo locale minore ad Alba, perch\u00e9 ritenuto troppo distante dal locale maggiore di Bosco Marengo, vicino a Novi Ligure (AL) Nel 2015 tutti gli imputati di Maglio-Albachiara vengono condannati in via definitiva per 416bis con sentenza di condanna confermata in Cassazione. Nel 2016 si viene a conoscenza della presunta intromissione delle 'ndrine di Cittanova dei Gullace-Raso-Albanese e Parrello-Gagliostro negli appalti del Terzo Valico per la costruzione della linea ad alta velocit\u00e0 Genova-Tortona-Milano.\nProvincia di Asti.\nIl 3 maggio 2018 si conclude l'operazione Barbarossa del Nucleo Investigativo del Comando Provinciale Carabinieri di Asti, in cui viene svelata l\u2019esistenza di una struttura periferica della \"'ndrangheta,\" denominata \"locale\", con influenza nel territorio di Asti ed Alba, formata dalle famiglie Catarisano, Emma e Stamb\u00e8. Ai vertici dell'organizzazione si colloca Rocco Zangr\u00e0, quale punto di riferimento per la 'ndrangheta del vibonese e del reggino in Calabria. Sono accusati di estorsione, associazione mafiosa, traffico di droga e armi.\nInfiltrazioni anche nell'Asti Calcio\nProvincia di Biella.\nL'ultima operazione \"Alto Piemonte\" conclusasi a luglio 2016 che ha portato all'arresto di oltre 40 persone di cui 6 nel biellese, e col processo in corso iniziato a dicembre 2017 registrerebbe la presenza della 'ndrangheta del locale di Santh\u00eca in provincia di Vercelli colta a compiere estorsioni nei locali notturni del comune di Dorzano.\nA dicembre 2017 comincia il primo processo sulla 'ndrangheta del biellese, ovvero la 'ndrina dei Raso accusata di essersi infiltrata nell'economia del Basso Biellese, del Vercellese e del Novarese. Parte civile sono il comune di Santhi\u00e0 e la regione Piemonte.\nIl 21 febbraio 2018 vengono trovate delle armi da guerra di origine croata (mitragliatori ed esplosivo) in una abitazione a Porlezza in cui hanno abitato, prima di essere arrestati, componenti dei Raso.\nCosimo Di Mauro, condannato nel processo Alto Piemonte e oggi collaboratore di giustizia a maggio 2018 confessa che gli avevano ordinato di gambizzare il magistrato Ernesto Napolillo, allora sostituto procuratore a Biella\nProvincia di Cuneo.\nGi\u00e0 dall'operazione Crimine conclusasi nel 2010 si viene a conoscenza della richiesta da parte Rocco Zangr\u00e0 e Michele Gariuolo che chiedevano l'autorizzazione a Domenico Oppedisano di aprire un locale di ndrangheta ad Alba e distaccarsi da quello con a capo Rocco Pronest\u00ec. Sempre da quelle intercettazioni sembrava che i paesi coinvolti fossero anche: Asti, Bosco Marengo, Novi Ligure e Sommariva del Bosco.\nNel 2011 con l'operazio \"Maglio\" viene scoperta la locale del \"Basso Piemonte\" con a capo Bruno Francesco Pronest\u00ec (di Bosco Marengo, AL) che dominava da Novi Ligure (AL) fino ad Alba e Sommariva Bosco. Pronest\u00ec ora \u00e8 condannato ed in carcere al 41bis con l'inchiesta \"Maglio 1\" (Alias \"Alba chiara\").\nDalle intercettazioni, come confermato nel processo Maglio conclusosi nel 2015 emerge come Bruno Francesco Pronest\u00ec avesse il ruolo di capo-societ\u00e0 e si incontrasse anche con affiliati del locale di Bordighera e il capo-locale Domenico Gangemi della Liguria e interloquisse fino al 2010 con il capo-crimine Domenico Oppedisano in Calabria.\nSempre a Domenico Oppedisano viene richiesto da parte di Rocco Zangr\u00e0 e di Michele Gariuolo la richiesta di aprire un nuovo locale nell'area di Alba e che si sarebbe fatto portavoce della richiesta sia con Pronest\u00ec che alla riunione del Crimine di Polsi a San Luca.\nFrancesco Giarratano della 'ndrangheta di Fossano il 4 marzo 2013 viene arrestato e condannato a 21 anni di carcere per detenzione di armi da guerra e omicidio.\nIl 4 marzo 2015 il processo Albachiara, scaturito dall'operazione omonima conferma l'esistenza della 'ndrangheta nel cosiddetto Basso Piemonte: Alba, Fossano e Sommariva Del Bosco. La corte di cassazione conferma la sentenza dell'appello.\nIl 3 maggio 2018 si conclude l'operazione \"Barbarossa\" in cui si scopre una organizzazione 'ndranghetista operante tra l'astigiano e il cuneese, in particolare ad Alba delle famiglie Catarisano, gli Emma e gli Stamp\u00e8 con a Capo Rocco Zangr\u00e0 che faceva da riferimento per la 'ndrangheta del vibonese in Calabria col ruolo di capo-crimine del locale. Sono accusati di estorsione, associazione mafiosa, traffico di droga e armi.\nIl 30 giugno 2020 si conclude l'operazione \"Vangelo\" della DDA di Torino contro presunti esponenti di 'ndrangheta della famiglia Luppino, originaria di Sant'Eufemia d'Aspromonte, grazie alla collaborazione del pentito Domenico Agresta, tra gli indagati anche 3 carabinieri, 2 poliziotti penitenziari e un dipendente comunale.\nSi sarebbero occupati di attivit\u00e0 quali spaccio di droga da cui si rifornivano a Milano o dalla Calabria, ed anche estorsioni e scambio di voto. Il primo luglio l'assessore alle politiche giovanili Borrelli si dimette.\nProvincia di Vercelli.\nCon l'operazione e successivo processo Minotauro (2011) viene scoperto il locale di Livorno Ferraris con a capo Pasquale Maiolo, confermato anche dalla sentenza della corte di cassazione nel processo \"Colpo di Coda di giugno 2017, mentre nel 2016 emerge la presunta esistenza del locale di Santhi\u00e0."}
{"id": "5325216", "revid": "110157", "url": "https://it.wikipedia.org/wiki?curid=5325216", "title": "Campionati italiani di sci nordico 2008", "text": "I Campionati italiani di sci nordico 2008 si svolsero in varie localit\u00e0 dell'arco alpino e assegnarono i titoli nazionali in tutte le specialit\u00e0 dello sci nordico poste sotto l'egida della Federazione Italiana Sport Invernali: biathlon, combinata nordica, salto con gli sci e sci di fondo.\nRisultati.\nUomini.\nBiathlon.\nSprint.\nData: 29 marzo 2008&lt;br&gt;\nLocalit\u00e0: Anterselva&lt;br&gt;\nDistanza: 10 km\nPartenza in linea.\nData: 30 marzo 2008&lt;br&gt;\nLocalit\u00e0: Anterselva&lt;br&gt;\nDistanza: 15 km\nCombinata nordica.\nSprint.\nData: &lt;br&gt;\nLocalit\u00e0: &lt;br&gt;\nTrampolino: &lt;br&gt;\nDistanza: 7,5 km\nIndividuale.\nData: &lt;11.03.2008&gt;\nLocalit\u00e0: &lt;Pragelato&gt;\nTrampolino: &lt;k95&gt;\nDistanza = 15 km\nSalto con gli sci.\nTrampolino normale.\nData: &lt;br&gt;\nLocalit\u00e0: &lt;br&gt;\nTrampolino: \nTrampolino lungo.\nData: &lt;br&gt;\nLocalit\u00e0: &lt;br&gt;\nTrampolino: \nSci di fondo.\n15 km.\nData: 2 febbraio 2008&lt;br&gt;\nLocalit\u00e0: Alta Badia&lt;br&gt;\nTecnica: classica\n50 km.\nData: 30 marzo 2008&lt;br&gt;\nLocalit\u00e0: Anterselva&lt;br&gt;\nTecnica: libera\nSprint.\nData: 22 dicembre 2007&lt;br&gt;\nLocalit\u00e0: Cogne&lt;br&gt;\nTecnica: libera\nSprint a squadre.\nData: &lt;br&gt;\nLocalit\u00e0: &lt;br&gt;\n6 frazioni\nStaffetta.\nData: 3 febbraio 2008&lt;br&gt;\nLocalit\u00e0: Alta Badia&lt;br&gt;\n2 frazioni da 10 km a tecnica classica&lt;br&gt;\n2 frazioni da 10 km a tecnica libera\nDonne.\nBiathlon.\nSprint.\nData: 29 marzo 2008&lt;br&gt;\nLocalit\u00e0: Anterselva&lt;br&gt;\nDistanza: 7,5 km\nPartenza in linea.\nData: 30 marzo 2008&lt;br&gt;\nLocalit\u00e0: Anterselva&lt;br&gt;\nDistanza: 12,5 km\nSalto con gli sci.\nTrampolino normale.\nData: 21 agosto 2008&lt;br&gt;\nLocalit\u00e0: Predazzo&lt;br&gt;\nTrampolino: Giuseppe Dal Ben HS106\nSci di fondo.\n10 km.\nData: 2 febbraio 2008&lt;br&gt;\nLocalit\u00e0: Alta Badia&lt;br&gt;\nTecnica: classica\n30 km.\nData: 30 marzo 2008&lt;br&gt;\nLocalit\u00e0: Anterselva&lt;br&gt;\nTecnica: libera\nSprint.\nData: 22 dicembre 2007&lt;br&gt;\nLocalit\u00e0: Cogne&lt;br&gt;\nTecnica: libera\nSprint a squadre.\nData: &lt;br&gt;\nLocalit\u00e0 = &lt;br&gt;\n6 frazioni\nStaffetta.\nData: 3 febbraio 2008&lt;br&gt;\nLocalit\u00e0: Alta Badia&lt;br&gt;\n3 frazioni da 5 km"}
{"id": "5325219", "revid": "300067", "url": "https://it.wikipedia.org/wiki?curid=5325219", "title": "Igor' Kura\u0161ov", "text": ""}
{"id": "5325221", "revid": "110157", "url": "https://it.wikipedia.org/wiki?curid=5325221", "title": "Etotama", "text": " \u00e8 una serie televisiva anime coprodotta dagli studi Shirogumi ed Encourage Films, trasmessa in Giappone tra il 9 aprile e il 25 giugno 2015. Un adattamento manga \u00e8 stato serializzato sulla rivista \"Dengeki Daioh\" della ASCII Media Works tra il 2014 e il 2016.\nTrama.\nLa storia ruota attorno a Nyaa-tan, il gatto dell'astrologia cinese che vuole diventare un membro dello zodiaco. Molto semplice e affetta da perdite di memoria, Nyaa-tan un giorno incontra Takeru Amato, un liceale che vive da solo ad Akihabara e che si offre di ospitarla a casa sua finch\u00e9 non raggiunger\u00e0 il suo obiettivo.\nMedia.\nManga.\nL'adattamento manga, scritto da Takashi Hoshi e T\u014dru Zek\u016b e disegnato da Hiroma Hino, \u00e8 stato serializzato sul \"Dengeki Daioh\" della ASCII Media Works tra i numeri di gennaio 2014 e gennaio 2016. I vari capitoli sono stati raccolti in tre volumi \"tank\u014dbon\", che sono stati pubblicati tra il 27 novembre 2014 e il 27 gennaio 2016.\nAnime.\nLa serie televisiva anime, prodotta dalla Shirogumi e dalla Encourage Films, \u00e8 andata in onda sulle televisioni giapponesi dal 9 aprile al 25 giugno 2015. La regia \u00e8 a cura di Fumitoshi Oizaki e Takamitsu Hirakawa, mentre il soggetto \u00e8 stato scritto da Deko Akao. Le sigle di apertura e chiusura sono rispettivamente di Rie Murakawa e \"blue moment\" delle Soruraru BOB (un gruppo formato da diverse doppiatrici della serie). In Italia e nel resto del mondo, ad eccezione dell'Asia, gli episodi sono stati trasmessi in streaming, in contemporanea col Giappone, da Crunchyroll."}
{"id": "5325222", "revid": "1442080", "url": "https://it.wikipedia.org/wiki?curid=5325222", "title": "Eastern Basketball Association 1970-1971", "text": "La stagione EBA 1970-71 fu la 25\u00aa della Eastern Basketball Association, la prima con questa denominazione. Parteciparono 9 squadre divise in due gironi.\nRispetto alla stagione precedente si aggiunsero i Camden Bullets. I \" Binghamton Flyers\" si spostarono a Trenton, diventando i Trenton Pat Pavers. I \"Wilmington Blue Bombers\" si rinominarono Delaware Blue Bombers, mentre gli \"Scranton Miners\" assunsero il nome di Scranton Apollos."}
{"id": "5325224", "revid": "767487", "url": "https://it.wikipedia.org/wiki?curid=5325224", "title": "Perrier's Bounty", "text": "Perrier's Bounty \u00e8 un film del 2009 diretto da Ian Fitzgibbon.\nTrama.\nLa disperata fuga di tre criminali da strapazzo che rischiano di essere barbaramente trucidati da un gangster di nome Perrier.\nDistribuzione.\nIl film \u00e8 stato presentato al Toronto International Film Festival l'11 settembre 2009. In Irlanda e nel Regno Unito \u00e8 stato distribuito nelle sale il 26 marzo 2010."}
{"id": "5325227", "revid": "122708059", "url": "https://it.wikipedia.org/wiki?curid=5325227", "title": "Toyota Previa", "text": "La Previa \u00e8 un'autovettura prodotta dalla Toyota dal 1990 al 2019. Il modello \u00e8 stato commercializzato come in Giappone, Toyota Canarado nell'Asia Pacifica e Toyota Tarago in Australia.\nLa prima serie: 1990\u20131999.\nIl modello venne progettato nel 1987 e lanciato sui mercati nel gennaio 1990, ma le prime immagini definitive furono rivelate in anteprima dalla stampa specializzata gi\u00e0 alla fine del 1989. La prima serie fu disponibile solo in versione monovolume tre porte. Oltre alle portiere anteriori, era infatti presente un solo portellone laterale scorrevole. Il motore, che era installato centralmente, era a quattro cilindri in linea. La posizione centrale del propulsore fu pensata per rendere ottimale la distribuzione del peso, la tenuta di strada e la guidabilit\u00e0.\nLa prima generazione di Previa era disponibile sia in versione a trazione posteriore che in versione a trazione integrale. Le motorizzazioni disponibili comprendevano un quattro cilindri in linea da 2,4 L di cilindrata e 99 CV di potenza ed un motore Diesel sovralimentato da 2,2 L. Sul mercato statunitense il motore da 2,4 L era sovralimentato. Questo propulsore, che era dotato di intercooler e di un compressore Roots, erogava 160 CV. Il cambio era manuale a cinque rapporti o automatico a quattro rapporti.\nQuesta serie di Previa era in grado di trasportare fino a otto passeggeri. Il guidatore e il passeggero di fianco al conducente era ospitati su due sedili singoli, mentre i passeggeri posteriori erano trasportati su due file di sedili a divanetto. I freni erano a disco sulle quattro ruote, oppure a disco su quelle anteriori e a tamburo su quelle posteriori. L'ABS era offerto tra le opzioni. \nLa seconda serie: 2000\u20132005.\nLa seconda serie del modello fu lanciata sui mercati nel 2000. Questa nuova generazione non fu disponibile negli Stati Uniti. In questo mercato, in luogo della Previa, venne infatti introdotta la Toyota Sienna.\nLa novit\u00e0 pi\u00f9 importante fu lo spostamento della trazione, che pass\u00f2 da posteriore ad anteriore. Anche il motore venne montato anteriormente. La nuova Previa era basata sul pianale della Toyota Camry ed era dotata, oltre che delle portiere anteriori, di due portelloni laterali scorrevoli. Era in grado di ospitare fino ad otto passeggeri.\nSul mercato europeo le motorizzazioni disponibili erano due. La prima comprendeva un quattro cilindri in linea a benzina da 2.4 L e 156 CV, mentre la seconda prevedeva un motore Diesel da 2.0 L e 116 CV. Entrambe le versioni erano dotate di un cambio manuale a cinque rapporti. Era offerto, tra le opzioni, solo sulla versione benzina, il cambio automatico a quattro rapporti. I modelli venduti in Australia erano disponibili sono nell'ultima versione citata, cio\u00e8 con cambio automatico e motore Diesel, mentre le vetture vendute in Giappone erano offerte anche con un motore V6 a benzina da 3 L oppure con un motore ibrido. I modelli ibridi erano dotati di un propulsore a scoppio, di un motore elettrico e di un cambio continuo.\nNel 2003 \u00e8 stata sottoposta alle prove d'impatto dell'Euro NCAP ottenendo il risultato di 4 stelle.\nLa terza serie: 2006\u20132019.\nLa terza serie \u00e8 stata lanciata in Giappone e Australia nel 2006. In Giappone ed Hong Kong \u00e8 offerta anche la sua versione ibrida. La nuova generazione di Previa comprende la seconda fila di sedili provvista di braccioli e dotata di sistema di reclinazione, e la terza fila di sedili abbattibile elettricamente e frazionabile. Nel 2009 il modello \u00e8 stato oggetto di un facelift.\nAnche la terza serie di Previa non \u00e8 disponibile negli Stati Uniti. Il suo spazio sul mercato \u00e8 infatti occupato dalla Toyota Sienna. Questa generazione del modello non \u00e8 venduta neppure in Europa. Sul mercato europeo, in luogo della Previa, \u00e8 invece venduta la Toyota Verso.\nLe motorizzazioni sono due. Al motore Diesel da 2,4 L gi\u00e0 installato sulla serie precedente, si \u00e8 aggiunto un V6 da 3,5 L e 202 CV. Il cambio pu\u00f2 essere automatico a quattro oppure a sei rapporti. Come la serie precedente, anche la terza generazione di Previa \u00e8 a trazione anteriore. La versione ibrida \u00e8 dotata di un motore a scoppio, di un propulsore elettrico e di un cambio continuo.\nLa produzione \u00e8 stata interrotta alla fine del 2019 senza presentare alcuna erede diretta."}
{"id": "5325229", "revid": "126257", "url": "https://it.wikipedia.org/wiki?curid=5325229", "title": "Toyota Estima", "text": ""}
{"id": "5325230", "revid": "126257", "url": "https://it.wikipedia.org/wiki?curid=5325230", "title": "Toyota Canarado", "text": ""}
{"id": "5325231", "revid": "126257", "url": "https://it.wikipedia.org/wiki?curid=5325231", "title": "Toyota Tarago", "text": ""}
{"id": "5325239", "revid": "344503", "url": "https://it.wikipedia.org/wiki?curid=5325239", "title": "Hannah New", "text": "Biografia.\nHannah ha insistito a 4 anni per frequentare la scuola di balletto. In seguito ha girato la sua attenzione alla recitazione e si \u00e8 unita alla National Youth Theatre in Gran Bretagna. Il suo interesse per le altre culture l'ha portata a viaggiare in tutto il mondo, tra cui la Bolivia dove ha fatto volontariato nelle case dei bambini. Al suo ritorno in Inghilterra, ha frequentato l'Universit\u00e0 di Leeds, dove si \u00e8 specializzata in inglese, spagnolo e in produzioni teatrali. Hannah si \u00e8 laureata con lode e si \u00e8 prontamente trasferita in Spagna per padroneggiare ulteriormente la lingua ed ha anche studiato la tecnica Meisner. Hannah \u00e8 stata scoperta dalla View Management, un'agenzia di top model spagnole, e ha deciso di accettare il lavoro per sostenersi durante gli studi a Barcellona e Madrid. Hannah ha frequentato la Royal Central School of Speech and Drama di Londra, e nel dicembre del 2011 si \u00e8 diplomata con lode con un master in recitazione.\nDopo la laurea ha ottenuto il suo primo ruolo americano come una dei protagonisti di \"Shelter\", un film TV della CW e Warner Bros. che \u00e8 stato prodotto da J.J. Abrams. \n\u00c8 stata poi nel cast del film \"Maleficent\", interpretato da Angelina Jolie. Hannah interpreta la regina Leila, la madre della giovane Principessa Aurora, la bella addormentata nel bosco, il film \u00e8 uscito a marzo 2014. \n\u00c8 la protagonista della serie televisiva drammatica \"Black Sails\". La prima stagione \u00e8 composta da otto episodi ed \u00e8 andata in onda dal 25 gennaio del 2014 sul canale Starz, prodotta da Michael Bay, Jonathan E. Steinberg e Robert Levine. Hannah interpreta Eleanor Guthrie.\nDoppiatrici italiane.\nNelle versioni in italiano dei suoi film, Hannah New \u00e8 stata doppiata da:"}
{"id": "5325242", "revid": "212348", "url": "https://it.wikipedia.org/wiki?curid=5325242", "title": "Pellegrino Canestri Trotti", "text": ""}
{"id": "5325248", "revid": "33689", "url": "https://it.wikipedia.org/wiki?curid=5325248", "title": "Comune del Messico", "text": ""}
{"id": "5325250", "revid": "287204", "url": "https://it.wikipedia.org/wiki?curid=5325250", "title": "Delaware Blue Bombers", "text": "I Delaware Blue Bombers sono stati una franchigia di pallacanestro della EPBL e della EBA, con sede a Wilmington, nel Delaware, attivi tra il 1963 e il 1971.\nNacquero nel 1963 come Wilmington Blue Bombers. Disputarono sette campionati nella EPBL/EBA, vincendo il titolo nel 1966 e nel 1967. Scomparvero dopo la stagione 1970-71."}
{"id": "5325251", "revid": "212348", "url": "https://it.wikipedia.org/wiki?curid=5325251", "title": "Cassa di Risparmio di Forl\u00ec", "text": ""}
{"id": "5325253", "revid": "300067", "url": "https://it.wikipedia.org/wiki?curid=5325253", "title": "Wilmington Blue Bombers", "text": ""}
{"id": "5325255", "revid": "33689", "url": "https://it.wikipedia.org/wiki?curid=5325255", "title": "Benem\u00e9rito de las Am\u00e9ricas (comune)", "text": ""}
{"id": "5325257", "revid": "584834", "url": "https://it.wikipedia.org/wiki?curid=5325257", "title": "Filovia della Crimea", "text": ""}
{"id": "5325260", "revid": "15756", "url": "https://it.wikipedia.org/wiki?curid=5325260", "title": "Nuance Communications", "text": "Nuance Communications \u00e8 una multinazionale statunitense di sviluppo software, con sede a Burlington, comune nella periferia di Boston, Massachusetts. L'azienda sviluppa tecnologie vocali e applicazioni di digitalizzazione.\nNuance sviluppa diversi prodotti tra cui: sistemi di riconoscimento vocale integrati, soluzioni per l'assistenza dei clienti, sistemi di digitalizzazione e conversione di file, sistemi di gestione documentale. L'azienda fornisce sistemi intelligenti anche nel settore sanitario.\nAll'interno di Nuance Communications vi \u00e8 inoltre, una divisione che sviluppa software e sistemi per le agenzie militari e governative. Il 12 aprile 2021 l\u2019azienda viene acquisita da Microsoft per 19,7 miliardi di dollari.\nStoria dell'azienda.\nNuance Communications, Inc, nasce nell'ottobre 2005 dalla fusione tra Nuance e Scansoft, all'epoca concorrenti nell'ambito dello sviluppo e della produzione di tecnologie vocali su larga scala. Terminata l'acquisizione \u201cdi fatto\u201d, ScanSoft ha poi cambiato il nome dell'azienda in Nuance.\nOrigini di ScanSoft.\nScanSoft era originariamente conosciuta come Visioneer, societ\u00e0 di hardware e software per scansione. Nel 1999, l'azienda \u00e8 stata acquistata da ScanSoft, una societ\u00e0 parte di Xerox, ed ha poi acquisito il nome della prima.\nScanSoft a sua volta affonda le sue radici nell'azienda Kurzweil Computer Products, produttrice di software, nonch\u00e9 .\nOrigini di Nuance.\nNuance \u00e8 stata fondata nel 1994 come divisione indipendente di SRI's STAR Lab con l'obiettivo di sviluppare la tecnologia di riconoscimento vocale per il governo degli Stati Uniti.\nCon sede a Menlo Park, in California, Nuance commercializza la prima applicazione basata sul riconoscimento vocale nel 1996, per l'utilizzo all'interno dei nascenti call center centralizzati delle grandi aziende."}
{"id": "5325261", "revid": "293377", "url": "https://it.wikipedia.org/wiki?curid=5325261", "title": "Ernst Hanfstaengl", "text": "Fu amico personale e sostenitore di Adolf Hitler dagli inizi alla sua ascesa al potere.\nBiografia.\nErnst Sedgewick Hanfstaengl, soprannominato \"Putzi\", nacque a Monaco di Baviera nel 1887. Si trasfer\u00ec in giovent\u00f9 negli Stati Uniti d'America, paese d'origine della madre, che proveniva da un'importante famiglia del New England che durante la guerra civile americana aveva dato due generali, John Sedgewick e William Heine.\nNel 1909 si laure\u00f2 all'Universit\u00e0 Harvard, ove conobbe e divenne amico di Walter Lippmann, John Reed e Franklin Delano Roosevelt, futuro presidente degli Stati Uniti.\nNel 1921 torn\u00f2 in patria accompagnato dalla moglie Helene Elise Adelheid Niemeyer, statunitense, imponendosi nel mercato dell'arte e divenendo influente rappresentante della borghesia bavarese.\nPoco dopo il suo ritorno nella citt\u00e0 natale conobbe Adolf Hitler, di cui divenne amico ed alleato. Lo sostenne ed aiut\u00f2 nel putsch di Monaco del 1923, tanto da ospitarlo in quei concitati giorni a casa propria. Nelle sue memorie Hanfstaengl sostenne di aver impedito il suicidio di Hitler, che avrebbe voluto porre fine alla sua vita a seguito dell'esito fallimentare del golpe.\nQuando nel 1933 i suoi amici Roosevelt e Hitler giunsero al potere, Hanfstaengl fu contattato dal primo per raccomandarlo di curare i rapporti tra le due nazioni. Nello stesso anno fu il curatore del libro propagandistico \"Hitler in der karikatur der Welt\", in cui venivano raccolte delle caricature di Hitler, realizzate tra il 1924 ed il 1933, in cui esse venivano \"smentite\" dai successivi eventi storici od azioni del F\u00fchrer. \u00c8 da notare per\u00f2 che il nome di Hanfstaengl fu completamente rimosso nella successiva edizione popolare del 1938 a seguito della sua caduta in disgrazia agli occhi del governo tedesco.\nPer Georgi Dimitrov Hanfstaengl fu coinvolto insieme a Hitler, Hermann G\u00f6ring e Joseph Goebbels nell'incendio del Reichstag, avvenuto il 27 febbraio 1933.\nHanfstaengl inizi\u00f2 a perdere popolarit\u00e0 tra i dirigenti nazisti e lo stesso Hitler a causa della sua rivalit\u00e0 in ambito propagandistico con il potente ed influente Goebbels. Nel 1937 a seguito di alcune sue critiche sulle modalit\u00e0 dell'intervento tedesco nella guerra civile spagnola, Hanfstaengl venne imbarcato forzatamente su un aereo con destinazione sconosciuta, con solo una busta da aprire tassativamente in volo. Scopr\u00ec cos\u00ec di essere stato incaricato di servire il generale Francisco Franco come agente segreto nelle aree del conflitto spagnolo. L'aereo, di cui Hanfstaengl prov\u00f2 a corrompere il pilota sperando di convincerlo a tornare indietro, atterr\u00f2 a Berna (o Lipsia secondo quanto affermato da Albert Speer) attenendosi ai veri ordini di Hitler e Goebbels dato che l'intera vicenda non era in realt\u00e0 che uno scherzo ordito per umiliare e punire \"Putzi\".\nAvendo compreso che la sua posizione nel Reich era ormai a rischio, Hanfstaengl fugg\u00ec dapprima in Gran Bretagna e poi negli Stati Uniti. L\u00ec, a seguito dell'intervento statunitense nella seconda guerra mondiale, venne arrestato e condotto in un campo di prigionia in Canada, da cui fu liberato grazie alla sua amicizia con Roosevelt. Il presidente statunitense lo chiam\u00f2 a collaborare con l'Office of Strategic Services, per cui scrisse nel 1942 un lungo libro di memorie in cui descriveva le perversioni sessuali e la possibile omosessualit\u00e0 latente del F\u00fchrer.\nNel 1944 pass\u00f2 sotto il controllo delle autorit\u00e0 britanniche e nel 1946, terminata la guerra, torn\u00f2 a Monaco.\nNel 1957 pubblic\u00f2 un libro di memorie, \"Unheard Witness\", in cui vengono riportate ed arricchite molte delle informazioni rilasciate all'OSS.\nVita privata.\nL'11 febbraio 1920, Ernst Hanfstaengl spos\u00f2 Helene Elise Adelheid Niemeyer di Long Island; ebbero due figli: Egon Ludwig (che si arruol\u00f2 nell'United States Army Air Corps) ed Hertha (morta a soli cinque anni). Ernst Hanfstaengl mor\u00ec nel 1975 e venne sepolto nel cimitero di Bogenhausen, in Baviera.\nInfluenza nella cultura di massa.\nLa storia e il personaggio di Hanfstaengl compaiono nel film Il giovane Hitler, del 2003, ed \u00e8 interpretato da Liev Schreiber nonch\u00e9 nel film Years of Nightmare, basato sul romanzo di W. Shirer, del 1989, dove \u00e8 interpretato da Ronald Pickup."}
{"id": "5325263", "revid": "729019", "url": "https://it.wikipedia.org/wiki?curid=5325263", "title": "22\u00ba Reggimento fanteria &quot;Cremona&quot;", "text": "Il 22\u00ba Reggimento fanteria \"Cremona\" \u00e8 stata un'unit\u00e0 dell'esercito italiano.\nStoria.\nIl reggimento trae origini dal 22\u00ba Reggimento Fanteria costituito il 1\u00ba ottobre 1848, articolato su tre battaglioni, prendendo parte alla prima guerra di indipendenza italiana.\nNel 1859 unitamente al 21\u00ba Reggimento, d\u00e0 vita alla Brigata \"Cremona\", partecipando, nel periodo 1861-1870, alle operazioni contro il brigantaggio.\nAbolite le brigate permanenti, nel 1871 prese il nome di 22\u00ba Reggimento fanteria \"Cremona\" che cambi\u00f2 nuovamente il 2 gennaio 1881 quando viene riunito con il 21\u00b0 nella ricostruita brigata e riprese il nome di 22 Reggimento fanteria (Brigata \"Cremona\"). All'entrata in guerra dell'Italia nel primo conflitto mondiale il reggimento era ordinato su tre battaglioni, ognuno con quattro compagnie ed una sezione mitragliatrici.\nDopo aver partecipato alla prima guerra mondiale con l'attuazione della legge 11 marzo 1926 sull'ordinamento del Regio Esercito, divenne 22\u00ba Reggimento fanteria \"Cremona\", articolato su due battaglioni ed assegnato alla XX Brigata di Fanteria unitamente al 21\u00ba Reggimento fanteria \"Cremona\" e 88\u00ba Reggimento fanteria \"Friuli\".\nNel 1935-36 prese parte alla Campagna d'Etiopia, fornendo ai reparti mobilitati 7 ufficiali e 75 soldati.\nIl 24 agosto 1939 viene inquadrato nella ricostituita 44\u00aa Divisione fanteria \"Cremona\", unitamente al 21\u00ba Reggimento Fanteria e al 7\u00ba Reggimento Artiglieria per divisione di fanteria, partecipando alla seconda guerra mondiale inizialmente sul fronte delle Alpi occidentali e, successivamente, in Sardegna e Corsica.\nDal 1939 al 1943 al comando del reggimento si sono avvicendati il colonnello Ezio Vegni, cui sono seguiti il colonnello Attilio Calendi e il colonnello Sabatino Fiumarella.\nNel corso del conflitto il reggimento era articolato su comando, compagnia comando, tre battaglioni fucilieri, compagnia mortai da 81 e batteria armi di accompagnamento da 65/17.\nSuperate le vicende armistiziali il reggimento ha preso parte alla guerra di liberazione inquadrato nel Gruppo di combattimento \"Cremona\", costituitosi ad Altavilla Irpina, agli ordini del Generale Clemente Primieri, con i reggimenti 21\u00ba e 22\u00ba fanteria (di cui fece parte la medaglia d'oro Mario Morgantini) e 7\u00ba artiglieria, che ha operato nel settore adriatico.\nDal 15 ottobre 1945 venne inquadrato nuovamente nella ricostituita Divisione fanteria \"Cremona\" e ne segu\u00ec le vicende del dopoguerra. La sua sede, che dal 1909 era a Pisa, fu spostata a Fossano in Piemonte.\n22\u00ba Reggimento fanteria corazzato \"Cremona\".\nIl 1\u00ba ottobre 1969 il reggimento venne riconfigurato in reggimento di fanteria corazzata e venne articolato nel VI battaglione bersaglieri, equipaggiato con VTT M113, su una compagnia bersaglieri controcarri, dotata di cannoni da 106 senza rinculo, e nel XIV battaglione carri equipaggiato con carri armati medi M47 Patton.\n22\u00ba Battaglione fanteria addestramento reclute \"Primaro\".\nCon la ristrutturazione dell'Esercito del 1975, che aboliva il livello reggimentale il 29 ottobre 1975 il reggimento venne sciolto e le sue tradizioni ereditate dal 22\u00ba Battaglione fanteria addestramento reclute \"Primaro\", riconfigurato come battaglione addestramento reclute, articolato su comando, plotone comando, due compagnie e inquadrato nella Brigata motorizzata \"Cremona\", costituitasi dalla riconfigurazione della Divisione fanteria \"Cremona\".\nNel quadro di ulteriore ristrutturazione dell'Esercito Italiano, il battaglione nel 1989 venne posto in posizione \"quadro\", versando la Bandiera al Sacrario del Vittoriano il 15 dicembre 1989 e il 2 novembre 1990 venne definitivamente sciolto a Fossano."}
{"id": "5325265", "revid": "124115080", "url": "https://it.wikipedia.org/wiki?curid=5325265", "title": "Jam\u00f3n ib\u00e9rico", "text": "Il Jam\u00f3n ib\u00e9rico, o prosciutto di razza iberica, o prosciutto iberico \u00e8 un tipo di prosciutto proveniente da un maiale di razza iberica, molto apprezzato nella cucina spagnola e nella cucina portoghese, dove \u00e8 considerato un prodotto di alta cucina. Per la sua produzione, e per potersi fregiare di questo nome, le carni devono provenire da esemplari derivanti da un incrocio in cui partecipi, dal punto di vista genetico, almeno per il 50% la razza iberica. \nLa purezza della razza, il tipo di allevamento e di alimentazione sono le caratteristiche che contraddistinguono la qualit\u00e0 del \"Jam\u00f3n ib\u00e9rico\".\nClassificazione.\nPrima del maggio 2014 la unica classificazione ufficiale permessa e che doveva apparire in etichetta, si basava essenzialmente sulla quantit\u00e0 di ghiande (bellotas) consumate prima della macellazione. In base a questo si distinguevano:\nDopo la riforma approvata nel maggio 2014, le denominazioni sono leggermente cambiate e per evitare possibili confusioni per il consumatore finale, \u00e8 stata istituita un'etichettatura specifica comune per tutti i produttori in cui ciascuno dei pezzi \u00e8 contrassegnato e il cui colore ne certifica qualit\u00e0 e tipologia in base alla seguente denominazione:\n- Etichetta bianca: \"Jam\u00f3n de Cebo ib\u00e9rico\", da maiali iberici alimentati in modo intensivo a base di mangimi di cereali e legumi,\n- Etichetta verde: \"Jam\u00f3n Cebo de Campo ib\u00e9rico\", come il precedente, proviene da maiali iberici, ma in questo caso nutriti in modo estensivo nei pascoli, che accompagnano la loro dieta con pascoli naturali,\n- Etichetta rossa: \"Jam\u00f3n de Bellota ib\u00e9rico\" o prosciutto iberico Bellota, che identifica i prosciutti di razza iberica ma non 100% maiali iberici e nutriti con ghiande e pascoli nella stagione di ingrasso\n- Etichetta nera: \"Jam\u00f3n de bellota 100 % ib\u00e9rico\" o prosciutto Iberico 100% Puro Bellota, \u00e8 la gamma pi\u00f9 alta dei prosciutti iberici. Sono maiali iberici di razza pura alimentati nei pascoli a base di ghiande e pascoli. Questi prosciutti sono gli unici che possono essere denominati pata negra, secondo le nuove normative sopra citate\nDenominazioni di origine controllata (DOC).\nOgni denominazione di origine controllata garantisce la qualit\u00e0 dei suoi prosciutti e protegge il consumatore finale. Nel settore esistono quattro denominazioni di origine controllata:\nProduzione.\nDati relativi alla produzione per il 2014:"}
{"id": "5325280", "revid": "729019", "url": "https://it.wikipedia.org/wiki?curid=5325280", "title": "Jim Hamilton", "text": "Biografia.\nNato a Swindon, in Inghilterra, Hamilton cominci\u00f2 a formarsi rugbisticamente nelle giovanili del Leicester. Soprannominato \"Big Jim\" per le sue notevoli dimensioni fisiche, alto 203 cm e pesante 125 kg, Hamilton inizi\u00f2 a giocare a livello professionistico continuando a militare nel Leicester dal 2003 al 2008. Con il club inglese vinse la Premiership 2006-07.\nNonostante abbia in precedenza rappresentato l'Inghilterra a livello giovanile, approfittando delle origini scozzesi di suo padre, Jim Hamilton pot\u00e9 optare per la facendo il suo debutto internazionale l'11 novembre 2006 nella partita contro la vinta 48-6 a Murrayfield. In quella occasione Hamilton fu anche il millesimo giocatore a vestire la maglia della nazionale scozzese. In seguito venne pure convocato per disputare la .\nTerminata la sua esperienza di club con il Leicester, nel 2008 Hamilton si trasfer\u00ec in Scozia per giocare con l'Edinburgh Rugby per due stagioni. Quindi fece nuovamente ritorno in Inghilterra unendosi al Gloucester. Nel frattempo ricevette la convocazione per la disputata in Nuova Zelanda. Nel 2013 lasci\u00f2 il Gloucester per andare a giocare un anno in Francia con il Montpellier, successivamente si leg\u00f2 agli inglesi dei Saracens.\nCollegamenti esterni.\n "}
{"id": "5325283", "revid": "33689", "url": "https://it.wikipedia.org/wiki?curid=5325283", "title": "La Casa de los Azulejos", "text": ""}
{"id": "5325284", "revid": "1543377", "url": "https://it.wikipedia.org/wiki?curid=5325284", "title": "Giovanni Innocenzo Martinelli", "text": "Biografia.\nDi famiglia veneta originaria di Camacici, frazione di San Giovanni Lupatoto, nel 1967 fu ordinato sacerdote francescano dell'Ordine dei frati minori. Torn\u00f2 in Libia nel 1971. Venne nominato vicario apostolico di Tripoli e vescovo titolare di Tabuda il 3 maggio 1985 e ordinato il successivo 4 ottobre.\nDurante la guerra civile in Libia fece un appello, inascoltato dagli Stati occidentali, di non umiliare Gheddafi, ma di cercare il dialogo con lui. Condann\u00f2 poi fortemente i bombardamenti della NATO durante l'intervento militare in Libia del 2011.\nNel febbraio 2015, nel corso della crisi libica con il controllo delle province di Barqa e Tripoli, da parte dell'ISIS si rifiut\u00f2 di lasciare il Paese e fu l'ultimo italiano a rimanere in quel territorio.\nIl 5 febbraio 2017 papa Francesco accolse la sua rinuncia; gli succedette il coadiutore George Bugeja. Torn\u00f2 cos\u00ec in Italia, ricoverato nel centro di cura per anziani dei frati minori di Saccolongo.\nMor\u00ec il 30 dicembre 2019 all'et\u00e0 di 77 anni per un cancro al piede.\nGenealogia episcopale.\nLa genealogia episcopale \u00e8:"}
{"id": "5325285", "revid": "287204", "url": "https://it.wikipedia.org/wiki?curid=5325285", "title": "Hamden Bics", "text": "Gli Hamden Bics sono stati una franchigia di pallacanestro della EPBL e della EBA, con sede a Hamden, nel Connecticut, attivi tra il 1965 e il 1971.\nNacquero nel 1965 come New Haven Elms a New Haven, nel Connecticut. Disputarono tre campionati nella EPBL (saltando la stagione 1967-68), prima di spostarsi a Hamden. Scomparvero dopo la stagione 1970-71."}
{"id": "5325286", "revid": "300067", "url": "https://it.wikipedia.org/wiki?curid=5325286", "title": "New Haven Elms", "text": ""}
{"id": "5325297", "revid": "729019", "url": "https://it.wikipedia.org/wiki?curid=5325297", "title": "Gianfranco Terrin", "text": "Biografia.\nGianfranco Terrin inizia la sua carriera di attore all'et\u00e0 di 10 anni quando viene scelto da Giuseppe Gaudino per il film \"Giro di lune tra terra e mare\". Nel 2007 gli viene affidata a Los Angeles la conduzione della trasmissione \"Disney Movie Surfers\" in onda su Disney Channel. Lavora poi in film quali \"La legge della notte\" di Ben Affleck, \"Rosa Funzeca\" di Aurelio Grimaldi ed altri. In teatro ha interpretato lo spettacolo \"La forma delle cose\" di Neil LaBute diretto da Manuela Metri"}
{"id": "5325311", "revid": "57342", "url": "https://it.wikipedia.org/wiki?curid=5325311", "title": "Chiara Baffi", "text": "Biografia.\nNel 1985 \u00e8 la voce bambina dell'\"Hai fai\" che Pasquale Scial\u00f2 registra per la Rai, e, nel 1987, di \u201cCicalata dei musici erranti\u201d per la regia radiofonica di Giuseppe Rocca.\nIl suo debutto in palcoscenico \u00e8 nel 1997, nel ruolo di Sonia in \"Delitto e castigo\" da Fedor Dostoevskij, per la regia di Adriana del Duca.\nNel 2000 \u00e8 in scena ne \u201cL'idiota\u201d di Fedor Dostoevskij, regia di Gigi Dall'Aglio e \u201cOreste\u201d di Euripide, regia di Piero Maccarinelli.\nNel 2001 l'incontro con il Teatro de Los Sentidos di Enrique Vagas prendendo parte ad \u201cOracoli\u201d, e con il regista partecipa poi al \u201cLaboratorio permanente di ricerca di teatro sensoriale\u201d al Polverin di Barcellona.\nNel 2002 \u00e8 in \u201cElettra\u201d di Euripide, regia di Piero Maccarinelli, e '\u201cIfigenia in Aulide\u201d che Giuseppe Sollazzo mette in scena da Euripide, in \u201cLa palla al piede\u201d di Georges Feydeau, regia di Armando Pugliese, con Luca De Filippo con cui sar\u00e0 ancora in scena l'anno successivo, e fino al marzo del 2006 in \u201cNapoli milionaria\u201c per la regia di Francesco Rosi.\nNel maggio del 2004 in \u201cOro\u201d per la regia di Antonello Cossia, Raffaele Di Florio e Riccardo Veno, partecipa al \u201cProgetto Pasolini\u201c di Mario Martone per lo Stabile di Napoli; per tre anni, dal 2005 al 2007 partecipa al \u201cProgetto Museum\u201c curato da Renato Carpentieri in \u201cLa sala delle macerie, omaggio a Heiner Muller\u201d, regia di Enzo Salomone, \u201cLa sala del pallone aerostatico, omaggio a Nadar\u201d, regia di Lello Serao, \u201cLa sala dell'irrequietezza, il giovane Holden\u201d, regia di Giovanna Facciolo, \u201cL'acquisto dell'ottone\u201d di Bertolt Brecht, regia di Renato Carpentieri.\n\u00c8 poi in \u201cProve d'autore\u201d di Harold Pinter, regia di Antonio Capuano, \u201cLibere\u201d di Cristina Comencini, regia di Carlotta Cerquetti, \u201cFaust o della bella vita\u201d, regia di Sara Sole Notarbartolo, al Napoli Teatro Festival Italia, \u201cLei, cinque storie di Casanova\u201d regia di Luca De Fusco, \u201cDignit\u00e0 autonome di prostituzione\u201d di Luciano Melchionna.\nDal 2007 al 2011 \u00e8 in scena in \u201cTrilogia della villeggiatura\u201d di Carlo Goldoni, regia di Toni Servillo, che la vorr\u00e0 ancora al suo fianco in \u201cLe voci di dentro\u201d di Eduardo De Filippo.\nNicola Piovani la chiamer\u00e0 a dare voce alla sua Molly ne \u201cI viaggi di Ulisse\u201d, per la regia di Luis Pasqual \u00e8 in \"La casa di Bernarda Alba\" prodotta dal Napoli Teatro Festival Italia e dal Teatro Stabile di Napoli.\nCon \u201cChi\u00f2ve\u201d di Pau Mir\u00f2, regia di Francesco Saponaro, di cui \u00e8 protagonista dal 2006, ottiene un costante successo nei teatri italiani ed europei, ricevendo numerosi riconoscimenti tra i quali: il premio UBU 2008 come miglior attrice under 30, il premio \u201cEleonora Duse\u201d 2008 come migliore attrice emergente, il premio Girul\u00e0 XXIII edizione come miglior attrice emergente 2006-2007.\nInterprete delle \u201cletture drammaturgiche\u201c, tra cui la \u201cVita di San Francesco da Giotto a Dante\u201c una lezione di Massimo Cacciari nel Duomo di Casertavecchia (ottobre 2012), \u201cAbiti\u201d tratto da \u201cMatrimonio combinato\u201d della scrittrice indiana Divakaruni, al museo del costume di Napoli (novembre 2006), \u201cL'esecuzione\u201d di Maurizio Torrealta, Giorgio e Luciana Alpi (luglio 2004), \u201cViaggio nel Mediterraneo\u201d di AA.VV. allo Studio Parisio di Napoli (febbraio 2007)."}
{"id": "5325321", "revid": "287204", "url": "https://it.wikipedia.org/wiki?curid=5325321", "title": "Amalia Gr\u00e9 (album)", "text": ""}
{"id": "5325322", "revid": "287204", "url": "https://it.wikipedia.org/wiki?curid=5325322", "title": "Minuta vs Amalia Gr\u00e9", "text": ""}
{"id": "5325323", "revid": "287204", "url": "https://it.wikipedia.org/wiki?curid=5325323", "title": "Per te (Amalia Gr\u00e9)", "text": ""}
{"id": "5325325", "revid": "400694", "url": "https://it.wikipedia.org/wiki?curid=5325325", "title": "Louis Christian Hess", "text": "Biografia.\nPrimi anni.\nEspone nel 1915 i suoi primi lavori, disegni, incisioni, tempere e acqueforti, alla \"Turn und Taxishof Galerie\u201d di Innsbruck. Chiamato al fronte, durante la Prima Guerra Mondiale combatte sul fronte francese della Somme e delle Ardenne. Dopo il conflitto, dal 1919 al 1924 frequenta la \u201cBayerische Akademie der Bildenden K\u00fcnste\u201d di Monaco sotto la guida del prof. C. Becker-Gundhal. Nel 1920 partecipa alla prima esposizione collettiva \u201cAusstellung Junger M\u00fcnchner - Graphische Kunstwerkst\u00e4tten\u201d a Monaco presentata in catalogo da George Jacob Wolf. Nella successiva collettiva \"Ausstellung Junger M\u00fcnchner\u201d del 1921 espone alla Gem\u00e4lde Galerie Sct. Martinus di Monaco insieme a Florian Bosch, Adolf Hartmann, Siegfried K\u00fchnel, Georg Liebhardt, Josef Nickl, Eugen Siegler, Bernhard Therhorst e gli scultori Lothar Dietz e Benno Miller. Sulle orme della sorella Emma Hess, trasferitasi in Sicilia nel 1924, effettua frequenti viaggi in Italia attingendo ai colori e ai temi mediterranei che travasa in opere pittoriche di forte matrice mitteleuropea.\nChristian Hess e la Juryfreie.\nNel 1928 conosce Max Beckmann al quale resta profondamente legato fino al suo esilio. Partecipa alla \u201cSommer Ausstellung des Deutschen K\u00fcnstler Verbandes AUFBAU - E. V.\u201d di Monaco e parte dei quadri vengono successivamente esposti a Berlino. Aderisce, nel 1929, al movimento \"Juryfreie\u201d di cui \u00e8 animatore fino al suo scioglimento nel 1933 da parte del regime nazista. Il critico Wilhelm Hausenstein, in \"Aus meinem K\u00fcnstnotizbuch\u201d, scrive: \u201cLa Juryfreie si rivela gi\u00e0 come un promettente gruppo artistico... Noto, intanto, Christian Hess, Josef Scharl, Fritz Burkhardt, Grassmann, Panizza e come scultori Spengler e Zeh\u201d. Riviste d'arte riproducono opere di Christian Hess: il \"Cicerone\u201d di Lipsia il quadro \"Am strand\u201d (Sulla spiaggia); la rivista \"Jugend\u201d di Monaco, organo ufficiale del movimento culturale \"Jugendstil\u201d, pubblica in copertina del numero di aprile 1930 il quadro \"Fischer mit roter Weste\u201d (Pescatore con giubbetta rossa), parte centrale di un trittico esposto alla mostra della Secessione.\nLo stesso anno il catalogo \u201cZweijahrbuch\u201d (1929-30) presentato dal critico Hans Eckstein, con saggi di Franz Rho, Oskar Maria Graf e Wolfang Petzet pubblica i dipinti \u201cNeptun\u201d e \u201cMatrosen\u201d realizzati a Messina. Affresca lo stabilimento termale di Oeynhausen (Westfalia). \"Jugend\u201d riproduce \u201cAm Wasser\u201d parte centrale di un trittico esposto alla mostra di giugno della Secessione ed espone a Berlino, Dresda e in Svizzera.\nNell'incendio del Glaspalast di Monaco, il 6 giugno 1931, i quadri di Hess e di molti altri artisti vengono distrutti. Per gli artisti della Juryfreie che hanno perso le opere viene organizzata una mostra straordinaria nel Museo Germanico. Lo stesso anno \u00e8 a Roma dove incontra l'amico Karl Hofer. Rientrato in Germania avvia a Monaco un movimento di pittori, scultori e architetti e nella omonima mostra \"Bildhauer Maler Architekt\u201d Hess presenta i cartoni degli affreschi per un \"Ton film theater\u201d a Breslavia. L'idea suggerita dal movimento, sostenuta dal M\u00fcnchner Abend Ausgabe/Anzeiger e dal M\u00fcnchner Zeitung verr\u00e0 realizzata anni pi\u00f9 tardi. Il 1932 \u00e8 ancora un anno di grande vitalit\u00e0 artistica. Espone con la \"Juryfreie\u201d il dipinto \"Wartesaal III klasse in Bologna\u201d (Monspreis London - Opus 30) e sculture alla \"Lenbach Galerie\u201d di Monaco e Dusseldorf. Una stagione di mostre itineranti della Deutscher K\u00fcnstlerbund: Berlino, Norimberga, Koenigsberg, Danzica, Rostock.\nGli anni dell'esilio.\nL'ostracismo artistico portato avanti dal nazismo lo porta ad un esilio volontario. Nel 1933 si trasferisce in Sicilia, dopo lo scioglimento della \"Juryfreie\u201d ritenuta, dal regime, \"unione culturale bolscevica\". L'anno successivo sposa l'elvetica Cecilia Faesy con cui riparte per la Svizzera. Ma pu\u00f2 svolgere solo un'attivit\u00e0 limitata poich\u00e9 nel 1935 i tedeschi non sono ospiti graditi. Si occupa di regia teatrale e scenografia e incide teste di marionette. Tramite amici riesce a vendere qualche quadro non firmato ma nel 1936 rientra di nuovo in Sicilia con la moglie da cui si separa presto. Dagli amici rimasti in Germania e in Austria apprende che la situazione politica si deteriora sempre di pi\u00f9. \nStudia nuove tecniche, ma una profonda crisi lo porta sull'orlo del suicidio. Confortato dalla sorella, trova il coraggio di ripartire. Nel 1938 riapproda in Svizzera e trova ospitalit\u00e0 a Liestal, presso l'amico pittore Jurg Spiller ma gli viene negato il permesso di soggiorno. Riparte allora per la Germania dove, per\u00f2, la vita artistica e culturale \u00e8 sotto il pieno controllo del regime. Nel 1939 rintraccia il suo amico Franz Saverius Gebhardt-Westerbuchberg, nella cui casa, sul Chiemsee, pu\u00f2 serenamente dipingere e modellare sculture. Ad Oberw\u00f6ssen, in Baviera, affresca le pareti di un ristorante di propriet\u00e0 della moglie dell'amico scultore Oskar Zeh, suicidatosi a Monaco nel 1935. \nLa sua salute si deteriora. Gravemente ammalato viene internato nel 1941 nell'ospedale di Schwabing e poi nel sanatorio di Planneg. Dimesso si reca nel Tirolo da presso Axams e Innsbruck, poi a Grinzenz e a Zirl per eseguire alcuni affreschi nel palazzo comunale. Sono gli ultimi anni di vita. Nel 1942 ritorna a Innsbruck. L'unione artisti del Tirolo (Der Landsleiter der Reichskammer der Bildenden K\u00fcnste beim Landskulturwalter Gau Tirol Voralberg) gli assegna uno studio. Muore dopo l'ennesimo ricovero, il 26 novembre 1944 nell'ospedale di Schwaz, dopo un bombardamento aereo su Innsbruck, dove \u00e8 sepolto.\nLa riscoperta.\nDopo la morte, la sua opera, travolta dal conflitto e dalle macerie della guerra, rimase dimenticata, tranne una sporadica apparizione di due opere alla M\u00fcnchener Exportshau del 1948 a Monaco, fino al 1969. Quell'anno inizi\u00f2 una profonda attivit\u00e0 di recupero, restauro e ricostruzione storico-critica che ha restituito alla comunit\u00e0 artistica l'opera di Louis Christian Hess.\nLe opere di Christian Hess sono conservate presso il Tiroler Landesmueum di Innsbruck, lo Stadtmuseum di Bolzano, il Museion di Bolzano, la Galleria d'Arte Moderna di Palermo."}
{"id": "5325327", "revid": "34392", "url": "https://it.wikipedia.org/wiki?curid=5325327", "title": "Armi (araldica)", "text": ""}
{"id": "5325329", "revid": "34392", "url": "https://it.wikipedia.org/wiki?curid=5325329", "title": "Libro d'oro della nobilt\u00e0 italiana (registro ufficiale)", "text": ""}
{"id": "5325334", "revid": "1429175", "url": "https://it.wikipedia.org/wiki?curid=5325334", "title": "Guido Barbarisi", "text": "Biografia.\nFa il suo esordio a teatro ai primi del Novecento recitando con Giuseppe Sichel, passando quindi in diverse compagnie negli anni '10 accanto ad Amedeo Chiantoni, Alfredo De Sanctis e Italia Vitaliani. Nel decennio seguente \u00e8 nella Compagnia del Teatro del Popolo di Sabatino Lopez recitando con Dina Galli. Nel 1930 pass\u00f2 a Milano, al Teatro degli Arcimboldi, dove costituisce una propria formazione, dapprima con Franca Dominici e Mario Siletti, quindi con Dino Falconi. Pi\u00f9 tardi passa alla Compagnia Za-Bum diretta da Mario Mattoli dove recita nello spettacolo \"Wunder Bar\".\nIn seguito diventa direttore nella compagnia di rivista dei fratelli Schwartz e lavora in radio come regista della Compagnia di Prosa dell'EIAR di Roma (\"Scusate se da sol mi presento\", nel 1943, con Giulietta Masina, Nunzio Filogamo e Mario Riva, tra gli altri). Inoltre scrive diverse commedie (tra cui \"Jenny, raggio di sole\"), alcune rappresentate da Virgilio Talli. Al cinema recit\u00f2 in una ventina di film dal 1935 al 1956 come caratterista. Era sposato con Dalma Cionci."}
{"id": "5325336", "revid": "1022726", "url": "https://it.wikipedia.org/wiki?curid=5325336", "title": "Chiesa di Sant'Anna dei Parafrenieri", "text": ""}
{"id": "5325337", "revid": "775372", "url": "https://it.wikipedia.org/wiki?curid=5325337", "title": "Laurent Lamothe", "text": ""}
{"id": "5325347", "revid": "247222", "url": "https://it.wikipedia.org/wiki?curid=5325347", "title": "Annalisa Panetta", "text": ""}
{"id": "5325353", "revid": "12521", "url": "https://it.wikipedia.org/wiki?curid=5325353", "title": "Servizio d'inchiesta svizzero sugli infortuni", "text": ""}
{"id": "5325360", "revid": "268129", "url": "https://it.wikipedia.org/wiki?curid=5325360", "title": "Unione Sportiva Lucchese Libertas 1943-1944", "text": "Questa voce raccoglie le informazioni riguardanti l'Unione Sportiva Lucchese Libertas nelle competizioni ufficiali della stagione 1943-1944."}
{"id": "5325372", "revid": "716642", "url": "https://it.wikipedia.org/wiki?curid=5325372", "title": "Unione Sportiva Carrarese &quot;Pietrino Binelli&quot; 1943-1944", "text": "Questa voce raccoglie le informazioni riguardanti l'Unione Sportiva Carrarese \"Pietrino Binelli\" nelle competizioni ufficiali della stagione 1943-1944."}
{"id": "5325373", "revid": "228587", "url": "https://it.wikipedia.org/wiki?curid=5325373", "title": "New England Patriots 2015", "text": "La stagione dei New England Patriots \u00e8 stata la 46\u00aa della franchigia nella National Football League, la 56\u00aa complessiva e la 16\u00aa con Bill Belichick come capo-allenatore. La squadra ha iniziato l'annata come campione in carica.\nDopo la finale della AFC del 18 gennaio 2015, i gli Indianapolis Colts accusarono i Patriots di avere intenzionalmente sgonfiato i propri palloni per favorire la presa del proprio quarterback, una pratica vietata. I risultati dello scandalo, divenuto noto come Deflategate, furono pubblicati dalla NFL il 6 maggio 2015. Cinque giorni dopo, la lega sospese Tom Brady per le prime quattro partite della stagione 2015, mult\u00f2 i Patriots di un milione di dollari e revoc\u00f2 loro la scelta del primo giro del Draft NFL 2016 e la scelta del quarto giro del Draft NFL 2017. Il 3 settembre 2015 la sanzione di Brady fu annullata dal giudice federale Richard Berman.\nNel divisional round dei playoff, i Patriots batterono i Chiefs, raggiungendo la quinta finale di conference consecutiva. Nell'AFC Championship, giocato allo Sports Authority Field di Denver, New England perse per 18-20 contro i Broncos padroni di casa e futuri vincitori del Super Bowl 50, chiudendo cos\u00ec la propria stagione.\nCalendario.\nStagione regolare.\nIl calendario della stagione \u00e8 stato annunciato ad aprile 2015."}
{"id": "5325374", "revid": "767487", "url": "https://it.wikipedia.org/wiki?curid=5325374", "title": "Rino Zurzolo", "text": "Biografia.\nLa formazione.\nSecondo di quattro fratelli, Zurzolo nacque in una famiglia in cui la musica era di casa. Il terzo fratello, Marco, suona il sassofono, e l'ultima, Francesca, \u00e8 una cantante. Come ricorda lo stesso musicista, fu il fratello maggiore un giorno a sabotare per gioco la sua chitarra togliendo due corde, e il futuro bassista fu sedotto dalle sonorit\u00e0 di quello strumento monco. Il padre incoraggi\u00f2 la tendenza musicale dei figli, e a Rino regal\u00f2 un contrabbasso spingendolo allo studio accademico: iscrittosi al conservatorio napoletano di San Pietro a Majella, Zurzolo assistette a una rappresentazione al Teatro San Carlo, e perci\u00f2 inizi\u00f2 a usare lo strumento per studiare le armonie dei madrigali e il contrappunto di Bach; ma presto l'interesse del giovane musicista vir\u00f2 verso il jazz e la musica fusion.\nLa carriera musicale.\nA soli tredici anni, Zurzolo fu reclutato in un gruppo di nuova formazione, i Batracomiomachia. L\u00ec venne a contatto con altri ragazzi napoletani che facevano musica: i membri del complesso erano Enzo Avitabile, Rosario Jermano, Paolo Raffone e Pino Daniele. L'esperienza gli serv\u00ec anche per entrare nell'ambiente musicale partenopeo, in cui spiccavano in quel periodo Edoardo Bennato, la Nuova Compagnia di Canto Popolare, Corrado Rustici, gli Osanna e Napoli Centrale. Nel 1974, insieme a Raffone e Avitabile si un\u00ec al gruppo \"progressive\" Citt\u00e0 Frontale, in cui militavano anche Lino Vairetti, Gianni Guarracino e Massimo Guarino. Si ricongiunse con Jermano e Avitabile quando nel 1977 fu convocato a far parte della formazione che avrebbe inciso \"Terra Mia\", il primo disco solista di Pino Daniele in cui fece la comparsa anche il tastierista Ernesto Vitolo.\nZurzolo segu\u00ec Daniele in sala di registrazione per alcune produzioni di fine anni settanta e della prima met\u00e0 degli anni ottanta, familiarizzando con artisti locali e stelle internazionali. Fu a fianco di James Senese, Karl Potter e i vecchi compagni nell'album \"Pino Daniele\"; insieme a Tony Esposito, Tullio De Piscopo e Joe Amoruso in \"Vai mo\"'; con Alphonso Johnson, Nan\u00e1 Vasconcelos e Mel Collins in \"Musicante\"; a lato del fratello Marco, di Steve Gadd, Mino Cinelu e Gato Barbieri in \"Ferryboat\".\nContemporaneamente, dopo aver conseguito il diploma di conservatorio, nel triennio 1981-83 segu\u00ec i corsi di perfezionamento sotto la guida del maestro Franco Petracchi, e acquis\u00ec quella versatilit\u00e0 che gli permise di dedicarsi anche ad altri linguaggi musicali. Fu il fondatore dell\"'ensemble\" \"Rino Zurzolo Jazz da camera\", con il quale emerge la sua doppia inclinazione musicale verso sonorit\u00e0 jazz e classiche. Quest'ultima sarebbe stata coltivata attraverso la sua partecipazione alle attivit\u00e0 dell'orchestra della Rai di Napoli \"Alessandro Scarlatti\". Oltre alle collaborazioni con Pino Daniele e con i musicisti che questi radun\u00f2 per le sue incisioni, Zurzolo fu sul palco o in sala di incisione insieme a Chet Baker, Don Cherry, Billy Cobham, Vladimir Denissenkov, Toots Thielemans, Trilok Gurtu, Bob Berg e tanti altri. L'artista suon\u00f2 anche a supporto di cantanti italiani, fra i quali Giorgio Gaber, Goran Kuzminac, Roberto Murolo, Nino Buonocore, Mia Martini, Enzo Gragnaniello, Giorgia, Gino Paoli e musicisti come Riccardo Zappa.\nNel 1990, attraverso un referendum indetto dalla rivista musicale \"Guitar Club\", Rino Zurzolo fu indicato il miglior contrabbassista italiano. Nello stesso anno pubblic\u00f2 il suo primo album, \"Fuorlovado\", che ebbe un buon successo di critica e una positiva accoglienza del pubblico. Il secondo lavoro \u00e8 del 1994 e si intitola \"Rua Catalana\", e quattro anni dopo \u00e8 la volta di \"Alchimusa\", caratterizzata dalla presenza di sonorit\u00e0 sudamericane.\nDopo quindici anni dalle ultime collaborazioni riapparve assieme a Pino Daniele nel disco del 2001 \"Medina\", e nel 2008 si riun\u00ec alla storica banda assieme a Pino Daniele, James Senese, Tullio De Piscopo, Joe Amoruso e Tony Esposito. Il 2003 \u00e8 l'anno della produzione di \"Wunderkammer\", che include i frutti dell'itinerario musicale di Zurzolo fra musica da camera e jazz. Il 2014 vede la pubblicazione dell'album \"live\" che ritrae l'artista napoletano con il suo gruppo nel concerto tenuto il 30 giugno 2012 al Castel Sant'Elmo di Napoli.\nRino Zurzolo aveva alternato le sue attivit\u00e0 sul palco e in studio con l'insegnamento del contrabbasso presso il conservatorio statale di musica \"Nicola Sala\" di Benevento.\nLa morte.\nIl 29 aprile 2017 \u00e8 morto a Napoli, a seguito di un male incurabile che gli era stato diagnosticato solo pochi mesi prima. Aveva 58 anni."}
{"id": "5325375", "revid": "181699", "url": "https://it.wikipedia.org/wiki?curid=5325375", "title": "Th\u00e9r\u00e8se Schwartze", "text": "Biografia.\nLa giovinezza.\nNata ad Amsterdam nel 1851, Th\u00e9r\u00e8se era la figlia del pittore di origine americana Johan Georg Schwartze, da cui ricevette la sua prima formazione.\nIn seguito and\u00f2 a studiare per un anno presso il \"Rijksacademie van Beeldende Kunsten\" e poi si rec\u00f2 a Monaco di Baviera dove prosegu\u00ec i suoi studi insieme a Gabriel von Max e Franz von Lenbach. Nel 1879 and\u00f2 a Parigi dove studi\u00f2 sotto Jean-Jacques Henner. Quando torn\u00f2 ad Amsterdam divenne un membro della societ\u00e0 di artisti \"Arti et Amicitiae\".\nL'elemento americano, con la sua eclatante audacia non-olandese, fece sempre parte del carattere di Th\u00e9r\u00e8se Schwartze. La sua famiglia aveva un vissuto di immigrati che erano riusciti a costruirsi una nuova vita nei Paesi Bassi, e prima ancora in Germania. Erano una famiglia cosmopolita e avevano saputo adattarsi e sfruttare le occasioni, per far fronte agli inevitabili alti e bassi della vita, e Th\u00e9r\u00e8se dall'ambiente familiare aveva assorbito audacia, perseveranza, fiducia in se stessa, e una ferma convinzione nelle proprie capacit\u00e0.\nIl padre Johann Georg non solo le insegn\u00f2 gli elementi essenziali della pittura a partire dall'et\u00e0 di cinque anni, ma forn\u00ec alla figlia anche un\u2019educazione non convenzionale per l\u2019epoca. Gi\u00e0 nel 1867, quando aveva 16 anni, Th\u00e9r\u00e8se scrisse che voleva diventare una brava pittrice in modo da 'essere in grado di guadagnarsi da vivere con la pittura\u2019. Un atteggiamento sorprendente nel suo contesto storico, nel quale l'idea di donne della classe media che si guadagnavano da vivere era un tab\u00f9.\nLa maturit\u00e0 artistica.\nPerseguendo il suo obiettivo, conquist\u00f2 una reputazione internazionale, partecipando a numerose mostre fuori dal suo paese e ottenendo commesse in tutta Europa e negli Stati Uniti. Nel 1884 ritorn\u00f2 a Parigi, dove trascorse quattro mesi a dipingere e dove espose le proprie opere al Salon annuale, con lo scopo di farsi notare sulla scena dell'arte pi\u00f9 prestigiosa.\nIn quanto artista di successo, rappresent\u00f2 un modello per una generazione di pittrici olandesi, in particolare del gruppo di Amsterdam conosciuto come \"Amsterdam Joffers\", che includeva anche sua nipote, Lizzy Ansingh.\nI suoi ritratti, per la maggior parte di esponenti della nobilt\u00e0 olandese del XIX secolo ed anche della famiglia reale, sono notevoli per l'eccellente disegno dei personaggi, l\u2019ampiezza e il vigore della movimentazione e la ricca qualit\u00e0 del pigmento.\nDa ragazza firmava le sue opere \"\"Th Schwartze\". Dopo il matrimonio, si spos\u00f2 in tarda et\u00e0 nel 1906 con Anton van Duyl, firm\u00f2 le sue opere \"Th. v Duyl.Schwartze\"\".\nFu una delle poche pittrici della sua epoca che ebbero un invito a contribuire con il loro autoritratto alla galleria dei pittori iniziata dai Medici, nel XVI secolo, a Firenze. Il dipinto, \"Autoritratto con la tavolozza, all'et\u00e0 di 37 anni\", (1888), \u00e8 oggi esposto nel Corridoio vasariano, collegato alla Galleria degli Uffizi.\nAlcune delle opere pi\u00f9 belle di Th\u00e9r\u00e8se Schwartze, in particolare il \"ritratto di Piet Joubert J.\" e il dipinto \"Tre interne dell'orfanotrofio di Amsterdam\" sono al Rijksmuseum. Un altro dei suoi dipinti pi\u00f9 noti, intitolato \"Cinque orfani di Amsterdam\", \u00e8 al Museo Boijmans Van Beuningen a Rotterdam.\nL'ultimo periodo.\nIl 22 luglio 1918 mor\u00ec Anton van Duyl, il marito di Th\u00e9r\u00e8se. Per lei, che era gi\u00e0 in cattive condizioni di salute, fu un colpo che non riusc\u00ec a superare del tutto. Mor\u00ec ad Amsterdam pochi mesi dopo, il 23 dicembre 1918. Fu sepolta nel \"Zorgvlied Cemetery\" ad Amsterdam. Successivamente fu trasferita al \"Nieuwe Ooster Cemetery\", sempre ad Amsterdam, dove la sorella cre\u00f2 per lei una tomba monumentale, che adesso \u00e8 considerata un \"Rijksmonument\"."}
{"id": "5325376", "revid": "110157", "url": "https://it.wikipedia.org/wiki?curid=5325376", "title": "P\u00e9ry-La Heutte", "text": "P\u00e9ry-La Heutte (toponimo francese) \u00e8 un comune svizzero di 1\u00a0933 abitanti del Canton Berna, nella regione del Giura Bernese (circondario del Giura Bernese).\nStoria.\nIl comune di P\u00e9ry-La Heutte \u00e8 stato istituito il 1\u00ba gennaio 2015 con la fusione dei comuni soppressi di La Heutte e P\u00e9ry; capoluogo comunale \u00e8 P\u00e9ry.\nGeografia antropica.\nFrazioni.\nLe frazioni di P\u00e9ry-La Heutte sono:\nInfrastrutture e trasporti.\nP\u00e9ry-La Heutte \u00e8 servito dalle stazioni di Reuchenette-P\u00e9ry e di La Heutte sulla ferrovia Bienne-La Chaux-de-Fonds."}
{"id": "5325378", "revid": "767487", "url": "https://it.wikipedia.org/wiki?curid=5325378", "title": "Valbirse", "text": "Valbirse (toponimo francese) \u00e8 un comune svizzero di 4\u00a0017 abitanti del Canton Berna, nella regione del Giura Bernese (circondario del Giura Bernese).\nStoria.\nIl comune di Valbirse \u00e8 stato istituito il 1\u00ba gennaio 2015 con la fusione dei comuni soppressi di B\u00e9vilard, Malleray e Pontenet; capoluogo comunale \u00e8 B\u00e9vilard.\nInfrastrutture e trasporti.\nValbirse \u00e8 servito dalle stazioni di Malleray-B\u00e9vilard e di Pontenet sulla ferrovia Sonceboz-Sombeval-Moutier.\nAmministrazione.\nComune politico e comune patriziale sono uniti nella forma del \"commune mixte\"."}
{"id": "5325381", "revid": "110157", "url": "https://it.wikipedia.org/wiki?curid=5325381", "title": "Petit-Val", "text": "Petit-Val (toponimo francese) \u00e8 un comune svizzero di 408 abitanti del Canton Berna, nella regione del Giura Bernese (circondario del Giura Bernese).\nStoria.\nIl comune di Petit-Val \u00e8 stato istituito 2015 con la fusione dei comuni soppressi di Ch\u00e2telat, Monible, Sornetan e Souboz.\nGeografia antropica.\nFrazioni.\nLe frazioni di Petit-Val sono:\nAmministrazione.\nComune politico e comune patriziale sono uniti nella forma del \"commune mixte\"."}
{"id": "5325383", "revid": "1086846", "url": "https://it.wikipedia.org/wiki?curid=5325383", "title": "Associazione Calcio Mantova 1919-1920", "text": "Questa pagina raccoglie le informazioni riguardanti l\u2019Associazione Calcio Mantova nelle competizioni ufficiali della stagione 1919-1920.\nStagione.\nNella stagione 1919-1920 il Mantova ha disputato il girone emiliano del campionato di Prima Categoria. All'epoca era il massimo livello nazionale. Con 10 punti in classifica si \u00e8 piazzato al terzo posto."}
{"id": "5325384", "revid": "787565", "url": "https://it.wikipedia.org/wiki?curid=5325384", "title": "Nicol\u00f2 Giacchi", "text": "Biografia.\nNacque a Novara il 6 febbraio del 1877, figlio di Alfonso e di Pierina Torelli.\nDopo aver frequentato la Regia Accademia Militare di Modena, il 6 febbraio 1894 entr\u00f2 in servizio nel Regio Esercito, venendo nominato Sottotenente il 20 ottobre 1895, destinato a prestare servizio presso il 2\u00ba Reggimento granatieri. Nel 1898 il suo reggimento venne destinato alle operazioni di mantenimento dell'ordine pubblico nel ferrarese, e per questo fu promosso al grado di tenente il 29 dicembre dello stesso anno.\nTra il 1902 e il 1905 frequent\u00f2 i corsi della Scuola di guerra dell'esercito. Il 9 novembre del 1907 si spos\u00f2 a Roma con la signorina Clotilde Mazzitelli. Il 1\u00ba luglio 1909 fu promosso capitano, e nel 1911 venne destinato a prestare servizio nel corpo di spedizione in Libia, combattendo contro gli arabo-turchi. Rientrato in Patria, sino al 1914 prest\u00f2 servizio presso l'Ufficio Storico dello Stato Maggiore dell'Esercito che a quel tempo era in via di costituzione. Pubblic\u00f2 i suoi primi articoli, per lo pi\u00f9 sui reparti ed i conflitti, sul periodico trimestrale \"Memorie storiche militari\".\nLasci\u00f2 l'incarico presso l'Ufficio Storico alla fine dell'anno. Dopo l'entrata in guerra del Regno d'Italia, il 24 maggio del 1915, combatt\u00e9 inizialmente sul Fronte del Carso, venendo ferito durante l'attacco a Zagora (Plava). Il 10 ottobre dello stesso anno fu promosso al grado di maggiore, e il giorno 19 assunse il comando del I Battaglione del 38\u00ba Reggimento fanteria della Brigata \"Ravenna\". Nel marzo del 1916 ritorn\u00f2 in Libia, ma nell'agosto del 1917, dietro sua domanda, ritorn\u00f2 sul fronte carsico. Il 20 agosto 1917 assunse il comando del 2\u00ba Reggimento granatieri, in seno alla Brigata \"Granatieri di Sardegna\" mantenendo tale incarico fino al 9 settembre quando fu nuovamente, e pi\u00f9 seriamente, ferito in azione. Il 6 gennaio 1918 venne promosso al grado di colonnello, assumendo il comando delle \"Fiamme Verdi\" dell'8\u00aa Armata.\nIl 15 giugno, durante l'offensiva austro-ungarica, al comando di un Gruppo tattico contribu\u00ec a respingere un attacco sul Montello lanciato dal XXIV Corpo d'armata austro-ungarico. Per questa brillante azione fu insignito del titolo di Cavaliere dell'Ordine Militare di Savoia.\nDopo la fine della guerra ricopr\u00ec alcuni incarichi di una certa importanza, nel 1919 fu in servizio a Fiume e nel 1920 a Innsbruck. Nel maggio del 1925 assunse l'incarico di Direttore dell'Ufficio Storico dello Stato Maggiore dell'Esercito, ricoprendolo sino al 1931. Dal 1929 fu insegnante di Storia militare presso i corsi speciali voluti dal regime fascista tenuti all'Universit\u00e0 di Roma.\nNel periodo in cui egli diresse l'Ufficio Storico fu iniziata la pubblicazione di un nuovo periodico bimestrale, il \"Bollettino dell'Ufficio Storico\", e furono dati alle stampe i primi volumi della \"Relazione ufficiale italiana sull'Esercito nella Grande Guerra\". La fine di tale opera era stata prevista per la fine del 1928, ma il volume relativo alla Battaglia di Caporetto fu pubblicato solamente nel 1968.\nL'11 dicembre del 1931 lasci\u00f2 il suo incarico presso l'Ufficio Storico, venendo promosso generale di brigata e nominato Ispettore di mobilitazione e comandante del presidio di Genova. Nel gennaio del 1933 assunse il comando della Brigata \u201cGranatieri di Sardegna\u201d, incarico ricoperto fino alla fine del 1934. Promosso generale di divisione, assunse il comando della 22\u00aa Divisione di fanteria \"Cacciatori delle Alpi\". Dopo lo scoppio della seconda guerra mondiale non ricopr\u00ec incarichi militari di rilievo, ma con la fine del regime fascista, avvenuta il 25 luglio 1943, si mise a disposizione del nuovo governo presieduto dal Maresciallo d'Italia Pietro Badoglio. Dopo l'armistizio dell'8 settembre svolse alcuni incarichi governativi minori. Dal 21 marzo 1944 fu commissario per la gestione temporanea delle sedi secondarie della legione volontaria \"Italia\" e \"Giulio Cesare\" e della legione \"Garibaldi\", e dal 5 ottobre dello stesso anno Vicecommissario dell'Unione Nazionale Ufficiali in Congedo (UNUCI). Nel marzo 1945 nel fascicolo mensile della risorta \"Rivista Militare\" pubblic\u00f2 un saggio dal titolo \"La penisola italiana come teatro di guerra attraverso la storia\".\nDopo la fine della Monarchia, con l'abdicazione di Re Umberto II, e l'avvento della Repubblica, il Ministero della difesa lo incaric\u00f2 di redigere un volumetto a larga diffusione, per celebrare il centenario del 1848.\nSi spense a Roma il 7 novembre del 1948.\nIl comune di Sepino, citt\u00e0 molisana in provincia di Campobasso di cui era originaria la famiglia Giacchi, gli ha intitolato una via. Inoltre Palazzo Giacchi, un pregevole edificio risalente al XVIII secolo il cui ingresso \u00e8 adornato da un portico di origine romano - sannitica, \u00e8 l'attuale sede del Comune di Sepino."}
{"id": "5325385", "revid": "793215", "url": "https://it.wikipedia.org/wiki?curid=5325385", "title": "HTTP/2", "text": "HTTP/2 (originariamente chiamato HTTP/2.0) \u00e8 la nuova versione del protocollo di rete HTTP usato dal World Wide Web. \u00c8 basato su SPDY. HTTP/2 \u00e8 stato sviluppato dal Working Group Hypertext Transfer Protocol (httpbis) dell'Internet Engineering Task Force. HTTP/2 sarebbe la prima nuova versione del protocollo HTTP dalla nascita di HTTP 1.1, il quale \u00e8 standard RFC 2616 nel 1999. Il Working Group ha presentato HTTP/2 allo IESG proponendolo come standard nel dicembre 2014. \nGli sforzi effettuati per la standardizzazione sono una risposta allo SPDY, un protocollo HTTP-compatibile sviluppato da Google e supportato in Chrome, Opera, Firefox, Internet Explorer 11, Safari, e Amazon Silk.\nObiettivi.\nL'atto costitutivo del gruppo di lavoro cita diversi obiettivi e temi di interesse:\nDifferenze con HTTP 1.1.\nI cambiamenti proposti non richiedono nessuna modifica al modo di lavorare delle applicazioni web esistenti, ma le nuove applicazioni possono avvantaggiarsi delle novit\u00e0 introdotte per incrementare la velocit\u00e0.\nHTTP/2 mantiene ad alto livello la maggior parte della sintassi di HTTP 1.1 come metodi, codici di stato, campi degli header, URI. La differenza sta nel modo in cui \u00e8 strutturato e trasportato il flusso dei dati tra il client e il server. I siti web efficienti minimizzano il numero di richieste necessarie per restituire una pagina con la tecnica del \"minifying\" o minimizzazione (riducendo le dimensioni del codice e impacchettando piccoli pezzi di codice in unit\u00e0 pi\u00f9 grandi, senza intaccarne la funzionalit\u00e0) applicata su risorse come immagini e script. Ad ogni modo la minimizzazione non \u00e8 necessariamente conveniente n\u00e9 efficiente e pu\u00f2 ancora richiedere connessioni HTTP distinte per ottenere la pagina e le risorse minimizzate.\nHTTP/2 permette al server di inviare (\"push\") pi\u00f9 dati di quelli richiesti dal client. Questo consente al server di fornire dati che sa essere necessari ad un web browser per completare la pagina, senza attendere che il browser esamini la prima risposta e senza l'overhead di un ciclo di richiesta addizionale.\nAltri miglioramenti prestazionali nella prima stesura di HTTP/2 (che era una copia di SPDY) vengono dal multiplexing di richieste e risposte, allo scopo di evitare le problematiche di tipo HOLB (head-of-line blocking) note in HTTP/1.1 (anche quando viene utilizzata la tecnica dell'HTTP pipelining), compressione degli header, gestione delle richieste in base alla priorit\u00e0 delle stesse (\"prioritization\").\nGenesi e successive differenze con SPDY.\nSPDY (si pronuncia \"spidi\") \u00e8 un progetto di ricerca portato avanti da Google. Il protocollo derivato dal progetto SPDY, che porta lo stesso nome, \u00e8 inteso per il trasporto di informazioni e altro contenuto sul web, con obiettivo principale la riduzione della latenza. SPDY si appoggia sempre sulla stessa pipe TCP, ma utilizza differenti protocolli per ottenere questa riduzione. Le modifiche di base apportate a HTTP/1.1 per creare SPDY includono: \"vero pipelining delle richieste senza restrizioni FIFO, un meccanismo di framing dei messaggi per semplificare lo sviluppo di client e server, compressione obbligatoria (compresi gli header), gestione delle priorit\u00e0 e anche comunicazioni bi-direzionali.\" Il gruppo di lavoro httpbis prese in considerazione il protocollo SPDY di Google, l'HTTP Speed+Mobility proposal (basato su SPDY) di Microsoft e il Network-Friendly HTTP Upgrade. Nel luglio 2012 Facebook forn\u00ec un feedback su ciascuna delle proposte e raccomand\u00f2 che HTTP/2 fosse basato su SPDY.\nLa bozza iniziale di HTTP/2 fu pubblicata a novembre 2012 ed era basata direttamente su una copia di SPDY.\nLa maggior differenza tra HTTP/1.1 e SPDY \u00e8 che ad ogni azione di un utente in SPDY viene assegnato uno \"stream ID\", il che significa che un singolo canale TCP connette l'utente al server. SPDY suddivide le richieste in controllo o dati, che \u00e8 un \"semplice eseguire il parsing del protocollo binario con due tipi di frame\".\nSPDY ha mostrato un evidente miglioramento rispetto HTTP, con incrementi della velocit\u00e0 di caricamento di una pagina dall'11.81% fino al 47.7%.\nHTTP/2 usa SPDY come punto di partenza. In HTTP/2, comunque, viene utilizzato un algoritmo di compressione Huffman, di tipo code-based, anzich\u00e9 la compressione dinamica stream-based usata in SPDY. Questo aiuta a ridurre potenziali rischi di attacchi sul protocollo.\nIl 9 febbraio 2015 Google ha annunciato di prevedere la rimozione del supporto per SPDY in Chrome entro i primi mesi del 2016, in favore del supporto a HTTP/2, iniziando da Chrome 40.\nCifratura.\nNonostante HTTP/2 sia stato progettato per supportare sia HTTP che HTTPS, di fatto tutte le implementazioni all'interno dei principali browser (Firefox, Chrome, Safari, Opera, IE, Edge) hanno deciso di supportare esclusivamente HTTP/2 attraverso TLS, rendendolo di fatto un requisito."}
{"id": "5325390", "revid": "1543377", "url": "https://it.wikipedia.org/wiki?curid=5325390", "title": "William Duncan (filosofo)", "text": "Istruitosi al Marischal College, ne divent\u00f2 professore di filosofia naturale nel 1752. Pubblic\u00f2 un popolare trattato di \"elementi di logica\" che combinava la teoria della conoscenza di John Locke e i sillogismi.\nTradusse i commentarii di Gaio Giulio Cesare e alcune orazioni di Cicerone, ma non complet\u00f2 la traduzione delle Vite parallele di Plutarco e una continuazione del \"Corte di Augusto\" di Thomas Blackwell."}
{"id": "5325397", "revid": "716642", "url": "https://it.wikipedia.org/wiki?curid=5325397", "title": "Atalanta Bergamasca Calcio 1944", "text": ""}
{"id": "5325400", "revid": "729019", "url": "https://it.wikipedia.org/wiki?curid=5325400", "title": "Austin Greyhound", "text": "L'Austin Greyhound fu un aereo militare biposto, monomotore e biplano, sviluppato dall'azienda aeronautica britannica Austin Motor Company Ltd nei tardi anni dieci del XX secolo e rimasto allo stadio di prototipo.\nDestinato ad essere utilizzato nel ruolo di aereo da caccia-ricognitore come dotazione dell'aviazione militare britannica durante la prima guerra mondiale, a causa del sopravvenuto termine del conflitto e dei continui problemi legati alla motorizzazione nelle sue prime fasi di sviluppo, venne realizzato in soli tre esemplari, utilizzati come banco di prova volante.\nStoria del progetto.\nNel corso della prima guerra mondiale, al fine di fornire alle forze aeree alleate modelli di velivoli militari sempre pi\u00f9 avanzati, le autorit\u00e0 militari britanniche espressero la necessit\u00e0 di dotare il Royal Flying Corps (RFC) di un nuovo modello per sostituire in servizio il Bristol F.2B Fighter \"Brisfit\". La specifica, indicata come Type III, fu ripresa dalla neoistituita Royal Air Force (RAF) all'inizio del 1918, la quale richiedeva la fornitura di un modello biposto che potesse essere impiegato sia come caccia che come ricognitore, di facile e veloce costruzione al fine di essere velocemente messo in linea, e che impiegasse il moderno motore radiale ABC Dragonfly, in quel momento in fase di sviluppo. Alla richiesta risposero tre aziende aeronautiche nazionali presentando progetti tra loro concettualmente simili, quello proposto dalla British and Colonial Aircraft, il Bristol Badger, quello dell'Austin Motor Company, l'Austin Greyhound, e quello elaborato dalla Westland Aircraft, il Westland Weasel.\nL'ufficio tecnico dell'Austin, diretto dall'ingegnere John Kenworthy, disegn\u00f2 un aereo che riproponeva aspetto e caratteristiche salienti dei modelli sviluppati nello stesso periodo, un velivolo monomotore in configurazione traente realizzato con struttura lignea ricoperta in tela trattata, dalla velatura biplana, a scalamento positivo, con ali di eguale apertura e dotata di una doppia coppia di montanti per lato, fusoliera biposto con abitacoli separati posti in tandem, l'anteriore destinato al pilota e il posteriore all'osservatore e mitragliere di coda, e carrello d'atterraggio fisso. Per aumentare l'aerodinamicit\u00e0 complessiva del velivolo il motore Dragonfly era parzialmente racchiuso da una cappottatura metallica ogivale che lasciava scoperti solo teste e pacchi lamellari dei singoli cilindri per il necessario raffreddamento del propulsore. L'armamento previsto rispondeva alla dotazione standard per caccia britannici del periodo, una coppia di mitragliatrici Vickers calibro .303 in (7,7 mm) sparanti attraverso il disco dell'elica, integrate da una pari calibro Lewis montata su supporto ad anello (Scarff ring) nell'abitacolo posteriore.\nL'aereo fu valutato positivamente dalle autorit\u00e0 della RAF, il 18 maggio 1918 venne emesso nel confronti dell'Austin un ordine di fornitura per tre prototipi da impiegare in prove di valutazione comparative.\nLa costruzione del primo prototipo procedette velocemente presso lo stabilimento di Longbridge, venendo tuttavia compromessa dalle problematiche, comuni anche ai concorrenti, legate alla messa a punto del motore Dragonfly che caratterizz\u00f2 negativamente tutto lo sviluppo del modello. Inoltre il propulsore, rivelatosi pi\u00f9 pesante di quanto previsto e sottopotenziato, fece slittare la prima prova in volo tanto che il primo prototipo riusc\u00ec ad essere completato ed inviato all'Aeroplane and Armament Experimental Establishment (AEE) presso Martlesham Heath nel gennaio 1919, seguito dal secondo nel maggio successivo e dal terzo nel febbraio 1920.\nNel frattempo il conflitto si era concluso, facendo venire meno l'urgenza di dotare di un simile modello i reparti RAF. Di conseguenza, anche se le prestazioni risultarono alla fine soddisfacenti, non venne emesso alcun ordine di fornitura, sia nei confronti dell'Austin che dei concorrenti, con il Bristol Fighter che, nelle sue varie versioni aggiornate, riusc\u00ec a rimanere in servizio fino al 1932. L'ultimo Greyhound, utilizzato come un banco di prova volante dal personale del Royal Aircraft Establishment (RAE), presso l'Aeroporto di Farnborough, rimase in servizio fino al giugno 1922."}
{"id": "5325401", "revid": "287204", "url": "https://it.wikipedia.org/wiki?curid=5325401", "title": "Adam Rodriguez", "text": ""}
{"id": "5325413", "revid": "663330", "url": "https://it.wikipedia.org/wiki?curid=5325413", "title": "Waldemar Kobus", "text": "Biografia.\nKobus \u00e8 nato a Ortelsburg (l'odierna Szczytno, in Polonia) e, poich\u00e9 di etnia tedesca, si \u00e8 trasferito in Germania nel 1970. Dal 1988 al 1991 ha frequentato la scuola di arti dello spettacolo Otto-Falckenberg-Schule di Monaco di Baviera, in Germania. In seguito si \u00e8 esibito in numerosi spettacoli teatrali a Francoforte, Bochum, Stoccarda, Zurigo, Vienna e Colonia. Ha recitato in spettacoli televisivi a partire dai primi anni 1990 e dal 2001 cominci\u00f2 ad essere riconosciuto dal pubblico per i suoi ruoli in film e spettacoli televisivi, in particolare grazie al suo ruolo nella commedia tedesca \"Alles Atze\", in cui interpreta l'ufficiale di polizia \"Viktor Schimanek\". \nIl suo successo internazionale \u00e8 arrivato con il ruolo dell'ufficiale delle SS G\u00fcnther Franken nel film \"Black Book\" del regista olandese Paul Verhoeven. Nel 2007 ha doppiato lo Yeti nel film d'animazione \"Lissi und der wilde Kaiser\". Ha recitato anche nel film \"Speed Racer\" dei fratelli Wachowski. Nel film \"Operazione Valchiria\" ha interpretato il capo della polizia di Berlino. Nel mese di ottobre 2008 ha recitato nel film \"Miracolo a Sant'Anna\" del regista Spike Lee. Oltre a recitare, \u00e8 anche un cantante e si \u00e8 esibito presso il K\u00f6lner Karneval, oltre a collaborare con i compositori Klaus Fehling e Uli Winters. \nVita privata.\nSposato con l'attrice tedesca Traute Hoess, vive con lei a Bochum."}
{"id": "5325431", "revid": "1924342", "url": "https://it.wikipedia.org/wiki?curid=5325431", "title": "MTV Europe Music Awards 2015", "text": "Gli MTV Europe Music Awards 2015 (anche chiamati MTV EMAs 2015) si sono svolti il 25 ottobre 2015 presso il Forum d'Assago di Milano. \nL'annuncio dell'evento \u00e8 stato dato da Nicki Minaj nel corso dell'edizione 2014. L'evento si era tenuto in Italia nel 2004 a Roma e precedentemente nel 1998 a Milano. L'evento \u00e8 associato alla esposizione universale di Milano, il quale \u00e8 socio dell'edizione di questo evento.\nPresentatori.\nPrima dello spettacolo.\nSway e Laura Withmore \u2014 Presentatori"}
{"id": "5325432", "revid": "767487", "url": "https://it.wikipedia.org/wiki?curid=5325432", "title": "Eraldo Pezzini", "text": "Carriera.\nHa esordito nel Mantova sedicenne in Serie C il 2 febbraio 1941 nella partita Mantova-Alfa Romeo (2-1), fino al torneo di guerra del 1944 ha giocato una manciata di partite in prima squadra, dal primo campionato del dopoguerra \u00e8 diventato il baluardo della difesa dei virgiliani giocando ancora per nove stagioni, le prime tre in Serie B, le altre sei in Serie C. Con la maglia del Mantova in tutto ha disputato tredici stagioni con 216 partite di campionato ed due reti realizzate il 21 maggio 1950 nella partita Mantova-Libertas Trieste (3-2). Conclude la carriera nel Foggia 1954,1955."}
{"id": "5325433", "revid": "38120", "url": "https://it.wikipedia.org/wiki?curid=5325433", "title": "Dimensione oscura", "text": ""}
{"id": "5325439", "revid": "184755", "url": "https://it.wikipedia.org/wiki?curid=5325439", "title": "Juno Awards 1999", "text": "I Juno Awards 1999 si sono tenuti a Hamilton il 7 marzo 1999."}
{"id": "5325442", "revid": "339392", "url": "https://it.wikipedia.org/wiki?curid=5325442", "title": "Torre d'Avorio", "text": ""}
{"id": "5325443", "revid": "767487", "url": "https://it.wikipedia.org/wiki?curid=5325443", "title": "Holly Cole", "text": ""}
{"id": "5325452", "revid": "767487", "url": "https://it.wikipedia.org/wiki?curid=5325452", "title": "Colin James", "text": ""}
{"id": "5325454", "revid": "1304445", "url": "https://it.wikipedia.org/wiki?curid=5325454", "title": "Maziya Sports and Recreation Club", "text": "Il Maziya Sports and Recreation Club, meglio noto come Maziya o Maziya S&amp;RC (in divehi: \u0789\u07a7\u0792\u07a8\u0794\u07a7 \u0790\u07b0\u0795\u07af\u0793\u07b0\u0790\u07b0 \u0787\u07ac\u0782\u07b0\u0791\u07b0 \u0783\u07a8\u0786\u07b0\u0783\u07a8\u0787\u07ad\u079d\u07a6\u0782\u07b0 \u0786\u07b0\u078d\u07a6\u0784\u07b0), \u00e8 una societ\u00e0 calcistica maldiviana con sede nella citt\u00e0 di Mal\u00e9.\nStoria.\nIl club \u00e8 stato fondato nel 1996 ed \u00e8 stato promosso nella massima serie maldiviana per la prima volta nel 2006.\nOrganico.\nRosa 2020.\n\"Aggiornata al 6 febbraio 2020.\""}
{"id": "5325459", "revid": "1924342", "url": "https://it.wikipedia.org/wiki?curid=5325459", "title": "Matthew Good", "text": "Biografia.\nOriginario della Columbia Britannica, \u00e8 diventato uno dei pi\u00f9 famosi musicisti alternative rock in Canada negli anni '90 come membro della Matthew Good Band, gruppo fondato nel 1992 e attivo dal 1995 al 2002.\nCon questo gruppo, di cui facevano parte anche tra gli altri Dave Genn, Ian Browne e Rich Priske, Good ha pubblicato quattro album. Il gruppo si \u00e8 sciolto nel 2002.\nNel 2003 ha pubblicato il suo primo album solista \"Avalanche\", registrato con l'orchestra sinfonica di Vancouver. Il suo secondo disco \"White Light Rock &amp; Roll Review\" \u00e8 uscito nel giugno 2004.\nTutti i suoi dischi raggiungono puntualmente le posizioni pi\u00f9 alte delle classifiche della Billboard Canadian Albums.\nNel 2011 (con \"Vancouver\") ha vinto ai Juno Awards 2011 come \"miglior album rock\". Aveva gi\u00e0 ottenuto due Juno Awards con la Band nel 2000 (gruppo dell'anno e album rock dell'anno)."}
{"id": "5325462", "revid": "1226", "url": "https://it.wikipedia.org/wiki?curid=5325462", "title": "SeaQuest DSV", "text": ""}
{"id": "5325463", "revid": "1226", "url": "https://it.wikipedia.org/wiki?curid=5325463", "title": "SeaQuest 2032", "text": ""}
{"id": "5325464", "revid": "1226", "url": "https://it.wikipedia.org/wiki?curid=5325464", "title": "Seaquest", "text": ""}
{"id": "5325468", "revid": "1444401", "url": "https://it.wikipedia.org/wiki?curid=5325468", "title": "Eye Candy (serie televisiva)", "text": "Eye Candy \u00e8 una serie televisiva statunitense trasmessa dal 12 gennaio 2015 su MTV, mentre in Italia \u00e8 inedita.\nTrama.\nLindy ( Victoria Justice ), una ragazza di 21 anni, viene convinta dalla sua coinquilina Sophia ( Kiersey Clemons ) ad iscriversi ad una applicazione di dating online. Purtroppo comincia a sospettare che uno dei suoi pretendenti potrebbe essere un serial killer.\nLindy collabora con i suoi amici, un gruppo di hacker, per risolvere gli omicidi del serial killer nel tentativo di trovare anche sua sorella, Sara (Jordyn DiNatale), che \u00e8 stata rapita tre anni prima.\nProduzione.\nIl 12 settembre 2013, MTV ha confermato una serie basata sul romanzo Eye Candy, scritto da Robert Lawrence Stine. \nL'episodio pilota \u00e8 stato scritto da Emmy Grinwis e diretto da Catherine Hardwicke.\nLe riprese sono iniziate il 15 settembre 2014, e sono finite il 20 dicembre 2014. \nNel 2015 la serie viene cancellata."}
{"id": "5325482", "revid": "1543377", "url": "https://it.wikipedia.org/wiki?curid=5325482", "title": "Eviternit\u00e0", "text": "Eviternit\u00e0 (o \"aevum\") \u00e8 la realt\u00e0 intermedia, o stato intermedio, tra il tempo e l'eternit\u00e0. L'eviternit\u00e0 \u00e8 un ossimoro teologico che coniuga due termini tra loro contraddittori: \"evi\" da evo o lungo tempo o temporalit\u00e0 \"aetas\"; \"ternit\u00e0\" da eternit\u00e0 o tempo infinito \"perpetuo\".\nNell'escatologia cristiana \u00e8 il tempo di attesa degli spiriti, veloce e leggero, per l'ultima risurrezione. L'eviternit\u00e0 \u00e8 anche riferita alla vita degli angeli, che se pur perpetui non si avvicinano all'eternit\u00e0 divina.\nIl termine in quanto tale appartiene all'escatologia cristiana, ma lo stato intermedio \u00e8 contemplato in molte religioni.\nEscatologia eviterna.\nSecondo l'escatologia cristiana ed islamica al momento della morte l'anima pu\u00f2 scegliere tra due esistenze non terrene: \nImplicazioni teologiche.\nL'eviternit\u00e0 sottolinea la possibilit\u00e0 dell'esistenza in una situazione intermedia che non \u00e8 n\u00e9 tempo n\u00e9 eternit\u00e0. L'anima, abbandonato il tempo relativo, sceglie tra la liberazione verso il divino in un atto di amore incondizionato o la ferma decisione di vivere un'esistenza fatta di sofferenza. In questo caso la sofferenza \u00e8 vista, in ambito cristiano, coma dannazione o pena eterna. La scelta di restare attaccata a qualsiasi forma di esistenza \u00e8 dovuta alla presenza nella coscienza del peccato capitale della superbia, che agisce e spinge alla falsa illusione di libert\u00e0.\nBuddhismo.\nNel Buddhismo il concetto di eviternit\u00e0 \u00e8 definito come lo stato intermedio, stato dopo la morte ma prima della prossima reincarnazione. La coscienza in questo stato entra in contatto con le visioni generate dalle azioni compiute e che rientrano nella Legge del Karma. Lo stadio intermedio nel Buddhismo tibetano o Bardo Thodol dura quarantanove giorni terrestri e si divide in sette settimane, ogni settimana corrisponde ad un preciso stato di coscienza che potrebbe influire sulla futura reincarnazione.\nInduismo.\nCome nel Buddhismo il concetto centrale dello stato intermedio \u00e8 la possibilit\u00e0 di una nuova reincarnazione per effetto del Karma. Nell'Induismo l'accento \u00e8 posto sulla similitudine con lo stato di veglia e quello di sonno profondo. In questo stato il filo che lega la coscienza al corpo si spezza generando l'attrazione verso un nuovo corpo. Lo stato intermedio o eviternit\u00e0 \u00e8 lo stato in cui lo yogi realizzato padroneggia le cause dell'ignoranza o avidy\u0101 e genera il progetto come impressione o samskara, per la nuova reincarnazione."}
{"id": "5325486", "revid": "767487", "url": "https://it.wikipedia.org/wiki?curid=5325486", "title": "The Moffatts", "text": "I The Moffatts sono stati un gruppo musicale pop rock canadese attivo dal 1990 al 2001.\nBiografia.\nIl gruppo era originario della Columbia Britannica e composto da quattro fratelli.\nLa band ha iniziato a suonare musica country, prima di dedicarsi al pop con l'album del 1998 \"Chapter 1: A New Beginning\". Nel 2000 hanno pubblicato l'ultimo album prima di sciogliersi. Hanno avuto una reunion per uno spettacolo natalizio nel dicembre 2012."}
{"id": "5325490", "revid": "1632387", "url": "https://it.wikipedia.org/wiki?curid=5325490", "title": "Wizzard (gruppo musicale finlandese)", "text": "Gli Wizzard sono un gruppo musicale heavy metal finlandese in attivit\u00e0 dalla met\u00e0 degli anni novanta. Membri del gruppo sono Teemo Kautonen, Cy, Daniel Rei\u00df e John Bl\u00f6chinger; ex-membri del gruppo sono Hellboozer, Jussi Koponen, Tero Leinonen, Janne Sova e Tapio Wilska.\nStoria.\nIl gruppo viene fondato nell'agosto del 1995 da Teemu \"Hexenmeister\" Kaatunen.\nL'anno seguente il gruppo incide l'album eponimo, che uscir\u00e0 per\u00f2 soltanto nel 1999.."}
{"id": "5325519", "revid": "47767", "url": "https://it.wikipedia.org/wiki?curid=5325519", "title": "Nicopoli all'Istro", "text": ""}
{"id": "5325532", "revid": "6923", "url": "https://it.wikipedia.org/wiki?curid=5325532", "title": "Wartburg 312", "text": ""}
{"id": "5325533", "revid": "6923", "url": "https://it.wikipedia.org/wiki?curid=5325533", "title": "Wartburg 313", "text": ""}
{"id": "5325534", "revid": "643494", "url": "https://it.wikipedia.org/wiki?curid=5325534", "title": "Episodi di Due uomini e mezzo (dodicesima stagione)", "text": "La dodicesima e ultima stagione della serie televisiva Due uomini e mezzo \u00e8 stata trasmessa in prima visione assoluta negli Stati Uniti da CBS dal 30 ottobre 2014 al 19 febbraio 2015.\nIn Italia la stagione \u00e8 stata trasmessa in prima visione da Joi, canale a pagamento della piattaforma Mediaset Premium, dal 28 giugno al 16 agosto 2016; in chiaro viene trasmessa da Rai 2, dal 13 agosto al 1\u00ba ottobre 2017.\nI vecchi spinaci messicani.\nTrama.\nDurante la sera di Halloween Walden ha un attacco cardiaco; dopo essersi ripreso decide di adottare un figlio, ma essendo single l'avvocato cui si rivolge gli dice che, nonostante le ottime credenziali, non ha molte possibilit\u00e0. Walden decide quindi di chiedere ad Alan di sposarlo.\nBar di lusso a Ibiza.\nTrama.\nAlan accetta la proposta di matrimonio di Walden e i due danno la notizia alla famiglia. Quando tuttavia Walden chiede ad Alan di firmare un accordo prematrimoniale, i due litigano e il matrimonio salta. I due poi si chiariscono e il matrimonio si tiene regolarmente.\nL'orsetto Wally.\nTrama.\nJenny consiglia ad Alan e Walden di sforzarsi di sembrare una vera coppia per passare l'esame dell'assistente sociale incaricato di valutarli per l'adozione mentre Lindsay, uscita dalla riabilitazione, viene messa al corrente del matrimonio. Durante l'esame la donna, completamente ubriaca, si presenta a casa loro, ma i due, grazie anche a Jenny, riescono a cavarsela e a ottenere l'approvazione.\nQuest'uomo \u00e8 un santo.\nTrama.\nAlan e Walden vengono avvertiti dalla loro assistente sociale che hanno superato l'ispezione per la sicurezza della casa e che ha trovato una donna incinta interessata a conoscerli. I due conoscono quindi la ragazza, Kathy, che si decide a dare loro il suo bambino; dopo aver partorito un maschietto, tuttavia, la ragazza ha un ripensamento e decide di tenerlo.\nL'uomo pi\u00f9 bello della casa.\nTrama.\nL'assistente sociale di Alan e Walden offre loro la possibilit\u00e0 di passare un periodo di tempo con Louis, un bambino di sei anni che ha cambiato molte famiglie, e se tutto andr\u00e0 bene di adottarlo ufficialmente in un secondo momento. Walden \u00e8 terrorizzato all'idea di non essere un buon padre ma Alan lo rassicura; il giorno dopo il piccolo Louis arriva a casa e, grazie anche a Berta, riesce ad ambientarsi e decide di rimanere con loro.\nAl, il pap\u00e0 figo!\nTrama.\nAlan e Walden diventano i genitori affidatari di Louis, per la gioia di tutti, ma quando Alan si dimostra troppo indulgente col bambino iniziano i problemi; Alan e Walden litigano, ma alla fine si riappacificano.\nUna notte tra donne.\nTrama.\nAlan e Walden portano Louis a un parco divertimenti e qui i due conoscono tre donne che hanno portato anche loro i figli al parco. Il gruppetto comincia a frequentarsi e Walden rivela a una di loro, Laurel, la verit\u00e0: quando tuttavia Louis si ammala, i due danno la precedenza a lui, mentre Alan vaga per discoteche con le altre due donne.\nNon esiste il Natale perfetto.\nTrama.\nArriva il Natale e Alan e Walden tentano di convincere Louis dell'esistenza di Babbo Natale; l'uomo che ingaggiano, tuttavia, ha un malore dopo aver fatto sesso con Evelyn, ma per fortuna interviene in loro aiuto Rose.\nRabbia da steroidi.\nTrama.\nWalden e Laurel si vedono di nuovo ma lui non riesce a rilassarsi dalle preoccupazioni per Louis, mentre Alan comincia ad andare in palestra con Herb, nella stessa struttura frequentata anche da Lindsay. Alan dice a Herb che Lindsay non uscir\u00e0 mai con lui e quando lo rivela a Lindsay lei si arrabbia e ha un rapporto sessuale con Herb. Walden e Laurel prendono una stanza e, nonostante una discussione sui loro figli, alla fine hanno un rapporto sessuale.\nCogli la rosa.\nTrama.\nLaurel e Walden vengono beccati dall'assistente sociale e Alan, su consiglio di Berta, tenta di convincerla a non togliere loro Louis; i due finiscono a letto, ma Alan fa una figuraccia. La donna \u00e8 quindi costretta a portare via Louis, ma alla fine decide di lasciarlo ai due, per poi finire a letto con Alan, che stavolta se la cava.\nIl gruppo di sostegno.\nTrama.\nAlan e l'assistente sociale continuano a vedersi e la donna indirizza Walden a un incontro con altri genitori affidatari cos\u00ec da fugare alcuni suoi quesiti. Walden viene accolto alla grande ma cerca di escludere Alan cos\u00ec da rimanere per un po' da solo; Alan si risente e, una volta entrato nel gruppo, ha grande successo, tanto che Walden ne \u00e8 geloso. Alla fine i due si riappacificano e Alan entra anche nel gruppo delle mogli.\nIl benservito.\nTrama.\nL'assistente rivela a Walden e Alan che l'adozione \u00e8 ormai ultimata e che dovrebbero rivelare a Louis di non essere gay. Cos\u00ec fanno e nel frattempo Lindsay comunica ad Alan che vuole trasferirsi per ricominciare e i due finiscono a letto; Alan poi le chiede di non andarsene, in quanto finite le pratiche per l'adozione lui e Walden divorzieranno e lui potr\u00e0 vivere di rendita. Alan lascia quindi l'assistente, che comincia a vendicarsi di lui: la situazione peggiora quando lo scopre con Lindsay, che lo lascia a sua volta. Walden finisce quindi a letto con l'assistente mentre Alan tenta di riconquistare Lindsay.\nSoffro di Alanite acuta.\nTrama.\nAlan e Lindsay cominciano a cercare un appartamento per lei mentre Walden decide di dire la verit\u00e0 all'assistente. La donna lo accetta e l'adozione viene ufficialmente ultimata; parlando tra loro, Alan e Walden decidono di riprendersi le loro compagne e ci riescono.\nMai mettere un'arma in mano ad una scimmia!\nTrama.\nWalden e Alan divorziano e il primo, come ringraziamento per il suo aiuto con l'adozione, gli concede un desiderio: inizialmente Alan sceglie una Ferrari, ma poi Walden e l'assistente lo spingono a sposare Lindsay. Walden tuttavia ha una visione sul suo futuro da solo e prega Alan di rimanere; dopo essersi calmato compra ad Alan un anello per Lindsay e lei accetta la sua proposta.\nNaturalmente \u00e8 morto.\nTrama.\nAlan riceve una lettera che gli comunica che i jingle di Charlie hanno fruttato diritti d'autore per ben due milioni e mezzo di dollari ma che per incassare la cifra serve il certificato di morte di suo fratello. Alan si rivolge quindi a Evelyn, ma anche lei non riesce a trovare il documento. Walden solleva dunque dei dubbi sulla morte di Charlie e intanto si vede uno sconosciuto fuggire dalla prigionia di Rose.\nAlan scopre che la cifra \u00e8 gi\u00e0 stata incassata e riceve un messaggio piuttosto minaccioso, come Evelyn. I tre si rivolgono a Jenny, che in quel momento riceve un corposo assegno e un biglietto di scuse come molte ex di Charlie. Walden, Evelyn e Alan ritornano a casa dove trovano Rose, che comunica loro che Charlie \u00e8 ancora vivo e di averlo tenuto segregato per quattro anni dopo che l'aveva tradita in luna di miele a Parigi. Le ceneri di Charlie, in realt\u00e0, erano le ceneri di una capra che fin\u00ec sotto al treno al posto dello stesso Charlie.\nWalden riceve minacce via SMS ed \u00e8 a questo punto che lui e Alan si recano alla polizia e chiedono aiuto al tenente Wagner, che assicura ai due che far\u00e0 il possibile per fermare Charlie. Nel frattempo Jake torna a casa e informa il padre che ha lasciato l'esercito, che si \u00e8 sposato e che vive in Giappone, rivelando inoltre di aver ricevuto un assegno (con cui ha poi vinto una fortuna a Las Vegas) e un messaggio che recita \"Sono ancora vivo\". Alan e Walden, temendo il peggio, fanno quindi alcune telefonate alle donne con cui hanno avuto le loro storie pi\u00f9 importanti.\nUna telefonata del tenente Wagner informa Walden che Charlie \u00e8 stato arrestato e lui e Alan si tranquillizzano. In realt\u00e0, la persona arrestata \u00e8 l'attore Christian Slater. Berta, Alan e Walden si rilassano sulla terrazza fumando sigari e vedono in lontananza un elicottero che trasporta un pianoforte. La scena successiva mostra Charlie di spalle che suona al campanello della casa, ma subito dopo il pianoforte gli cade in testa.\nA questo punto l'inquadratura si allarga e si vede Chuck Lorre, creatore e produttore della serie, seduto sulla sedia da regista che esclama \"Winning\" (\"Ho vinto\", una famosa espressione di Charlie Sheen) e che subito dopo viene anch'egli colpito da un pianoforte."}
{"id": "5325554", "revid": "228587", "url": "https://it.wikipedia.org/wiki?curid=5325554", "title": "Plug", "text": ""}
{"id": "5325556", "revid": "1573940", "url": "https://it.wikipedia.org/wiki?curid=5325556", "title": "Chiesa di San Biagio e della Beata Vergine Immacolata", "text": "La chiesa di San Biagio e della Beata Vergine Immacolata \u00e8 un luogo di culto cattolico di Codogno.\n\u00c8 sede dell'omonima parrocchia.\nStoria.\nLa parrocchiale di San Biagio e Santa Maria Immacolata di Codogno \u00e8 stata realizzata, nella sue forme attuali, a partire dal 1511 su edificio preesistente. Il progetto di edificazione fu completato con la realizzazione, nel 1584, dell'attuale facciata in cotto su progetto dell'architetto cremonese Giovanni Battista Regorino.\nNel 1612 fu terminata la torre campanaria, portata all'altezza attuale riutilizzando i mattoni dei demoliti torrioni del Castello. Nei decenni successivi all'edificio furono apportate significative modifiche con la chiusura delle preesistenti finestre laterali (murate - ma ancora parzialmente visibili sul lato della piazza Cairoli - e sostituite dagli attuali finestroni a tutto tondo) per permettere la realizzazione degli altari nelle navate laterali e soprattutto delle due cappelle del Rosario e di San Biagio che andarono a modificare l'originale impianto a croce latina.\nArchitettura ed arte.\nFacciata.\nLa facciata in cotto, a due ordini, fortemente segnata dalle lesene binate e dalle interposte nicchie, richiama alcune architetture religiose cremonesi (citt\u00e0 da cui proveniva l'architetto Regorini): in particolare la coeva chiesa di San Pietro al Po e quella di Santa Lucia. Il protiro in cotto, su alte colonne, \u00e8 del 1585.\nNella nicchia centrale, sotto il timpano triangolare e sopra la serliana che illumina la navata centrale, c'\u00e8 la statua di San Biagio, patrono della citt\u00e0.\nInterno.\nL'interno \u00e8 croce latina, a tre navate divise in sei campate, ciascuna con una cappella per lato. La navata centrale, cieca, \u00e8 coperta con volta a botte e costoloni; le navate laterali, con finestre tonde e a lunetta alternate, presentano volte a crociera. Particolarmente interessante \u00e8 l'articolazione degli spazi della navata centrale con l'uso di paraste ornate da capitelli corinzi, cornici e oculi in cotto.\nNell'interno sono conservate importanti opere del Seicento lombardo."}
{"id": "5325559", "revid": "6923", "url": "https://it.wikipedia.org/wiki?curid=5325559", "title": "Hinkley Locomotive Works", "text": "Hinkley Locomotive Works era una fabbrica di locomotive a vapore, del XIX secolo, con sede a Boston, in Massachusetts.\nStoria.\nLa societ\u00e0 che divenne nota come Hinkley Locomotive Works venne fondata a Boston nel 1831. Holmes Hinkley e il suo socio Daniel F. Child fondarono una societ\u00e0 denominata Boston Machine Works e poco dopo costruirono il terzo impianto a vapore statico del Massachusetts. La loro prima locomotiva fu costruita nel 1840; si tratt\u00f2 di una macchina con rodiggio 2-1-0 che seguiva gli schemi progettuali in uso nel periodo assomigliando a quelli progettati da John Souther.\nLa societ\u00e0, entro un decennio, acquis\u00ec la reputazione di costruttore affidabile e crebbe fino a diventare il pi\u00f9 grande produttore del New England. Nel 1848 la societ\u00e0 venne riorganizzata come Boston Locomotive Works e oper\u00f2 sotto tale nome fino a quando non entr\u00f2 in dissesto finanziario a causa della crisi del 1859. Riorganizzata da Jarvis Williams la societ\u00e0 divenne Hinkley, Williams and Company. Hinkley, che era stato costretto ad uscire dalla societ\u00e0 in seguito al dissesto, rientr\u00f2 in seguito ad una nuova riorganizzazione nel 1864 in seguito alla quale la societ\u00e0 cambi\u00f2 ancora una volta ragione sociale in Hinkley e Williams Locomotive Works.\nL'azienda produsse locomotive per le ferrovie nel corso della guerra civile americana riguadagnando parte della redditivit\u00e0 precedente. Nel 1872 un altro cambio di denominazione, in Hinkley Locomotive Works, ma entro la fine del decennio l'azienda era di nuovo al fallimento. Il fallimento fu seguito da una nuova riorganizzazione, nel 1880, come Hinkley Locomotive Company ma il crollo delle ordinazioni port\u00f2 alla definitiva chiusura dell'anno dopo, il 1889.\nL'unica locomotiva Hinkley conservata \u00e8 una 0-2-0 da 9 t, costruita nel 1846 per la Machiasport Railroad of eastern (Maine) e denominata \"The Lion\"; \u00e8 posta nel \"Maine State Museum\" di Augusta."}
{"id": "5325561", "revid": "498579", "url": "https://it.wikipedia.org/wiki?curid=5325561", "title": "James Butler, III conte di Ormond", "text": "La vita.\nJames Butler nacque attorno al 1359 da James Butler II conte di Ormond (4 ottobre 1331-18 ottobre 1382) ed Elizabeth Darcy (3 aprile 1332-24 marzo 1390). Attraverso la famiglia della nonna paterna James discendeva da Edoardo I d'Inghilterra, nello specifico grazie al matrimonio della figlia Elizabeth d'Inghilterra che era andata in sposa a Humphrey de Bohun, IV conte di Hereford.\nDopo aver costruito il castello di Gowran nel 1385, nel 1391 acquist\u00f2 il Castello di Kilkenny da Thomas le Despenser, I conte di Gloucester, fond\u00f2 anche il castello di Dunfert e nel 1386 costru\u00ec un convento nel Buckinghamshire.\nNel 1384 entr\u00f2 a servizio di Sir Philip de Courtenay, che divenne poi luogotenente d'Irlanda e che era nipote dell'Arcivescovo di Canterbury William Courtenay (134circa-31 luglio 1396). Fra zio e nipote vi fu una spaccatura quando, durante il regno di Riccardo II d'Inghilterra, James si schier\u00f2 dalla parte di quest'ultimo, il clima assai teso fece nascere delle rivolte e Riccardo mand\u00f2 una spedizione in Irlanda, capitanata da Robert de Vere, duca d'Irlanda insieme a John Stanley dell'Isola di Man, al vescovo di Meath Alexander de Balscot (morto 1400) e Robert Crull (1349-1408). Quando la spedizione arriv\u00f2 in Irlanda James si un\u00ec immediatamente a loro. Il risultato fu che Crull divenne Tesoriere d'Irlanda, Stanley luogotenente, Balscott cancelliere e James divenne Governatore d'Irlanda. Il 25 luglio 1392 James venne nominato Lord Giustiziere d'Irlanda, incarico che gli venne riconfermato nel 1401.\nMatrimoni e figli.\nPoco prima del 17 luglio 1386 James spos\u00f2 (1360-13 novembre 1397), insieme ebbero cinque figli:\nNel 1399 James si rispos\u00f2 con Katherine FitzGerald dalla quale ebbe:\nIn data imprecisata ebbe un figlio illegittimo a nome Thomas le Boteller che fu Lord Deputy d'Irlanda e che combatt\u00e9 all'Assedio di Rouen."}
{"id": "5325563", "revid": "400694", "url": "https://it.wikipedia.org/wiki?curid=5325563", "title": "SOFTWIN", "text": ""}
{"id": "5325566", "revid": "253269", "url": "https://it.wikipedia.org/wiki?curid=5325566", "title": "Edd Byrnes", "text": "Biografia.\nOrfano di padre dall'et\u00e0 di 13 anni, inizi\u00f2 la carriera artistica alla met\u00e0 degli anni cinquanta, raggiungendo la notoriet\u00e0 con il ruolo di Kookie nella serie televisiva \"Indirizzo permanente\", di cui interpret\u00f2 137 episodi tra il 1958 al 1963. Il personaggio di Kookie, aspirante investigatore privato e amante del rock and roll, rappresent\u00f2 l'elemento comico della serie, diventando popolarissimo presso il pubblico statunitense.\nAlla met\u00e0 degli anni sessanta, Byrnes visse una breve parentesi artistica in Italia, dove interpret\u00f2 alcuni spaghetti western come \"7 winchester per un massacro\" (1967) e \"Vado... l'ammazzo e torno\" (1967), entrambi per la regia di Enzo G. Castellari.\nNel 1962 spos\u00f2 l'attrice Asa Maynor, da cui ebbe un figlio, Logan. La coppia divorzi\u00f2 nel 1971 per cause imputabili alla dipendenza di Byrnes da alcol e droga.\nNel 1999 si ritir\u00f2 dalle scene dopo essere apparso, fra gli altri, in tre episodi della serie televisiva \"La signora in giallo\".\nByrnes \u00e8 morto a 86 anni nel 2020 per cause naturali nella sua casa di Santa Monica."}
{"id": "5325575", "revid": "106376", "url": "https://it.wikipedia.org/wiki?curid=5325575", "title": "Chiesa della Santissima Annunziata (Picerno)", "text": "La chiesa della Santissima Annunziata \u00e8 una chiesa di Picerno, in provincia di Potenza, Basilicata.\nDescrizione.\nLa trecentesca chiesa della SS.ma Annunziata \u00e8 sita tra corso Vittorio Emanuele e piazza Plebiscito. Fa parte integrante del centro storico del Comune di Picerno ed \u00e8 sottoposta ai vincoli di tutela in base alla legge 1-6-1939 n. 1089, per il suo interesse storico, artistico-monumentale.\nAl centro dell'arco acuto del portale in pietra sono scolpite le figure dell'Arcangelo Gabriele e della Vergine. Nella parte superiore dell'antica ed artistica porta in legno, non in perfetto stato di conservazione, \u00e8 riprodotto lo stemma di Picerno.\nLa facciata principale della chiesetta \u00e8 arricchita da tre stele in pietra di epoca romano-tardo imperiale, raffiguranti rispettivamente una anfora su una colonna, una donna ed una famiglia. Sull'altare centrale si erge un tempietto, la cui struttura \u00e8 sorretta da due statue ed \u00e8 adorna di angeli e putti. In esso sono inserite le statue di Maria e dell'Arcangelo Gabriele, in un gruppo di grande effetto plastico che riproduce la scena dell'Annunciazione. In questa chiesa si trova il tabernacolo in legno di S. Emidio costruito da Antonio Tancredi da Picerno nel 1930. Nel seminterrato, che presenta una finestrella con un arco ogivale a sesto acuto, in occasione di scavi effettuati per il consolidamento della chiesa, sono stati scoperti, nel 1974, degli affreschi databili intorno alla fine del IV secolo. Essi sono sotto la tutela della Sovrintendenza alle gallerie di Matera.\nCelebrazioni.\nLa chiesa \u00e8 sempre aperta al pubblico.\nAbitualmente la SS.ma Annunziata \u00e8 festeggiata solo con rito liturgico: alla sera della vigilia del 25 marzo rimane ancora l'uso di accendere, come anche a San Giuseppe, il fal\u00f2 detto \"fucanoy\"."}
{"id": "5325581", "revid": "287204", "url": "https://it.wikipedia.org/wiki?curid=5325581", "title": "Stragi di Cesena e Forli", "text": ""}
{"id": "5325582", "revid": "287204", "url": "https://it.wikipedia.org/wiki?curid=5325582", "title": "Joseph Delaney", "text": "Biografia.\nNasce a Preston in Inghilterra. Frequenta il Preston Catholic College, inizialmente lavora come apprendista tecnico e riparatore. Nel 1972 si laurea presso la Lancaster University, dopo la quale insegna inglese al \"Blackpool Sixth Form College\", dove crea il Dipartimento Studi Cinematografici e Televisivi.\nLe sue prime opere le scrive con lo pseudonimo di \"\"J.K. Haderack\". Dal 2004, con la pubblicazione del primo libro del ciclo \"The Wardstone Chronicles\", utilizza il suo vero nome, Delaney. Con i racconti delle avventure del suo protagonista, raggiunse fama a livello internazionale. \"The Wardstone Chronicles\"\" sono pubblicate in 24 paesi: Regno Unito, USA, Brasile, Cina, Repubblica Ceca, Danimarca, Francia, Germania, Grecia, Ungheria, Indonesia, Israele, Italia, Giappone, Paesi Bassi, Polonia, Portogallo, Romania, Russia, Serbia, Spagna, Svezia, Thailandia, e Turchia. Le vendite superano il milione di copie. Delaney si ritira dall'insegnamento con la pubblicazione del secondo volume delle Cronache, diventando scrittore a tempo pieno.. Ha tre figli e nove nipoti.\nOpere.\nThe Wardstone Chronicles (UK) / The Last Apprentice (USA).\nThe Wardstone Chronicles segue le vicende di Thomas \"Tom\" Ward, settimo figlio di un settimo figlio, apprendista di John Gregory, un maestro nel combattimento contro gli esseri soprannaturali. John Gregory \u00e8 il Mago della \"Contea\" e insegna a Tom come affrontare i fantasmi, ghast, streghe, boggart, e ogni sorta di altri esseri che servono \"L'Oscurit\u00e0\". Tom scopre presto che la maggior parte degli apprendisti di John Gregory, per diversi motivi, ha fallito venendo uccisa durante l'apprendimento. Altri personaggi delle Cronache sono l'assassina Grimalkin e la giovane strega Alice Dean. La serie si sviluppa sulle avventure di Tom destinato a salvare il mondo o a distruggerlo.\n\"La Contea\" a cui si fa riferimento nelle Cronache \u00e8 il Lancashire, situato nel nord dell'Inghilterra. Molti Paesi della saga fanno riferimento ad alcune citt\u00e0 moderne dell'Inghilterra; per esempio, la citt\u00e0 di Priestown \u00e8 basata su Preston (dove l'autore \u00e8 nato); Caster \u00e8 Lancaster; Black Pool \u00e8 Blackpool; Chipenden \u00e8 Chipping.\nThe Starblade Chronicles.\n\u00c8 la trilogia che segue le avventure di Tom Ward, il quale ha completato il suo apprendistato, ed \u00e8 ora un Mago che combatte gli esseri sovrannaturali che minacciano sia la Contea che il mondo. Tuttavia, a differenza degli ultimi Maghi, Tom \u00e8 solo un diciassettenne tormentato da dubbi e dalla diffidenza di molti della Contea a causa della sua giovane et\u00e0. A complicare i suoi problemi c'\u00e8 Jenny: una ragazza quindicenne che mira ad essere la sua apprendista nonostante non ci siano mai state prima d'ora Maghi femmine."}
{"id": "5325588", "revid": "62748", "url": "https://it.wikipedia.org/wiki?curid=5325588", "title": "Enjoy", "text": ""}
{"id": "5325596", "revid": "123164058", "url": "https://it.wikipedia.org/wiki?curid=5325596", "title": "Campionati mondiali juniores di sci nordico 2012", "text": "I campionati mondiali juniores di sci nordico 2012 si sono svolti dal 19 al 26 febbraio 2012 a Erzurum in Turchia. Si sono disputate competizioni nelle diverse specialit\u00e0 dello sci nordico: combinata nordica, salto con gli sci e sci di fondo.\nA contendersi i titoli di campioni mondiali juniores sono stati i ragazzi e le ragazze fino ai vent'anni (nati nel 1992 e pi\u00f9 giovani).\nRisultati.\nUomini.\nCombinata nordica.\nIndividuale 10km.\n22 febbraio\nTrampolino: Kiremitliktepe HS109\nFondo: 10\u00a0km\nIndividuale 5km.\n25 febbraio\nTrampolino: Kiremitliktepe HS109\nFondo: 5\u00a0km\nGara a squadre.\n24 febbraio\nTrampolino: Kiremitliktepe HS109\nSalto con gli sci.\nTrampolino normale.\n23 febbraio\nTrampolino: Kiremitliktepe HS109\nGara a squadre.\n25 febbraio\nTrampolino: Kiremitliktepe HS109\nSci di fondo.\nSprint.\n20 febbraio\nTecnica libera\n10 km.\n22 febbraio\nTecnica classica\nSkiathlon.\n24 febbraio\n10km tecnica classica - 10km tecnica libera\nStaffetta 4x5 km.\n26 febbraio\nDonne.\nSalto con gli sci.\nTrampolino normale.\n23 febbraio\nTrampolino: Kiremitliktepe HS109\nGara a squadre.\n25 febbraio\nTrampolino: Kiremitliktepe HS109\nSci di fondo.\nSprint.\n20 febbraio\nTecnica libera\n5 km.\n22 febbraio\nTecnica classica\nSkiathlon.\n24 febbraio\n5km tecnica classica - 5km tecnica libera\nStaffetta 4x3,3 km.\n26 febbraio"}
{"id": "5325598", "revid": "70917128", "url": "https://it.wikipedia.org/wiki?curid=5325598", "title": "Mr. Video", "text": ""}
{"id": "5325599", "revid": "33689", "url": "https://it.wikipedia.org/wiki?curid=5325599", "title": "Parral (Chihuahua)", "text": ""}
{"id": "5325601", "revid": "785863", "url": "https://it.wikipedia.org/wiki?curid=5325601", "title": "Immacolata Savastano", "text": ""}
{"id": "5325602", "revid": "70917184", "url": "https://it.wikipedia.org/wiki?curid=5325602", "title": "Laurelwood", "text": ""}
{"id": "5325610", "revid": "767487", "url": "https://it.wikipedia.org/wiki?curid=5325610", "title": "Sauge", "text": "Sauge (toponimo francese) \u00e8 un comune svizzero di 816 abitanti del Canton Berna, nella regione del Giura Bernese (circondario del Giura Bernese).\nStoria.\nIl comune di Sauge \u00e8 stato istituito 2014 con la fusione dei comuni soppressi di Plagne e Vauffelin; capoluogo comunale \u00e8 Vauffelin.\nGeografia antropica.\nFrazioni.\nLe frazioni di Sauge sono:\nInfrastrutture e trasporti.\nSauge \u00e8 servito dalla stazione di Frinvillier-Taubenloch sulla ferrovia Bienne-La Chaux-de-Fonds."}
{"id": "5325612", "revid": "339392", "url": "https://it.wikipedia.org/wiki?curid=5325612", "title": "Organi costituzionali", "text": ""}
{"id": "5325614", "revid": "110157", "url": "https://it.wikipedia.org/wiki?curid=5325614", "title": "Plateau de Diesse", "text": "Plateau de Diesse (toponimo francese) \u00e8 un comune svizzero di 2\u00a0067 abitanti del Canton Berna, nella regione del Giura Bernese (circondario del Giura Bernese).\nStoria.\nIl comune di Plateau de Diesse \u00e8 stato istituito il 1\u00ba gennaio 2014 con la fusione dei comuni soppressi di Diesse, Lamboing e Pr\u00eales; capoluogo comunale \u00e8 Pr\u00eales.\nGeografia antropica.\nFrazioni.\nLe frazioni di Plateau de Diesse sono:\nAmministrazione.\nComune politico e comune patriziale sono uniti nella forma del \"commune mixte\"."}
{"id": "5325615", "revid": "124123", "url": "https://it.wikipedia.org/wiki?curid=5325615", "title": "Kyle Patrick Alvarez", "text": "Biografia.\nAlvarez \u00e8 cresciuto nella comunit\u00e0 latina di Miami, come prima generazione americana nella sua famiglia cubana. Ha conseguito la laurea cum laude all'Universit\u00e0 di Miami in produzione cinematografica e letteratura inglese. Dopo la laurea si trasferisce a Los Angeles e ottiene un lavoro come assistente personale per l'attore e regista Warren Beatty.\nNel 2009 debutta alla regia con \"Easier with Practice\", per cui vince il Someone to Watch Award agli Independent Spirit Awards 2010 e altri premi in vari festival cinematografici internazionali.\nIl suo secondo lungometraggio, \"C.O.G.\", viene presentato in anteprima al Sundance Film Festival 2013. \"C.O.G.\" \u00e8 basato su un omonimo e breve racconto autobiografico di David Sedaris.\nIl suo terzo film \"Effetto Lucifero\" \u00e8 incentrato sull'esperimento carcerario di Stanford, condotto nel 1971 dallo psicologo statunitense Philip Zimbardo. Il film \u00e8 stato presentato al Sundance Film Festival 2015, dove ha vinto il premio per la miglior sceneggiatura e il premio Alfred P. Sloan.\nAlvarez \u00e8 apertamente gay."}
{"id": "5325616", "revid": "61051", "url": "https://it.wikipedia.org/wiki?curid=5325616", "title": "Fairchild Model 91", "text": ""}
{"id": "5325617", "revid": "599013", "url": "https://it.wikipedia.org/wiki?curid=5325617", "title": "B\u0142a\u017cej Jankowski", "text": "Carriera.\nClub.\nL'11 febbraio 2015, il Chojniczanka Chojnice ha annunciato sul proprio sito d'aver ceduto Jankowski ai norvegesi dell'Hallingdal."}
{"id": "5325619", "revid": "72396", "url": "https://it.wikipedia.org/wiki?curid=5325619", "title": "Provost (titolo)", "text": "Il titolo di Provost indica un'autorit\u00e0 politica locale scozzese, titolo equivalente al Mayor, ovvero sindaco, inglese.\nIl nome viene dal Francese pr\u00e9v\u00f4t (pronuncia: [p\u0281e\u02c8vo\u02d0]), una posizione di governo che avevano diverse persone nella Francia pre-rivoluzionaria.\nPrima del Town Councils Act del 1900 (Scozia), venivano usati vari titoli per tali funzioni in Scozia nei diversi Burghs, ma con tale atto fu standardizzato il corpo di governo in \"provost, magistrati e consiglieri\".\nDopo la riorganizzazione del 1975, fu dato il titolo di \"Lord Provost\" per Aberdeen, Dundee, Edimburgo e Glasgow."}
{"id": "5325620", "revid": "767487", "url": "https://it.wikipedia.org/wiki?curid=5325620", "title": "Stocken-H\u00f6fen", "text": "Stocken-H\u00f6fen (toponimo tedesco) \u00e8 un comune svizzero di 1\u00a0004 abitanti del Canton Berna, nella regione dell'Oberland (circondario di Thun).\nGeografia fisica.\nComprende una parte del Lago di Uebeschi.\nStoria.\nIl comune di Stocken-H\u00f6fen \u00e8 stato istituito il 1\u00ba gennaio 2014 con la fusione dei comuni soppressi di H\u00f6fen, Niederstocken e Oberstocken.\nGeografia antropica.\nFrazioni.\nLe frazioni di Stocken-H\u00f6fen sono:"}
{"id": "5325621", "revid": "834", "url": "https://it.wikipedia.org/wiki?curid=5325621", "title": "In Dutch (film 1946)", "text": ""}
{"id": "5325622", "revid": "716642", "url": "https://it.wikipedia.org/wiki?curid=5325622", "title": "Nicky Law", "text": "Biografia.\nSuo fratello Josh \u00e8 anch'egli un calciatore.\nCarriera.\nHa giocato nella pima divisione inglese ed in quella scozzese."}
{"id": "5325623", "revid": "92723", "url": "https://it.wikipedia.org/wiki?curid=5325623", "title": "Comic LO", "text": " \u00e8 una rivista giapponese di manga erotici di tipo \"hentai\", categoria \"lolicon,\" che tratta perci\u00f2 di ragazze immaginarie in et\u00e0 prepuberale o puberale e ragazze giovanili di bell'aspetto. Il titolo \"LO\" \u00e8 l'acronimo di \"Lolita Only\" (Solo Lolita). Le copertine della rivista sono disegnate dal mangaka \"Takamichi\".\nLa rivista \"Comic LO\" \u00e8 stata pubblicata per la prima volta nell'ottobre del 2002 dalla casa editrice giapponese \"Akane Shinsha\", come numero extra di altre riviste della stessa casa editrice e, solo dopo il 21 dicembre del 2005, da rivista allegata divent\u00f2 una rivista indipendente dalle altre riviste dell'Akane Shinsha. Pubblicata senza una cadenza regolare fino al maggio del 2004, divenne in seguito una rivista mensile.\nPer far fronte ad alcuni problemi verificatisi l'anno precedente a causa di leggi estere sulla diffusione di materiale pedopornografico tramite internet, il 22 maggio 2010 la sezione della casa editrice Akane Shinsha che si occupa di rivista Comic LO pubblic\u00f2, sulla propria pagina internet dedicata alla rivista Comic LO e direttamente nei volumi della rivista stessa, un avviso informativo per fermare la diffusione in rete e i caricamenti illegali (pirateria informatica) dei contenuti della rivista su siti e forum esterni al sito dell'Akane Shinsha."}
{"id": "5325624", "revid": "70917435", "url": "https://it.wikipedia.org/wiki?curid=5325624", "title": "Vict\u00f2ria dels \u00c0ngels", "text": ""}
{"id": "5325625", "revid": "767487", "url": "https://it.wikipedia.org/wiki?curid=5325625", "title": "Juan Bautista Juanini", "text": "Pubblic\u00f2 quella \u00e8 considerata la prima opera di medicina realmente moderna della Spagna, il \"Discurso pol\u00edtico y ph\u00edsico\", nel 1679.\nIn tale opera, tent\u00f2 un'analisi iatrochimica dell'aria di Madrid per prevenire malattie.\nEra collegato alla prima generazione del movimento dei \"novatores\", della cui seconda generazione fece parte anche Gabriel \u00c1lvarez de Toledo."}
{"id": "5325626", "revid": "110157", "url": "https://it.wikipedia.org/wiki?curid=5325626", "title": "Val-de-Charmey", "text": "Val-de-Charmey (toponimo francese) \u00e8 un comune svizzero di 2\u00a0477 abitanti del Canton Friburgo, nel distretto della Gruy\u00e8re.\nGeografia fisica.\nVal-de-Charmey comprende una parte del Lago di Montsalvens formato dalla diga di Montsalvens.\nStoria.\nIl comune di Val-de-Charmey \u00e8 stato istituito 2014 con la fusione dei comuni soppressi di Cerniat e Charmey; capoluogo comunale \u00e8 Charmey.\nGeografia antropica.\nLe frazioni di Val-de-Charmey sono:"}
{"id": "5325631", "revid": "599013", "url": "https://it.wikipedia.org/wiki?curid=5325631", "title": "Joaquim Oliveira Duarte", "text": "Carriera.\nNazionale.\nHa giocato la sua unica partita con la maglia della Nazionale nel 1966."}
{"id": "5325632", "revid": "33689", "url": "https://it.wikipedia.org/wiki?curid=5325632", "title": "Calkin\u00ed (comune)", "text": ""}
{"id": "5325644", "revid": "554119", "url": "https://it.wikipedia.org/wiki?curid=5325644", "title": "Alberto Masala", "text": "Biografia.\nNasce a Ozieri, nel Logudoro (la madre, donna Antonina Minutili Campus, era di Pattada, il padre, dottor Tullio Masala, sassarese); nel 1975, si laurea all'Universit\u00e0 di Sassari e lascia la Sardegna. Dopo un breve momento nelle Cinque Terre, prende come base Bologna, ma trascorre periodi in Francia, a Venezia, Berlino, Istanbul, frequentando anche altre citt\u00e0 europee.\nL'aver praticato molti paesi gli consente di parlare e scrivere in diverse lingue, anche mescolandole fra loro in un linguaggio che egli stesso definisce \"linguaggio di confine\". Ne deriva una produzione letteraria variegata e diffusa, tanto che \u00e8 conosciuto e pubblicato in Spagna, Francia e Stati Uniti prima ancora che in Italia, dove decide di pubblicare soltanto nel 2000. \nImportante nella sua formazione l'incontro con la Beat Generation che avviene per la prima volta ad Amsterdam nel 1983, nel festival \"One World Poetry\" diretto da \"Soyo\" Benn Posset, principale organizzatore e agente dei Beats in Europa, col quale sviluppa un'amicizia e una frequentazione che durano fino alla morte di Benn avvenuta prematuramente nel 1994.\nAspetto fondamentale della sua poesia \u00e8 la diffusione attraverso l'oralit\u00e0 e le arti performative. Nelle sue performance spesso agisce insieme a musicisti di diverse provenienze. Ha diretto progetti d'arte in varie parti d'Europa (Berlino, Amsterdam, Salonicco, Bologna, Sardegna), \u00e8 stato fondatore e direttore artistico del Nowall. In seguito ha partecipato a iniziative come la nascita del Link a Bologna.\nHa tradotto autori come Jack Kerouac, Judith Malina, Lawrence Ferlinghetti, Serge Pey, Hawad, Peppino Mereu, Ra\u00fal Zurita.\nNel suo percorso anche teatro, cinema, radio. Fra gli altri, per il programma radiofonico \"Storyville\" in onda su Radio 3 ha dato voce alle serie su Tom Waits e Allen Ginsberg.\nCome poeta ha partecipato a molti fra i principali festival europei, \u00e8 stato ospite di numerose Universit\u00e0, del Centre National du Livre e del Palais de Tokyo di Parigi, del YBCA (Yerba Buena Center for the Arts) e della San Francisco Public Library, del Teatro Nazionale di Baghdad, del Trinity College di Dublino. Suoi testi sono stati ridotti per teatro, radio, video, in Italia, USA, Francia. Da anni sperimenta in concerto. Fra le sue principali collaborazioni, Paolo Angeli e Marco Colonna . Ha scritto testi per la musica, fra cui \u201c\"Mercy Mercy Mercy (a continuum for Jaco Pastorius)\", \"con anche le ritmiche e gli andamenti. Altrettanto rilevante \u00e8 la produzione nella lingua madre, il sardo logudorese, spesso ripresa e interpretata da Su Cuncordu Bolothanesu nel canto a tenore e, da lui stesso, sia nei dischi del gruppo Rap Stranos Elementos che in altri progetti.\nSulla propria opera, che nella sua singolarit\u00e0 rientra bene nella Nuova letteratura sarda, sono stati fatti diversi studi, e nel 2011 Marzia D'Amico ha scritto una tesi di laurea presso l'Universit\u00e0 La Sapienza di Roma, intitolata \"Provenire da estremi. Una mappa geopoetica per il performer Alberto Masala\" e discussa con il professor Tommaso Pomilio."}
{"id": "5325646", "revid": "1543377", "url": "https://it.wikipedia.org/wiki?curid=5325646", "title": "Charcyz'k", "text": "Charcyz'k (, ) \u00e8 una citt\u00e0 dell'Ucraina di circa 60.000 abitanti dell'Ucraina orientale. \nDall'aprile 2014 \u00e8 \"de facto\" parte della Repubblica Popolare di Doneck."}
{"id": "5325648", "revid": "1958640", "url": "https://it.wikipedia.org/wiki?curid=5325648", "title": "Claude Guillermet de B\u00e9rigard", "text": "Biografia.\nFiglio di Pierre, medico, nacque a Moulins, nel Borbonese, il 15 agosto 1578 secondo Jean-Pierre Niceron, ma pi\u00f9 probabilmente intorno al 1590. Fu apprezzato umanista e studioso di fisica e filosofia naturale. Il 19 novembre 1627 gli fu assegnata la cattedra straordinaria di filosofia nello Studio pisano, dal quale, nel 1640, pass\u00f2 allo Studio di Padova, in cui tenne corsi sulla fisica e la psicologia aristoteliche fino alla morte. Acquist\u00f2 fama per la sua opera \"Dubitationes in Dialogos Galilaei pro terrae immobilitate\", pubblicata nel 1632 a Firenze, con lo pseudonimo di \"Galilaeus Lynceus\": egli critica, dal punto di vista aristotelico, il \"Dialogo dei massimi sistemi\" di Galileo, suo collega a Pisa, che giudic\u00f2 \"molto languida\" la sua scrittura. Le critiche sollevarono un polverone anche oltralpe. Marin Mersenne voleva scrivere una difesa di Galileo contro le critiche di B\u00e9rigard, ma desistette su consiglio di Cartesio. Tuttavia, nel \"Circulus Pisanus\" (Udine 1643), B\u00e9rigard modific\u00f2 le sue critiche e accolse alcune conclusioni galileiane. \u00c8 particolarmente notevole in quest'opera l'opposizione all'aristotelismo, a cui B\u00e9rigard preferiva, come pi\u00f9 utile per l'interpretazione dei fenomeni naturali, una concezione atomistica. B\u00e9rigard fu un buon esperto di fisica: ebbe, ad esempio, fin dal 1643, conoscenza esatta del principio dell'eguale trasmissione di pressione dei liquidi, scoperto da Simone Stevino e riscoperto da Blaise Pascal. Mor\u00ec nel 1663, o nel 1667, a Padova.\nApprezzava la modalit\u00e0 di discussione detta disputatio e si opponeva, in generale, alle idee nuove del tempo. Fu un ammiratore dell'opera di Fortunio Liceti, di cui apprezz\u00f2 soprattutto il \"De lucernis Antiquorvm reconditis\"."}
{"id": "5325651", "revid": "1075114", "url": "https://it.wikipedia.org/wiki?curid=5325651", "title": "Claudius Berigardus", "text": ""}
{"id": "5325652", "revid": "1075114", "url": "https://it.wikipedia.org/wiki?curid=5325652", "title": "Claude Guillermet de Beauregard", "text": ""}
{"id": "5325658", "revid": "767487", "url": "https://it.wikipedia.org/wiki?curid=5325658", "title": "Cammy Bell", "text": ""}
{"id": "5325665", "revid": "149485", "url": "https://it.wikipedia.org/wiki?curid=5325665", "title": "Campionati europei di hockey su pista 1973", "text": "I Campionati Europei 1973 furono la 31\u00aa edizione dei campionati europei di hockey su pista; la manifestazione venne disputata in Germania a Iserlohn dal 5 al 12 agosto 1973.\nLa competizione fu organizzata dalla F\u00e9d\u00e9ration Internationale de Roller Sports.\nIl torneo fu vinto dalla nazionale portoghese per la 13\u00aa volta nella sua storia."}
{"id": "5325670", "revid": "599013", "url": "https://it.wikipedia.org/wiki?curid=5325670", "title": "Jos\u00e9 Delfim", "text": "Carriera.\nClub.\nDopo gli inizi a bassi livelli tra Boavista e Desportivo Aves, nel 1998 approda allo Sporting Lisbona dove, nell'annata seguente, conquister\u00e0 il suo primo e unico titolo in carriera, vincendo il campionato. Si trasferir\u00e0 al Marsiglia, senza per\u00f2 riuscire a trovare spazio nelle prime tre annate. In seguito ad una breve esperienza svizzera, far\u00e0 ritorno nel proprio paese natale, dove sceglier\u00e0 di appendere gli scarpini al chiodo al termine della stagione 2008-2009.\nNazionale.\nHa collezionato una sola presenza con la maglia della Nazionale, nel 2000."}
{"id": "5325683", "revid": "1494169", "url": "https://it.wikipedia.org/wiki?curid=5325683", "title": "Beasts", "text": ""}
{"id": "5325685", "revid": "465169", "url": "https://it.wikipedia.org/wiki?curid=5325685", "title": "Beast", "text": ""}
{"id": "5325686", "revid": "436907", "url": "https://it.wikipedia.org/wiki?curid=5325686", "title": "Life Is Sweet", "text": ""}
{"id": "5325687", "revid": "729019", "url": "https://it.wikipedia.org/wiki?curid=5325687", "title": "Eduardo Mourinha", "text": "Carriera.\nNazionale.\nHa giocato la sua unica partita con la maglia della Nazionale nel 1931."}
{"id": "5325688", "revid": "287204", "url": "https://it.wikipedia.org/wiki?curid=5325688", "title": "Beast (gruppo musicale)", "text": ""}
{"id": "5325690", "revid": "287204", "url": "https://it.wikipedia.org/wiki?curid=5325690", "title": "Beast (film)", "text": ""}
{"id": "5325691", "revid": "287204", "url": "https://it.wikipedia.org/wiki?curid=5325691", "title": "Beast (romanzo)", "text": ""}
{"id": "5325692", "revid": "287204", "url": "https://it.wikipedia.org/wiki?curid=5325692", "title": "Beast (album)", "text": ""}
{"id": "5325693", "revid": "287204", "url": "https://it.wikipedia.org/wiki?curid=5325693", "title": "Beast (singolo)", "text": ""}
{"id": "5325696", "revid": "250809", "url": "https://it.wikipedia.org/wiki?curid=5325696", "title": "Cratere Schickard", "text": "Schickard \u00e8 il nome di un cratere lunare, intitolato allo scienziato tedesco Wilhelm Schickard, situato nella parte sud-occidentale e vicino al bordo dell'emisfero lunare. Di conseguenza il cratere appare oblungo a causa del punto di vista angolato. Vicino al suo bordo settentrionale si trova il cratere Lehmann, ed a nord-est il pi\u00f9 piccolo cratere Drebbel. A sud-est di Schickard si trova Wargentin, un altopiano di origine lavica.\nIl bordo esterno di Schickard \u00e8 consumato in diverse zone da piccoli crateri da impatto. Il pi\u00f9 importante di questi, sul bordo sud-orientale, \u00e8 l'irregolare Schickard E.\nIl pianoro interno \u00e8 stato parzialmente inondato dalla lava, lasciando solo la parte sud-ovest scoperta e frastagliata.\nNel pianoro di Schickard si nota una banda triangolare di materiale con un basso valore di albedo, mentre ci sono zone relativamente pi\u00f9 scure a nord ed a sud-est. Questa caratteristica \u00e8 pi\u00f9 evidente quando il Sole forma un angolo relativamente alto con la superficie. Nel pianoro, in particolare nella zona sud-orientale, vi sono vari crateri da impatto pi\u00f9 piccoli.\nCrateri correlati.\nAlcuni crateri minori situati in prossimit\u00e0 di Schickard sono convenzionalmente identificati, sulle mappe lunari, attraverso una lettera associata al nome."}
{"id": "5325698", "revid": "125236239", "url": "https://it.wikipedia.org/wiki?curid=5325698", "title": "Teenage Kicks", "text": "Teenage Kicks \u00e8 un singolo del gruppo musicale punk rock nordirlandese The Undertones, pubblicato come singolo d'esordio nel 1978.\nDescrizione.\nScritta nell'estate del 1977 dal chitarrista John O'Neill, la canzone venne registrata in studio il 16 giugno 1978 ed inizialmente pubblicata su EP nel settembre seguente su etichetta indipendente Good Vibrations, prima della firma della band con la major Sire Records il 2 ottobre 1978. La Sire successivamente ottenne i diritti del materiale presente sull'EP \"Teenage Kicks\" e ripubblic\u00f2 la canzone su singolo il 14 ottobre, raggiungendo la trentunesima posizione nella classifica britannica Official Singles Chart. \nIl singolo non venne incluso nell'edizione originale del maggio 1979 dell'album \"The Undertones\"; tuttavia, la ristampa dell'ottobre 1979 incluse sia \"Teenage Kicks\" che \"Get Over You\", secondo singolo del gruppo.\nJohn Peel.\nL'influente disc jockey della BBC Radio 1 John Peel dichiar\u00f2 che \"Teenage Kicks\" era la sua canzone preferita in assoluto.\nNel 1978, John Peel suon\u00f2 il brano due volte di seguito durante la sua trasmissione radiofonica sulla BBC. Peel spesso era solito assegnare un voto ai singoli delle band emergenti con una serie di asterischi che potevano andare da 1 a 5. Nel caso di \"Teenage Kicks\", si dichiar\u00f2 cos\u00ec entusiasta della canzone da assegnarle ben 28 asterischi. Nel corso di un'intervista del 2001 concessa al \"The Guardian\", Peel disse di aver espresso la volont\u00e0 che sulla sua lapide funeraria venisse apposta una frase del testo di \"Teenage Kicks\": \"Teenage dreams, so hard to beat\".\nNel febbraio 2008, una lastra tombale con queste parole \u00e8 stata posizionata sulla tomba di Peel a Great Finborough.\nCover.\n\"Teenage Kicks\" \u00e8 stata reinterpretata da numerosi artisti, tra i quali:"}
{"id": "5325703", "revid": "278830", "url": "https://it.wikipedia.org/wiki?curid=5325703", "title": "Ka-in-gwa Abel", "text": "Ka-in-gwa Abel (, ; titolo internazionale Cain and Abel) \u00e8 un serial televisivo sudcoreano trasmesso su SBS dal 18 febbraio al 23 aprile 2009.\nTrama.\nLee Cho-in \u00e8 un dottore molto dotato e ha tutto ci\u00f2 che vuole, fatto che scatena l'invidia di suo fratello maggiore Seon-woo. Questi lo incolpa di avergli portato via tutto ci\u00f2 che aveva: l'affetto del padre, il riconoscimento come medico e la donna che ama."}
{"id": "5325705", "revid": "287204", "url": "https://it.wikipedia.org/wiki?curid=5325705", "title": "Beta Ethniki 1976-1977", "text": "La Beta Ethniki 1976-1977 \u00e8 la 18\u00aa edizione del campionato greco di calcio di secondo livello.\nGirone Nord.\nClassifica.\nLegenda:\nGirone Sud.\nClassifica.\nLegenda:"}
{"id": "5325708", "revid": "729019", "url": "https://it.wikipedia.org/wiki?curid=5325708", "title": "Band\u014dbashi (metropolitana di Yokohama)", "text": " \u00e8 una stazione della metropolitana di Yokohama che si trova nel quartiere di Naka-ku a Yokohama, ed \u00e8 servita dalla linea blu.\nStruttura.\nLa stazione \u00e8 realizzata sottoterra, e possiede un marciapiede a isola centrale con due binari passanti protetti da porte di banchina a mezza altezza."}
{"id": "5325710", "revid": "1632387", "url": "https://it.wikipedia.org/wiki?curid=5325710", "title": "Maino", "text": ""}
{"id": "5325713", "revid": "1782831", "url": "https://it.wikipedia.org/wiki?curid=5325713", "title": "Gruppo Sportivo 42\u00ba Corpo dei Vigili del Fuoco 1943-1944", "text": "Questa voce raccoglie le informazioni riguardanti il Gruppo Sportivo 42\u00ba Corpo Vigili del Fuoco nelle competizioni ufficiali della stagione 1943-1944.\nStagione.\nIl Gruppo Sportivo 42\u00ba Corpo dei Vigili del Fuoco, creato durante la seconda guerra mondiale in sostituzione della temporaneamente inattiva Associazione Calcio Spezia (avendone rilevata \"in toto\" la rosa), vinse il 20 luglio 1944 il campionato di Divisione Nazionale della Repubblica Sociale Italiana. Tale successo, inizialmente valido come titolo di \"Campione d'Italia\", fu disconosciuto dalla RSI l'8 agosto e dichiarato illegittimo dal Regno d'Italia il 5 ottobre dello stesso anno, salvo poi essere riconosciuto come titolo \"onorifico\" (ufficiale ma non equiparabile allo scudetto) il 22 gennaio 2002 dalla Federazione Italiana Giuoco Calcio.\nCon la delibera federale del 2002, inoltre, il titolo risulta attribuito \"de facto\" all'Associazione Calcio Spezia (in virt\u00f9 del citato rapporto di surrogazione fra i due club), sebbene i VV.FF. e lo Spezia fossero a tutti gli effetti due sodalizi distinti e lo Spezia non abbia quindi disputato la competizione bellica."}
{"id": "5325715", "revid": "767487", "url": "https://it.wikipedia.org/wiki?curid=5325715", "title": "Easier with Practice", "text": "Easier with Practice \u00e8 un film del 2009 scritto e diretto da Kyle Patrick Alvarez, con protagonista Brian Geraghty.\nIl soggetto del film si basa sull'articolo \"What are you wearing? \" di Davy Rothbart pubblicato su \"GQ\" dell'agosto 2006.\nTrama.\nDavy Mitchell \u00e8 un timido scrittore suoi trent'anni. Con suo fratello Sean, sono in un viaggio per promuovere una sua raccolta di racconti. Una notte, mentre il fratello \u00e8 fuori ed \u00e8 solo nella loro stanza di motel, Davy riceve una telefonata casuale da una donna misteriosa di nome Nicole.\nInizialmente confuso, Davy si lascia andare ed inizia a praticare sesso telefonico con la misteriosa voce. Davy ha un'erezione e Nicole lo porta a raggiungere l'orgasmo, il miglior sesso che Davy abbia mai avuto. Davy non ha mai avuto molta fortuna con le donne e ora si illude di aver trovato la sua anima gemella. Davy decide di incontrare Nicole, ma dovr\u00e0 fare i conti con la verit\u00e0 sulla misteriosa donna, ma soprattutto con la verit\u00e0 su se stesso.\nProduzione.\nCon un budget che si aggira attorno a 1.000.000 di dollari, le riprese si sono svolte tra aprile e maggio 2008 ad Albuquerque.\nDistribuzione.\nIl film \u00e8 stato presentato in numerosi festival cinematografici internazionali, tra cui Edinburgh International Film Festival, Montreal World Film Festival e AFI Fest. Il film \u00e8 stato distribuito limitatamente nella sale cinematografiche statunitensi il 26 febbraio 2010, per poi essere distribuito in DVD dal 6 aprile 2010.\nCollegamenti esterni.\n "}
{"id": "5325724", "revid": "729019", "url": "https://it.wikipedia.org/wiki?curid=5325724", "title": "Yoshinoch\u014d (metropolitana di Yokohama)", "text": " \u00e8 una stazione della metropolitana di Yokohama che si trova nel quartiere di Naka-ku a Yokohama, ed \u00e8 servita dalla linea blu, che ha sostituito l'omonima fermata del tram di Yokohama, soppresso nel 1972.\nStruttura.\nLa stazione \u00e8 realizzata sottoterra, e possiede un marciapiede a isola centrale con due binari passanti protetti da porte di banchina a mezza altezza."}
{"id": "5325728", "revid": "149485", "url": "https://it.wikipedia.org/wiki?curid=5325728", "title": "Campionati europei di hockey su pista 1975", "text": "I Campionati Europei 1975 furono la 32\u00aa edizione dei campionati europei di hockey su pista; la manifestazione venne disputata in Italia a Viareggio dal 7 al 14 settembre 1975.\nLa competizione fu organizzata dalla F\u00e9d\u00e9ration Internationale de Roller Sports.\nIl torneo fu vinto dalla nazionale portoghese per la 14\u00aa volta nella sua storia."}
{"id": "5325730", "revid": "228587", "url": "https://it.wikipedia.org/wiki?curid=5325730", "title": "Soldano (disambigua)", "text": ""}
{"id": "5325731", "revid": "8660", "url": "https://it.wikipedia.org/wiki?curid=5325731", "title": "Robert Johnson (disambigua)", "text": ""}
{"id": "5325732", "revid": "729019", "url": "https://it.wikipedia.org/wiki?curid=5325732", "title": "La Castiglia", "text": "La Castiglia era la residenza privilegiata e fortificata dei marchesi di Saluzzo, appartenenti al ramo Del Vasto degli Aleramici, dal 1175 al 1548 regnanti sull'omonimo marchesato che, conteso fra il regno di Francia ed il ducato di Savoia per la sua strategica posizione, lott\u00f2 per il dominio sul Piemonte. La rocca domina tuttora il panorama della cittadina.\nStoria e descrizione.\nLa \"salita al castello\", antico sito commerciale, poi sede del potere civile e marchesale del borgo trecentesco, conduceva alla fortezza, ed era caratterizzata da una teoria di dimore gentilizie e dal palazzetto della Zecca (probabilmente un deposito, giacch\u00e9 l'officina monetaria del marchesato si trovava a Carmagnola). Davanti al torrione circolare e al portale d'ingresso fu collocata nel Settecento la fontana della Drancia, realizzata nel 1481, il cui originale \u00e8 oggi custodito nel loggiato della poco distante Casa Cavassa.\nEdificata originariamente come roccaforte per volere del marchese Tommaso I (1244-1296) tra il 1271 e il 1286, unitamente alla prima cinta muraria, al fine di rimpiazzare l'antico \"castel Soprano\". L'appellativo \"Castiglia\" derivava forse dal fatto che nel luogo esisteva un certo numero di fortificazioni: \"castella\", parola latina con il significato di \"castelli\". L'ubicazione sul punto pi\u00f9 alto del paese assicurava la ricerca di riservatezza da parte della famiglia reggente che, in ogni caso, poteva vigilare in modo esauriente su tutto ci\u00f2 che succedeva nella parte bassa.\nNel corso dei secoli la rocca sub\u00ec radicali ampliamenti, a causa della crescente importanza conquistata dal marchesato: fu munita di quattro torrioni collegati da solidi baluardi, di ponte levatoio e circondata da un ampio fossato. Nel XV secolo, inoltre, in considerazione di un propizio periodo contraddistinto da pace e benessere, il marchese Tommaso III (1336-1357) fece compiere decisivi lavori per convertire la fortezza in dimora gentilizia, degna della casata che vi risiedeva.\nNel 1492 il sovrano di Saluzzo Ludovico II (1475-1504), in occasione del suo secondo matrimonio con la francese Margherita di Foix-Candale (1473-1536), in suo onore, prima che arrivasse in citt\u00e0, ordin\u00f2 l'erezione del massiccio torrione rotondo, sopravvissuto fino ad oggi, e fece affrescare le stanze di rappresentanza come si confaceva a una dimora signorile del Cinquecento (tali opere non esistono pi\u00f9).\nDopo la morte del consorte, Margherita, attraverso l'avvicendamento al potere di quattro suoi figli (Michele Antonio, Giovanni Ludovico, Francesco e Gabriele, ultimo marchese), esercit\u00f2 un ruolo determinante sugli affari del piccolo Stato. Si trasfer\u00ec, tuttavia, dalla \"Castiglia\" al castello di Revello che divent\u00f2 la sua residenza preferita.\nEstintasi nel 1548 la dinastia regnante, il territorio saluzzese fu annesso a regno di Francia e, nel 1601, al ducato di Savoia. Inizi\u00f2 per la rocca un periodo di inarrestabile decadenza durata fino ai giorni nostri. Fu variamente adibita a sede del presidio militare francese, poi sabaudo, ad abitazione di personalit\u00e0 governative, a ricovero per malati ed, infine, a temuto carcere fino al 1992. Nel 2002 il Demanio la diede in comodato al comune di Saluzzo che procedette ad attenti restauri con l'intento di una destinazione museale.\nNei primi anni dell'Ottocento la Castiglia era soltanto un castello abbandonato, riprodotto su stampe e disegni di alcuni artisti. Si procedette all'abbattimento e a drastiche modifiche di importanti sue parti, furono devastate le pitture quattrocentesche. Per avere un'idea di come fosse in origine, esternamente ed internamente, \u00e8 opportuno ammirare le litografie che lo rappresentano o leggere il capitolo in cui lo descrive lo scrittore Delfino Muletti nella sua monumentale opera sulla storia del marchesato.\nI Musei della Castiglia.\nGrazie ai restauri avviati nel 2006, il complesso ha aperto al pubblico, dedicando la maggior parte dei suoi locali agli spazi museali, ad eventi di promozione culturale e turistica e ad un ristorante. Al piano terra si trova la collezione permanente IGAV dedicata all\u2019arte contemporanea, con la quale la Castiglia \u00e8 entrata a far parte dei \u201cluoghi del contemporaneo\u201d, individuati dal Ministero dei Beni e delle Attivit\u00e0 Culturali e del Turismo. Sito al terzo piano, il Museo della Civilt\u00e0 Cavalleresca presenta la storia del Marchesato di Saluzzo a cavallo tra 1100 e 1500. Dalla chiusura del carcere (1992) l\u2019edificio ospita al piano interrato, nei locali del vecchio penitenziario, il Museo della Memoria Carceraria "}
{"id": "5325733", "revid": "119626516", "url": "https://it.wikipedia.org/wiki?curid=5325733", "title": "Golfo di Palermo", "text": "Il golfo di Palermo \u00e8 una insenatura situata vicino alla citt\u00e0 dal quale prende il nome: Palermo. Anche parte dell'area metropolitana palermitana si affaccia sul golfo nei tratti rientranti nei confini territoriali dei comuni di Ficarazzi e Bagheria.\nGeografia.\nIl golfo affacciato sul Mar Tirreno, si estende da Nord (dove il massiccio del Monte Pellegrino lo separa dalla \"baia di Mondello, \"localit\u00e0 balneare di Palermo) alla costa alta e rocciosa di Capo Zafferano a Sud-Est.\nNel golfo sfocia il fiume Oreto (principale corso d'acqua di Palermo). \nStoria.\nLa storia di questo tratto di mare \u00e8 assai ricca. Le prime tracce di vita si hanno sul Monte Pellegrino dove gi\u00e0 nel Paleolitico uomini vivevano nelle caverne. Di grande importanza fu la fase Fenicia dove il golfo divenne uno snodo portuale per mercanzie e uomini provenienti dalle coste del Medio Oriente. Con i Fenici inoltre nacque la citt\u00e0 di Palermo nel 734 A.c.. Dal momento della fondazione della citt\u00e0 principale del golfo societ\u00e0 e popoli sono passate dalle coste di questo golfo: Bizantini, Arabi Kalbiti, Normanni, Svevi, Angioini, Spagnoli per poi giungere ad oggi.\nEconomia.\nL'economia del golfo di Palermo ruota da sempre attorno alla pesca, alle attivit\u00e0 portuali, e all'agricoltura sulle coste. \nLa pesca \u00e8 praticata oggi specie in piccoli borghi affacciati su questo tratto di mare, Aspra ne \u00e8 un fulgido esempio qui si pratica la pesca di Pesce azzurro. A Palermo ha sede invece un vasto mercato ittico che \u00e8 ben distante dalla pesca tradizionale dei piccoli borghi e che punta invece alle aste del pescato e alle esportazioni all'estero. \nIl Porto di Palermo uno dei maggiori del Mar Mediterraneo rappresenta il cuore navale del golfo. Da qui partono ogni giorno collegamenti marittimi per tante destinazioni: per Tunisi, per Cagliari per la dirimpettaia Isola di Ustica e tante altre con partenze quotidiane. Tante sono anche le navi da crociera che fanno tappa nel golfo durante l'anno.\nAgrumi come limoni e mandarini tardivi sono intensamente coltivati sulle coste del golfo. La calda corrente del Mar Tirreno rende il golfo un habitat ideale non solo per la maturazione ottimale degli agrumi ma anche di altre variet\u00e0 di frutti e ortaggi."}
{"id": "5325736", "revid": "729019", "url": "https://it.wikipedia.org/wiki?curid=5325736", "title": "Maita (metropolitana di Yokohama)", "text": " \u00e8 una stazione della metropolitana di Yokohama che si trova nel quartiere di Minami-ku a Yokohama, ed \u00e8 servita dalla linea blu, che ha sostituito l'omonima fermata del tram di Yokohama, soppresso nel 1972.\nStruttura.\nLa stazione \u00e8 realizzata sottoterra, e possiede due marciapiedi laterali con due binari passanti protetti da porte di banchina a mezza altezza."}
{"id": "5325738", "revid": "1142403", "url": "https://it.wikipedia.org/wiki?curid=5325738", "title": "Urotelio", "text": ""}
{"id": "5325739", "revid": "287204", "url": "https://it.wikipedia.org/wiki?curid=5325739", "title": "Soldani", "text": ""}
{"id": "5325742", "revid": "1494169", "url": "https://it.wikipedia.org/wiki?curid=5325742", "title": "Soldan", "text": ""}
{"id": "5325747", "revid": "663330", "url": "https://it.wikipedia.org/wiki?curid=5325747", "title": "Tamer Hassan", "text": ""}
{"id": "5325751", "revid": "123442288", "url": "https://it.wikipedia.org/wiki?curid=5325751", "title": "Achille Serrao", "text": "Laureato in Giurisprudenza, ha lavorato presso l'Istituto Centrale di Statistica fino al pensionamento avvenuto nel 1996.\nBiografia.\nL'esordio \u201cufficiale\u201d in poesia ha luogo nel 1968 con la pubblicazione della silloge \"Stella polare\", per le edizioni di Crisi e Letteratura, una rivista letteraria di cui \u00e8 redattore. Fin dagli esordi appaiono chiari i suoi riferimenti letterari: il simbolismo francese, il surrealismo e l'ermetismo.\nSignificativa la frequentazione del poeta Mario Luzi, che inizia e si consolida negli anni in cui, per motivi di lavoro Serrao si trasferisce a Firenze (1979-1981). \u00c8 proprio in questo periodo che perde il padre (1980), un evento che avr\u00e0 degli effetti non trascurabili nel passaggio dalla lingua al dialetto (1989-1990), se \u00e8 vero che tale svolta viene generata, oltre che da una meditata scelta linguistica, esito di una lunga ricerca e un'intensa sperimentazione letteraria concentrata soprattutto tra l'87 e il '90, anche dal rapporto con il paterno e la sua terra di origine, il paese di Caivano in provincia di Napoli. \u00abEmerico Giachery, prefacendo \"La draga, le cose\" del 1997, metteva giustamente in rilievo la motivazione \u2018paterna\u2019 della scelta dialettale di Serrao, contrapposta ad una \u2018materna\u2019, venata di nostalgica assenza, di recupero psichico di una lingua-madre, che caratterizza autori come Pasolini e Albino Pierro.\u00bb\nLa stagione neodialettale si apre con \"Mal'aria\", il primo volume di poesie in dialetto, pubblicato nel 1990 con l'introduzione critica di Franco Loi; seguono \"'O ssupierchio\" (1993), \"'A canniatura\" (1993), \"Cecat\u00e8lla\" (1995), \"Semm\u00e8nta v\u00e8rde\" (1996), \"Giro di casa\" (2001) e \"Disperse\" (2008).\nAlcuni suoi testi poetici sono presenti nell'opera in tre volumi a cura di Franco Brevini, \"La poesia in dialetto: storia e testi dalle origini al Novecento\" (Mondadori, \"I Meridiani\", 1999), alla quale Serrao ha collaborato anche come traduttore e producendo note filologiche su testi di autori campani vissuti tra i secoli XVI e XX. Altre sue liriche compaiono nell'antologia \"Nuovi poeti italiani 5\", a cura di Franco Loi (Torino, Einaudi, 2004); questa include poesie in dialetto di undici autori non esordienti (contrariamente a quanto suggerisce il titolo del volume), che per\u00f2 non avevano ancora pubblicato, all'epoca dell'uscita del libro, presso le maggiori case editrici.\nSuoi testi poetici, narrativi e critici sono stati tradotti in inglese, francese, spagnolo, olandese, serbo-croato, rumeno.\nOpere.\nSaggistica.\n\"Mario Luzi: Atti del convegno di studi. Siena, 9-10 maggio 1981\", a cura di Achille Serrao, Roma, 1983\nRiconoscimenti.\nNel 1988, con il libro \"Cammeo\", vince la seconda edizione del Premio Letterario Chianti.\nNel 2001 vince l' XXIX edizione del Premio Scanno nella sezione \"Tradizioni popolari\".\nNel 2007 vince il premio \"Una vita per il dialetto\" per la creazione del \"Centro di documentazione della poesia dialettale\".\nNel 2008 vince l'VIII edizione del Premio Pascoli, sezione dialettale, con la raccolta \"Disperse\""}
{"id": "5325784", "revid": "1543377", "url": "https://it.wikipedia.org/wiki?curid=5325784", "title": "Rom (Marvel Comics)", "text": "Rom (noto anche come Rom the Spaceknight) \u00e8 un supereroe cosmico dei fumetti dell'universo Marvel. Nato come action figure, il personaggio compare per la prima volta nei fumetti in \"Rom: Spaceknight\" n.1 (dicembre 1979) realizzato da Bill Mantlo e Sal Buscema. Nel 2015 i diritti del personaggio sono stati acquistati dalla Hasbro insieme all'annuncio di una nuova serie a fumetti dalla IDW comics.\nStoria editoriale.\nGiocattolo.\n\"Rom The Spaceknight\" fu originariamente un'action figure ideata da Scott Dankman, Richard C. Levy, e Bryan L. McCoy. Venne venduto alla Parker Brothers e fu l'ispirazione per la serie a fumetti. Il giocattolo si chiamava originariamente COBOL ma venne poi chiamato in Rom, prendendo il nome da ROM (Read-Only Memory) dalla Parker Brothers.\nIl giocattolo rappresent\u00f2 una svolta per la Parker Brothers, che fino ad allora produceva principalmente giochi da tavolo, e dato che i giocattoli elettronici erano allora ancora nuovi, fu presa la decisione di produrre la figure il pi\u00f9 economicamente possibile. Di conseguenza, il giocattolo aveva pochi punti di articolazione e due piccole lenti rosse facevano da occhi per Rom invece di essere verdi, come originariamente ideato, che erano pi\u00f9 costosi da fare.\nPoco dopo il suo debutto, Rom apparve in un angolo della copertina del numero di \"Time\" del 10 dicembre 1979. Viene menzionato nell'articolo \"Those Beeping, Thinking Toys\" dove veniva criticata la carenza di articolazioni del giocattolo.\nSerie a fumetti.\nPer creare interesse verso il giocattolo, la Parker Brothers diede la licenza del personaggio alla Marvel Comics, che realizz\u00f2 una serie a fumetti con Rom protagonista. Il fumetto espanse la premessa che Rom \u00e8 un cyborg, dandogli una storia di origini, personalit\u00e0, antagonisti e personaggi di support, oltre che interazioni con alcuni personaggi dell'universo Marvel. La serie venne scritta da Bill Mantlo e disegnata da Sal Buscema.\nIl giocattolo tuttavia ebbe scarso successo: dopo aver venduto solo dalle 200.000 alle 300.000 unit\u00e0 negli Stati Uniti, la Parker Brothers abbandon\u00f2 la linea.\nIl fumetto ebbe una vita pi\u00f9 lunga del giocattolo che pubblicizzava. La serie a fumetti dur\u00f2 75 numeri dal dicembre 1979 al febbraio 1986 e gli incontri di Rom con vari eroi e cattivi lo resero parte della continuity della Marvel.\nTrama del fumetto.\nIl Direttore Primario del pianeta Galador, dopo aver appreso di un attacco degli Spettri Neri che aveva distrutto un'intera flotta spaziale, ricerc\u00f2 tra la popolazione del suo pianeta dei volontari, che sacrificassero i loro corpi umani per essere sottoposti a una trasformazione chirurgica che li avrebbe resi un esercito di cyborg guerrieri chiamati Cavalieri Spaziali, che si sarebbero adattati ai rigori dello spazio esterno. Rom, il primo tra milioni a rispondere alla pubblica chiamata, fu uno dei circa cento che vennero accettati e trasformati. Venne sottoposto a un'operazione chirurgica durante la quale il suo cervello venne trapiantato in un esoscheletro composto da circuiti cibernetici e in un'armatura, all'interno della quale erano stati innestati i suoi centri nervosi. Il resto del corpo originale di Rom, unitamente ai corpi degli altri Cavalieri, venne tenuto al sicuro su Galador. I Galadoriani, infatti, intendevano, una volta terminata la guerra con gli Spettri Neri, ridare ai Cavalieri Spaziali la loro umanit\u00e0.\nRom e gli altri Cavalieri abbandonarono Galador per inseguire gli Spettri Neri attraverso l'Universo, inseguimento che dur\u00f2 quasi duecento anni. Quando una sonda galadoriana rilev\u00f2 una massiccia concentrazione di Spettri Neri sulla Terra, dove gli alieni mutaforma si erano mischiati in mezzo agli altri esseri umani, Rom si offr\u00ec volontario per andare sulla Terra ed affrontare la minaccia degli Spettri da solo, dal momento che la presenza dell'armata dei Cavalieri Spaziali avrebbe senza dubbio messo in allarme la popolazione locale. Mentus, reggente di Galador, accett\u00f2 la proposta di Rom, che cos\u00ec approd\u00f2 sulla Terra, per la precisione nella citt\u00e0 di Clairton, West Virginia.\nI primi suoi atti lo portarono ad incontrare e salvare due persone, Archie Stryker e Brandy Clark, che vennero messe a conoscenza della minaccia che gravava sulla loro citt\u00e0. Nel frattempo, ritenendosi indifesi senza i Cavalieri Spaziali, i galadoriani crearono una nuova generazione di Cavalieri Spaziali cyborg, che si rivelarono pi\u00f9 potenti e veloci degli originali.\nLa guerra di Rom contro gli Spettri and\u00f2 avanti tra poche vittorie e numerose disgrazie, in quanto i malvagi alieni riuscirono ad uccidere gran parte della popolazione di Clairton, incluso Brock Jones, l'eroe noto come Torpedo. Brandy Clark, tuttavia, che si era innamorata di Rom, non venne uccisa. Nel tentativo di divenire simile a lui, venne magicamente unita all' armatura della deceduta Starshine per mano dello Spettro Nero chiamato Dottor Dredd. Come nuova Starshine, Brandy divenne fedele alleata di Rom nella guerra contro gli Spettri Neri, ma alla fine ritorn\u00f2 alla sua forma umana grazie alla creatura nota come Hybrid.\nIntento degli Spettri era far s\u00ec che il loro mondo, Wraithworld, si fondesse con la Terra e ne prendesse il posto. Un gran numero di supereroi terrestri si un\u00ec allora a Rom nella battaglia finale contro gli Spettri, mentre il loro mondo iniziava ad avvicinarsi. Poi, nello spazio, Rom us\u00f2 il neutralizzatore per dare potenza a un neutralizzatore ancora pi\u00f9 grande progettato da Forge. Rom rivolse il potere di questo immenso neutralizzatore contro Wraithworld, annullando le sue energie mistiche e facendo s\u00ec che il pianeta cessasse di esistere. Dal momento che gli Spettri Neri sparsi in tutto l'universo traevano le loro energie mistiche da Wraithworld, nessuno di loro pot\u00e9 pi\u00f9 far uso della magia. Rom allora approfitt\u00f2 della situazione e us\u00f2 il neutralizzatore per bandire tutti i rimanenti Spettri presenti sulla Terra nel Limbo (anche se \u00e8 certo che vi siano altri Spettri in giro per l'universo). Completata la sua missione, Rom abbandon\u00f2 il pianeta blu per tornare a viaggiare nello spazio esterno.\nQualche tempo dopo, l'Arcano sped\u00ec Brandy Clark su Galador, dove scopr\u00ec che una nuova generazione di Cavalieri Spaziali aveva preso il controllo del pianeta ed annientato gran parte della sua popolazione. Grazie ad un portale spaziale Shi'Ar, anche Rom ed un gruppo di altri Cavalieri noti come lo Squadrone dei Cavalieri Spaziali raggiunsero Galador. Tuttavia ci\u00f2 non imped\u00ec che uno dei Cavalieri Spaziali malvagi, Heatwave, distrusse i corpi criogenicamente preservati della prima generazione di Cavalieri, mentre i suoi compagni uccidevano i rimanenti galadoriani. \nIl leader della seconda generazione, Dominor, aveva inizialmente sperato che i suoi Cavalieri sarebbero ritornati a una forma umana e sarebbero stati i progenitori di una nuova e pi\u00f9 forte razza galadoriana. Tuttavia, Dominor in seguito progett\u00f2 di sposare Brandy Clark, di modo tale da divenire lui stesso progenitore di questa nuova razza. Rom si oppose per\u00f2 ai suoi piani e lo sconfisse in battaglia. Preda della disperazione, Dominor us\u00f2 allora il Neutralizzatore di Rom per suicidarsi.\nGli altri componenti della prima generazione di Cavalieri Spaziali trovarono Rom su Galador, mentre Brandy scopriva le porzioni di corpo criogenicamente preservate del suo corpo: non erano state dunque distrutte. Rom pot\u00e9 cos\u00ec tornare alla sua forma umana e sposare Brandy Clark. \nInsieme divennero i progenitori di una nuova razza galadoriana ed ebbero due figli: Tristan e Balin.\nPoteri e abilit\u00e0.\nCome Cavaliere Spaziale, Rom possedeva una speciale armatura che gli donava forza e resistenza sovraumana alle lesioni, anche nel vuoto dello spazio. L'armatura era in grado di volare grazie a due razzi gemelli piazzati sui piedi, inoltre poteva riparare i danni e possedeva sensori in grado di localizzare alterazioni nello spazio. \nRom utilizzava molti dispositivi tecnologici, solitamente collocati, se non usati, in una tasca iper-dimensionale. Tra questi un analizzatore capace di esaminare la struttura molecolare di un essere per stabilire se la sua fisiologia fosse aliena, nonch\u00e9 un traduttore capace di comprendere ogni linguaggio.\nLa sua arma principale, per\u00f2, era il neutralizzatore. Capace di neutralizzare i campi di energia, quando il suo raggio veniva diretto contro uno Spettro Nero esso veniva esiliato nel Limbo. A piena potenza, il neutralizzatore era potenzialmente in grado di uccidere qualsiasi essere vivente. A bassa potenza, invece, il neutralizzatore poteva annullare le radiazioni velenose. Solo gli Spettri Neri potevano essere spediti nel Limbo: gli umani non potevano sostenere l'energia necessaria per il trasferimento. Chiunque eccetto Rom abbia tentato di usare (non semplicemente toccare) il neutralizzatore \u00e8 stato distrutto."}
{"id": "5325785", "revid": "1494169", "url": "https://it.wikipedia.org/wiki?curid=5325785", "title": "Narda", "text": ""}
{"id": "5325786", "revid": "1543377", "url": "https://it.wikipedia.org/wiki?curid=5325786", "title": "Ammutinamento della USS Kitty Hawk", "text": "L'ammutinamento della \"USS Kitty Hawk\" \u00e8 stato un disordine di origine razziale verificatosi sulla portaerei della US Navy la notte tra il 12 e il 13 ottobre 1972, al largo delle coste del Vietnam durante l'operazione Linebacker. Molti componenti dell'equipaggio rimasero feriti, ma la \"Kitty Hawk\" partecip\u00f2 all'operazione \"Linebacker\" come da programma.\nCirca 100-200 membri di colore della \"Kitty Hawk\" si ribellarono in conseguenza del malcontento creatosi verso la Marina e gli ufficiali del \"Kitty Hawk,\" che sembravano rappresentare il razzismo istituzionalizzato sulla nave. Fra i motivi del malcontento stava il convincimento che ai marinai di colore dell'equipaggio fossero abitualmente assegnati compiti servili o degradanti. I marinai di colore credevano pure che i marinai bianchi subissero (a parit\u00e0 di violazione commessa) sanzioni disciplinari pi\u00f9 blande di quelle comminate ai commilitoni di colore. Inoltre, c'era un persistente risentimento in conseguenza di una rissa a sfondo razziale che aveva coinvolto marinai della \"Kitty Hawk\" nelle Filippine poco prima che la nave salpasse.\nNel corso del tumulto, alcuni marinai di colore assalirono e ferirono numerosi membri bianchi dell'equipaggio. Tre dovettero essere portati a terra per ricevere cure ospedaliere. In totale furono da 45 a 60 gli uomini della \"Kitty Hawk\" rimasti feriti. Il comandante della portaerei \u2014 capitano Marland Townsend e il suo vice \u2014 \"commander\" Benjamin Cloud (che era un ufficiale di colore) \u2014 dissuasero i rivoltosi da ulteriori atti di violenza e impedirono ai marinai bianchi di compiere rappresaglie. In tal modo la portaerei fu in grado di lanciare le sue missioni aeree secondo il programma di \"Linebacker\" per la mattinata del 12 ottobre. Diciannove dei rivoltosi furono in seguito ritenuti colpevoli dalla Marina per almeno un capo di imputazione connesso all'ammutinamento. \nL'incidente ebbe notoriet\u00e0 grazie al \"New York Times\". Le successive agitazioni razziali sulla (gemella della \"Kitty Hawk)\" provocarono delle audizioni al Congresso per esaminare le relazioni razziali nella Marina, e politiche e programmi stabiliti dai capi della Marina per fronteggiare i problemi razziali."}
{"id": "5325787", "revid": "339392", "url": "https://it.wikipedia.org/wiki?curid=5325787", "title": "Castello di Saluzzo", "text": ""}
{"id": "5325794", "revid": "110222495", "url": "https://it.wikipedia.org/wiki?curid=5325794", "title": "Pietro Zanfagnini", "text": "Biografia.\nNato a Udine il 7 novembre 1932, membro del Partito Socialista Italiano e di professione avvocato, ricopr\u00ec diverse cariche per la regione Friuli Venezia Giulia e per il partito, per poi assumere, nel 1990, quella di primo cittadino della citt\u00e0 natale, sostenuto, oltre che dal P.S.I, dalla D.C., dal P.S.D.I. e dal P.L.I. e risultando cos\u00ec il primo sindaco non democristiano della capitale del Friuli nel secondo dopoguerra. Si dimise nel 1993 perch\u00e9 rinviato a giudizio per finanziamento illecito del quale risult\u00f2 del tutto estraneo e pienamente assolto. Era figlio di Umberto Zanfagnini, gi\u00e0 deputato socialdemocratico nella I legislatura dal 1948 al 1953."}
{"id": "5325809", "revid": "86599", "url": "https://it.wikipedia.org/wiki?curid=5325809", "title": "Cratere Langevin", "text": "Langevin \u00e8 un cratere lunare di 57,8 km situato nella parte nord-occidentale della faccia nascosta della Luna, ad est del cratere Campbell e ad ovest del cratere Chandler.\nSi tratta di un cratere notevolmente danneggiato che \u00e8 stato oggetto di impatti meteorici multipli sovrapposti. La depressione che il cratere Langevin crea nella superficie \u00e8 scarsamente distinguibile dal terreno circostante. Il bordo esterno e le caratteristiche interne hanno perso molto della loro conformazione originaria a causa di questa notevole usura. Lungo il bordo si trovano dei crateri pi\u00f9 piccoli, tra i quali un gruppo lungo il bordo sud-occidentale ed un cratere singolo lungo il bordo nord-orientale. L'interno \u00e8 segnato da tanti piccoli crateri.\nIl cratere \u00e8 dedicato al fisico francese Paul Langevin.\nCrateri correlati.\nAlcuni crateri minori situati in prossimit\u00e0 di Langevin sono convenzionalmente identificati, sulle mappe lunari, attraverso una lettera associata al nome."}
{"id": "5325818", "revid": "287204", "url": "https://it.wikipedia.org/wiki?curid=5325818", "title": "Life Is Sweet (album)", "text": ""}
{"id": "5325819", "revid": "287204", "url": "https://it.wikipedia.org/wiki?curid=5325819", "title": "Life Is Sweet (singolo)", "text": ""}
{"id": "5325821", "revid": "287204", "url": "https://it.wikipedia.org/wiki?curid=5325821", "title": "The Lodger (film)", "text": ""}
{"id": "5325822", "revid": "287204", "url": "https://it.wikipedia.org/wiki?curid=5325822", "title": "Now and Forever (album)", "text": ""}
{"id": "5325823", "revid": "287204", "url": "https://it.wikipedia.org/wiki?curid=5325823", "title": "Il pensionante (film)", "text": ""}
{"id": "5325833", "revid": "287204", "url": "https://it.wikipedia.org/wiki?curid=5325833", "title": "Gaetano Savini", "text": "Biografia.\nNella giovent\u00f9 intraprese un percorso di studi artistico, prima all'Accademia di belle arti di Ravenna poi in quella di Bologna sotto le veci dei professori Guardassoni e Samoggia. Infine termin\u00f2 gli studi all'Accademia di belle arti di Firenze, laureandosi nel 1876.\nSubito dopo il percorso scolastico tenne cattedra all'Accademia di belle arti di Pisa, per poi passare a quella di Ravenna dove insegn\u00f2 fino al 1910.\nNel 1882 dipinse la volta della Sala del Consiglio nel palazzo comunale di Ravenna.\nS\u00ec dedic\u00f2, specialmente nella seconda parte della sua vita, agli studi su Ravenna antica, passione che coltivava fin da giovane. In particolare pubblic\u00f2 diverse monografie e molti articoli sui quotidiani locali riguardo a questo tema. Celebri sono le sue piante, mappe e prospettive della citt\u00e0.\nEbbe numerose discussioni con esponenti classici dell'archeologia quali Corrado Ricci e Santi Muratori.\nDopo la sua morte il fratello don Giovanni Savini raccolse le sue opere e organizz\u00f2 una mostra per presentarle e donarle alla citt\u00e0.\nRiconoscimenti.\nA Ravenna, una via \u00e8 stata intitolata a suo nome."}
{"id": "5325834", "revid": "124123", "url": "https://it.wikipedia.org/wiki?curid=5325834", "title": "Peter Blok", "text": "Biografia.\nBlok ha recitato in diversi teatri e compagnie teatrali, tra cui il Toneelgroep Centrum, il Nieuwe Komedie, il Nationale Toneel, il Toneel Speelt in Regio Theater Zaandam. Block \u00e8 anche un doppiatore del film di animazione, tra cui \"Il gobbo di Notre Dame\", \"Tarzan\", \"Stuart Little 2\" e \"Shrek 2\". Narratore nel tour audio del Palazzo di Het Loo, \u00e8 stato sposato con la scrittrice e giornalista Maria Goos, che ha incontrato a scuola di recitazione e con cui ha avuto due figlie. Nel 2013 il matrimonio \u00e8 stato sciolto. Nel marzo 2014 \u00e8 stato annunciato che Blok ha una relazione con la collega Tjitske Reidinga, che ha incontrato durante le riprese di \"De verbouwing\"."}
{"id": "5325838", "revid": "834", "url": "https://it.wikipedia.org/wiki?curid=5325838", "title": "Now &amp; Forever", "text": ""}
{"id": "5325841", "revid": "767487", "url": "https://it.wikipedia.org/wiki?curid=5325841", "title": "Maddalena di Waldeck", "text": "Matrimoni e figli.\nPrimo matrimonio.\nIl 5 febbraio 1576 spos\u00f2 il conte Filippo Luigi I di Hanau-M\u00fcnzenberg. Questo matrimonio aveva alcune caratteristiche interessanti per il suo tempo. In primo luogo, sembra fosse un matrimonio d'amore. Nella visione medievale della nobilt\u00e0, Maddalena era di rango inferiore rispetto a Filippo. Politicamente, il matrimonio poteva anche rappresentare un ritiro consapevole da parte del suo sposo dall'influenza politica dominante del suo tutore, il conte Giovanni VI di Nassau-Dillenburg, che avrebbe preferito che Filippo Luigi sposasse un membro della famiglia Nassau. La famiglia di Maddalena era invece orientata pi\u00f9 verso il langraviato d'Assia e l'arcivescovado di Colonia.\nMaddalena e Filippo Luigi ebbero quattro figli:\nSecondo matrimonio.\nIl 24 novembre 1581, spos\u00f2 il Conte Giovanni VII di Nassau-Siegen. Maddalena si convert\u00ec alla confessione calvinista del suo secondo marito. Si trasfer\u00ec con lui a Dillenburg, portando con s\u00e9 i due figli sopravvissuti nati dal suo primo matrimonio. Ci\u00f2 port\u00f2 Filippo Luigi II ad essere allevato da calvinista. Quando Filippo Luigi II divenne conte di Hanau-M\u00fcnzenberg nel 1595, istitu\u00ec il calvinismo come fede del luogo, la cosiddetta \"seconda Riforma\" della contea.\nMaddalena e Giovanni ebbero dodici figli:"}
{"id": "5325858", "revid": "695564", "url": "https://it.wikipedia.org/wiki?curid=5325858", "title": "Palisades", "text": ""}
{"id": "5325860", "revid": "1406147", "url": "https://it.wikipedia.org/wiki?curid=5325860", "title": "Associazione Calcio Belluno 1972-1973", "text": "Questa voce raccoglie le informazioni riguardanti l'Associazione Calcio Belluno nelle competizioni ufficiali della stagione 1972-1973."}
{"id": "5325863", "revid": "767487", "url": "https://it.wikipedia.org/wiki?curid=5325863", "title": "A Film with Me in It", "text": "A Film with Me in It \u00e8 un film del 2008 diretto da Ian Fitzgibbon.\nDistribuzione.\nIl film \u00e8 stato presentato in anteprima in vari festival internazionali, come il Galway Film Fleadh in Irlanda il 12 luglio 2008, l'Edinburgh International Film Festival in Scozia il 26 luglio, ed il Toronto International Film Festival in Canada il 5 settembre. In Irlanda \u00e8 stato regolarmente distribuito nelle sale il 17 ottobre 2008.\nRiconoscimenti.\nIl film \u00e8 stato nominato per sei premi IFTA, incluso miglior film, miglior attore (Dylan Moran) e miglior sceneggiatura (Mark Doherty), senza per\u00f2 aggiudicarsi nessuno dei premi.\n\u00c8 stato premiato alla ventottesima edizione dell'International Istanbul Film Festival in Turchia vincendo il premio speciale della giuria."}
{"id": "5325865", "revid": "767487", "url": "https://it.wikipedia.org/wiki?curid=5325865", "title": "In Her Place", "text": "In Her Place \u00e8 un film del 2014 diretto da Albert Shin.\nTrama.\nUna donna misteriosa proveniente da una grande citt\u00e0 arriva in una fattoria rurale in Corea del Sud, dove viene accolta da una vecchia donna e da sua figlia adolescente. Le tre donne rimangono in isolamento e, quando cominciano a calcare il nuovo ritmo di vita insieme, lavorano per colmare un vuoto nelle loro vite. Ma ben presto, la loro disposizione d'animo si trasforma in qualcosa di pi\u00f9 di quello che si aspettavano."}
{"id": "5325874", "revid": "1543377", "url": "https://it.wikipedia.org/wiki?curid=5325874", "title": "Rally di Svezia 2015", "text": "L'63\u00aa edizione del Rally di Svezia, seconda prova del Campionato del mondo rally 2015, si \u00e8 corsa dal 12 al 15 febbraio ed \u00e8 stata vinta da S\u00e9bastien Ogier."}
{"id": "5325877", "revid": "287204", "url": "https://it.wikipedia.org/wiki?curid=5325877", "title": "Associazione Sportiva Cossatese 1972-1973", "text": "Questa voce raccoglie le informazioni riguardanti l'Associazione Sportiva Cossatese nelle competizioni ufficiali della stagione 1972-1973."}
{"id": "5325900", "revid": "767487", "url": "https://it.wikipedia.org/wiki?curid=5325900", "title": "Derthona Foot Ball Club 1972-1973", "text": "Questa voce raccoglie le informazioni riguardanti il Derthona Foot Ball Club nelle competizioni ufficiali della stagione 1972-1973.\nStagione.\nNella stagione 1972-73 il Derthona ha disputato il girone A del campionato di Serie C, con 33 punti in classifica ha ottenuto il sedicesimo posto, il torneo \u00e8 stato vinto dal Parma e dall'Udinese con 52 punti, si \u00e8 reso necessario uno spareggio che ha promosso (2-0) gli emiliani, sono retrocessi in Serie D Rovereto, Cossatese e Verbania."}
{"id": "5325903", "revid": "767487", "url": "https://it.wikipedia.org/wiki?curid=5325903", "title": "Pleonaste", "text": "Il pleonaste \u00e8 una variet\u00e0 di spinello. \u00c8 un termine intermedio della serie fra lo spinello e l'hercynite quindi si pu\u00f2 classificare come uno spinello ricco di ferro o un'hercynite ricca di magnesio."}
{"id": "5325904", "revid": "228587", "url": "https://it.wikipedia.org/wiki?curid=5325904", "title": "Premio Bram Stoker per il miglior romanzo per ragazzi", "text": "Il premio Bram Stoker al miglior romanzo per ragazzi (\"Bram Stoker Award for Superior Achievement in horror writing for young adult novels.\") \u00e8 un premio letterario assegnato dal 2011 dalla Horror Writers Association (HWA) ad un romanzo per ragazzi dell'orrore \u00abdi qualit\u00e0 superiore\u00bb.\nAlbo d'oro.\nL'anno si riferisce al periodo di pubblicazione preso in considerazione, mentre i premi sono assegnati l'anno successivo.\nI vincitori sono indicati in grassetto, a seguire gli altri candidati.\nAnni 2011-2019"}
{"id": "5325908", "revid": "1543377", "url": "https://it.wikipedia.org/wiki?curid=5325908", "title": "Arbeno d'Attimis", "text": "Biografia.\nIl conte Arbeno d'Attimis, nato, secondogenito, nel 1895 da Odorico Francesco e da Irene de Valdacca, greca, si distinse durante la Grande guerra, nel 1918, quando, tenente di cavalleria, sbarc\u00f2 in missione segreta, insieme a Max di Montegnacco, in Friuli, allora occupato dall'Austria-Ungheria a seguito della battaglia di Caporetto, per guidare l'insurrezione di Udine nel novembre del 1918. In seguito, a Udine fu presidente della cassa di risparmio e, dal 1933 al 1937, podest\u00e0 di Udine. Nel 1939 spos\u00f2 la tedesca Hilde Ziegler. Mor\u00ec nel 1981."}
{"id": "5325909", "revid": "767487", "url": "https://it.wikipedia.org/wiki?curid=5325909", "title": "I dilettanti", "text": "I dilettanti (\"I Went Down\") \u00e8 un film del 1997 diretto da Paddy Breathnach.\nDistribuzione.\nIl film \u00e8 stato distribuito nelle sale irlandesi il 3 ottobre 1997. Il 26 dicembre 1997 \u00e8 uscito in Australia e in Nuova Zelanda, mentre nel Regno Unito il 26 gennaio 1998, in Italia il 6 febbraio, in Spagna il 13 febbraio e in Francia il 25 marzo. Il 24 giugno 1998 il film \u00e8 uscito negli Stati Uniti. \nRiconoscimenti.\nIl film ha vinto vari premi in festival internazionali. Paddy Breathnach ha vinto il premio come miglior regista esordiente e il premio della giuria al Festival internazionale del cinema di San Sebasti\u00e1n in Spagna, e nuovamente come miglior regista all'International Thessaloniki Film Festival 1997 di Salonicco, Grecia. La pellicola \u00e8 stata premiata come miglior film al Festival del cinema di Bogot\u00e0 1998."}
{"id": "5325912", "revid": "2176804", "url": "https://it.wikipedia.org/wiki?curid=5325912", "title": "Walter Keane", "text": "Biografia.\nWalter Stanley Keane divenne famoso negli anni cinquanta per essersi affermato come l'autore di una serie di dipinti raffiguranti orfani con occhi enormi, mentre essi erano stati disegnati in realt\u00e0 da sua moglie Margaret Keane. Quando ella rese il fatto pubblico, suo marito si vendic\u00f2 con un articolo su \"USA Today\", sostenendo di aver fatto lui il lavoro. Nel 1986 Margaret cit\u00f2 Keane e \"USA Today\" per calunnia. Durante il processo di Walter e Margaret, il giudice decise di far dipingere un quadro ad entrambi, ma Keane afferm\u00f2 di avere una spalla dolorante e di non poter disegnare. Margaret, invece, termin\u00f2 il quadro in 53 minuti. La giuria concesse a Margaret un risarcimento per danni ammontante a 4 milioni di dollari.\nRetroscena.\nKeane nasce a Lincoln, nel Nebraska (USA), il 7 ottobre 1915, ed \u00e8 uno dei 10 figli nati dal secondo matrimonio del padre. La madre, Alma, \u00e8 danese; e suo padre, William R. Keane, ha origini irlandesi. Keane cresce vicino al centro di Lincoln e guadagnava vendendo scarpe. Negli anni trenta, si trasferisce a Los Angeles, California, dove frequenta il Los Angeles City College. Si trasferisce a Berkeley, in California, negli anni quaranta con la sua sposa, Barbara e diventa agente immobiliare, come sua moglie.\nIl loro primo figlio muore poco dopo la nascita in ospedale. Nel 1947, nasce una bambina sana, Susan Hale Keane. Nel 1948 Walter e Barbara comprano una casa enorme, di oltre 450 metri quadrati, con una sala da ballo progettata dall'architetto Julia Morgan (che progett\u00f2 anche la Hearst Castle). Nel 1948, i Keane viaggiano in Europa, vanno a vivere prima ad Heidelberg e poi a Parigi. Quando ritornano alla loro casa a Berkeley, iniziano un business basato sulla vendita di giocattoli educativi per bambini. L'azienda si chiamava Susie Keane's Puppeteens. I giocattoli insegnavano ai bambini a parlare il francese attraverso l'uso di burattini, fonografie e libri. La \"sala da ballo\" della loro grande casa \u00e8 diventata una catena di montaggio di marionette in legno con grandi occhi dipinti a mano, con vari costumi finemente realizzati. I burattini sono stati venduti in negozi di fascia alta come Saks Fifth Avenue.\nVita matrimoniale.\nBarbara Keane diventa il capo del suo dipartimento di design di abiti presso l'Universit\u00e0 di California a Berkeley. Walter Keane chiude successivamente la sua impresa immobiliare di Berkeley, in California, e l'azienda del giocattolo, per dedicarsi a tempo pieno alla sua pittura. Il loro matrimonio fin\u00ec con un divorzio nel 1952. A una fiera nel 1953, Walter incontra Margaret, un'artista che disegna volti di bambini dai grandi occhi. Lei \u00e8 sposata con Frank Ulbrich e ha una figlia, Jane. Margaret e Frank divorziano, e Margaret sposa Walter Keane a Honolulu, nelle Hawaii, nel 1955, prendendo il suo cognome e diventando cos\u00ec Margaret Keane. I due si separano il 1\u00ba novembre 1964. Walter Keane sposa la sua terza moglie, Joan Mervin dalla Columbia Britannica, in Canada, dopo aver divorziato con Margaret nel 1965. Ebbero due figli nei primi anni settanta, mentre vivevano a Londra. Anche questo matrimonio termin\u00f2 con il divorzio.\nFilmografia.\nTim Burton ha diretto e prodotto un film basato sulla vita della seconda moglie di Keane, intitolato \"Big Eyes\" (occhi grandi), trattante la vita della moglie dopo il divorzio con il primo marito e il matrimonio con Walter. \u00c8 uscito al cinema nel dicembre del 2014, con Christoph Waltz che interpreta Keane e Amy Adams sua moglie, Margaret."}
{"id": "5325914", "revid": "254059", "url": "https://it.wikipedia.org/wiki?curid=5325914", "title": "Egetmann", "text": "L'Egetmann \u00e8 una sfilata di carnevale tipica nell'area geografica dell'Oltradige-Bassa Atesina in Alto Adige, particolarmente sentita nei paesi di Termeno sulla Strada del Vino e Salorno. Essa si svolge nel giorno di marted\u00ec grasso negli anni dispari. La prima traccia risale al 1591.\nDescrizione.\nLa sfilata viene aperta da un trombettiere cui seguono contadini a cavallo, altri con le fruste (\"Ausschn\u00f6ller\") e alcuni stradini con l'importante compito di tener pulita e libera la strada da percorrere. Di seguito, ognuno sul proprio carro, si presentano contadini, braccianti agricoli, poveri, zingari, ricchi, sarti, pescatori, ecc., con un carro che simbolicamente rappresenta le sementi.\nFigura centrale della sfilata \u00e8 \"Egetmann Hansl\", un pupazzo di paglia che la inizia, accompagnato dalla sposa. Tradizionalmente solo gli uomini possono partecipare a tale sfilata, per cui la sposa \u00e8 in realt\u00e0 un uomo travestito.\nLa sfilata rappresenta quindi l'annuncio al paese delle loro felici nozze. Accanto alla coppia vi \u00e8 anche un servo.\nDopo la coppia, fanno seguito i loro consiglieri, gli uomini del potere, tutti indossando eleganti giacche nere, cilindro in testa e guanti bianchi, portando ognuno di loro oggetti simbolici, come il registro del protocollo, la scala, l'ombrello e due candelieri.\nLa sfilata si svolge lungo le strade cittadine e si arresta nei pressi delle fontane, dove il consigliere con l'ombrello sale su di una scala e aprendolo legge la proposta di matrimonio di \"Egetmann\" coadiuvato da altri due consiglieri (quelli con i candelieri).\nNel corteo non manca certo la figura del \"Wilder Mann\" (l'uomo selvaggio) che rappresenta un antico demone. Egli \u00e8 l'unico personaggio della sfilata ad avere una maschera (si pensa in realt\u00e0 che ogni personaggio ne avesse una nel passato) da coniglio ricoperto da edera e stracci. Egli \u00e8 accompagnato dal cacciatore, che a fine parata lo uccide; questa immagine rappresenta il termine della stagione invernale (la morte del selvaggio) e l'inizio della stagione calda (il cacciatore).\nAltra figura sono le \"Schnappviecher\" o \"Wudelen\", coccodrilli senza orecchie ma con un'enorme e alta testa pelosa con corna, che mediante il movimento della bocca vanno in giro spaventando la popolazione lungo le vie cittadine; spesso per tale figura viene utilizzato un gruppo di persone. Il personaggio \u00e8 sempre accompagnato dal macellaio che ad ogni arresto presso le fontane ne uccide uno. Sono anche presenti altre maschere del tipo dell'uomo selvatico e dell'orso.\nDue figure non possono mai mancare, \"Burgl\" e \"Burgltreiber\", entrambi con mani e guance scure dalla fuliggine. La prima figura rappresenta la donna \"Burgl\" che porta il suo bambino in una gerla sulle spalle assieme a delle catene e campanelli per far s\u00ec che la gente la senta passare. La seconda figura rappresenta invece l'uomo \"Burgltreiber\", il quale utilizza un bastone per picchiare la donna. La sua etimologia trae origine dal verbo latino purgare, ovvero pulire, rimuovere; da qui il significato di queste due particolari figure che rappresentano la caccia agli spiriti maligni invernali.\nAltra caratteristica di questa sfilata di carnevale sono le anziane presenti sul carro denominato \"Altweiber-M\u00fchle\" che chiudono il percorso. Probabilmente queste figure traggono origine da un vecchio mulino nell'area di Vipiteno. Tale mulino \u00e8 alto 2-3 metri ed \u00e8 dotato di una corda dove le anziane vengono issate e gettate nel mulino da dove per\u00f2 esce una giovane donna.\nStoria.\nL'Egetmann, durante il Ventennio fascista, fu vietato, nel contesto della campagna di italianizzazione dell'Alto Adige e del divieto delle usanze sudtirolesi. Solo nel febbraio 1941, nel contesto delle Opzioni in Alto Adige, fu permessa una rappresentazione, ritenuta comunque l'ultima, per poterla far registrare da una troupe cinematografica dell'Ahnenerbe nazista. Ne \u00e8 testimonianza una fotografia storica che ritrae il prefetto di Trento Italo Foschi (allora Termeno era aggregata alla Provincia di Trento), l'Obersturmbannf\u00fchrer delle SS Wilhelm Luig e il segretario generale dell'Ahnenerbe Wolfram Sievers che assistono allo spettacolo."}
{"id": "5325922", "revid": "76963", "url": "https://it.wikipedia.org/wiki?curid=5325922", "title": "Labi Siffre", "text": "Biografia.\nNato in un distretto di Londra, \u00e8 di origini barbadiane da parte della madre e nigeriane da parte del padre. Negli anni '70 ha intrapreso la carriera musicale pubblicando sei album fino al 1975. Altri quattro dischi sono usciti tra il 1988 e il 1998. Tra i suoi brani pi\u00f9 famosi vi sono \"It Must Be Love\" (poi rifatta dai Madness), \"Crying Laughing Loving Lying\" e \"Something Inside So Strong\" del 1988, prima in classifica in UK, poi diventata popolare anche in Italia molti anni dopo, essendo stata utilizzata come colonna sonora di uno spot pubblicitario di un modello di auto francese. Successivamente ha abbandonato la scena musicale."}
{"id": "5325924", "revid": "7077", "url": "https://it.wikipedia.org/wiki?curid=5325924", "title": "Drimo", "text": "Drimo () era una localit\u00e0 dell'antica Attica posta al confine colla Beozia, vicino a Melene. Pi\u00f9 che una cittadina, si trattava di una roccaforte, di cui peraltro non si conosce di preciso la localizzazione. Josiah Ober ha ipotizzato vari possibili siti, dando come pi\u00f9 probabile la pianura di Skourta; il forte forse si trovava vicino a Panatto e, in base a quanto \u00e8 stato dedotto da un'iscrizione, era circondato da una regione agricola."}
{"id": "5325941", "revid": "729019", "url": "https://it.wikipedia.org/wiki?curid=5325941", "title": "Guglielmo Fornagiari", "text": "Biografia.\nNacque a Lizzano in Belvedere l'11 marzo 1892, emigr\u00f2 in Francia per lavorare come meccanico, e ritorn\u00f2 in Patria nel 1912 per prestare servizio militare. Arruolato nel Regio Esercito entr\u00f2 nel Servizio Aeronautico, e nel 1915 fu assegnato alle squadriglie dotate dei bombardieri Caproni, prestando servizio ad Aviano Su sua domanda venne inviato alla Scuola di volo dove consegu\u00ec il brevetto di pilota, ritornando al fronte nel marzo del 1916.\nAssegnato inizialmente alla 77\u00aa Squadriglia Aeroplani da caccia di stanza ad Istrana, il 3 settembre dello stesso anno transit\u00f2 alla 78\u00aa Squadriglia Caccia sempre sulla stessa base. Consegu\u00ec la sua prima vittoria aerea volando a bordo di un Nieuport Ni.11 \"Beb\u00e8\" il 19 giugno 1917 sul cielo di Braida. Otto giorni dopo, mentre decollava, il propulsore del suo velivolo si spense e l'aereo precipit\u00f2 su una vigna, causando la morte di due contadini e il ferimento di un altro paio. Nonostante il grave incidente continu\u00f2 a volare e a combattere, ottenendo una nuova vittoria il 22 agosto 1917 sul cielo di Ternova, volando a bordo di un caccia Hanriot HD.1. Il 2 ottobre abbatt\u00e9 un altro aereo su Podmelec, e il 26 dicembre consegu\u00ec una doppietta abbattendo due DFW C.V, uno su Falz\u00e8 e uno su Musano. Verso la fine dell'anno fu decorato con una seconda Medaglia d'argento al valor militare. Il 27 gennaio 1918 consegu\u00ec una nuova vittoria a spese di un caccia Albatros D.III, ed il 18 febbraio abbatte un Ph\u00f6nix D.I sul cielo del Monte Lisser. \nL'ultima vittoria la ottenne il 21 febbraio abbattendo un Albatros D.III Nel mese di settembre venne trasferito nelle retrovie, dove rimase fino alla conclusione delle ostilit\u00e0. Al termine della guerra risultava insignito di due Medaglie d'argento e una di bronzo al valor militare, e della Stella dell'Ordine dei Kara\u0111or\u0111evi\u0107 serba.\nNel dopoguerra la Commissione Bongiovanni, appositamente istituita per esaminare le vittorie reclamate dai piloti italiani durante la prima guerra mondiale, ridusse le sue vittorie dalla tredici reclamate a sette. Nel maggio 1925 fu promosso maresciallo, congedandosi dalla Regia Aeronautica nel 1935. Divenuto istruttore presso l'aeroclub di Vercelli, lasci\u00f2 l'attivit\u00e0 nel 1941, con all'attivo 1\u00a0174 ore di volo. Si ritir\u00f2 a vita privata, spegnendosi a Bologna il 3 febbraio 1956."}
{"id": "5325942", "revid": "1543377", "url": "https://it.wikipedia.org/wiki?curid=5325942", "title": "Operazione Unified Response", "text": "L'Operazione Unified Response \u00e8 stata l'iniziativa umanitaria delle forze armate statunitensi in occasione del terremoto di Haiti del 2010. \u00c8 stata condotta dalla \"Joint Task Force Haiti \" e comandata dal vicecomandante generale di United States Southern Command (USSOUTHCOM) tenente generale Ken Keen, bench\u00e9 l'iniziativa complessiva del governo USA fosse diretta da Rajiv Shah, amministratore della United States Agency for International Development (USAID).\nL'iniziativa vedeva la partecipazione di personale di tutte le forze americane. La US Navy cos\u00ec elencava le risorse che aveva schierato nell'area al 19 gennaio: \"17 navi, 48 elicotteri e 12 velivoli ad ala fissa\" oltre a marinai e \"marine\". Il 26 gennaio, le forze armate USA avevano effettivi ad Haiti e dintorni. Tra l'inizio della missione umanitaria ed il 18 febbraio la US Air Force aveva trasportato quasi soccorritori e 19 milioni di libbre di carico ed inoltre evacuato cittadini americani ed eseguito aerotrasporti sanitari per 223 pazienti haitiani in condizioni critiche.\nLa missione comprendeva il trasporto via aerea di provviste, l'allontanamento degli sfollati e delle persone bisognose di cure mediche, il caricamento di provviste sugli elicotteri presso il PAP, la disseminazione in vari punti intorno a Port-au-Prince, l'aviolancio delle provviste con aerei ad ala fissa, l'allestimento di un ospedale da campo presso il porto internazionale di Port-au-Prince, la riparazione di un molo al porto, la ricognizione per immagini da risorse satellitari, Global Hawk e U-2.\nReazioni internazionali.\nLe Nazioni Unite espressero approvazione per la missione, e dichiararono che le truppe americane non sarebbero rimaste a lungo.\nParte dell'opinione pubblica francese manifest\u00f2 insoddisfazione sia per la preponderanza dell'attivit\u00e0 di soccorso americana rispetto a quella europea, sia per il ruolo di comando assunto dalle truppe USA sul terreno.\nRispecchiando questi sentimenti il Ministro francese per la francofonia, Alain Joyandet, descrisse gli Stati Uniti come \"occupanti\" di Haiti, portando ad esempio l'assunzione del controllo del traffico aereo nel paese.\nIn una dichiarazione il governo italiano prese le distanze dal capo della Protezione civile Guido Bertolaso, che aveva affermato che l'iniziativa USA era mal condotta e mal gestita. per la mancanza di \"rapporto\" con le organizzazioni di soccorso e la popolazione locale.\nParecchi leader latino-americani accusarono gli Stati Uniti di occupare militarmente Haiti. Questi leader socialisti, tutti critici da tempo verso gli Stati Uniti, comprendevano il presidente venezuelano Hugo Ch\u00e1vez l'ex presidente cubano Fidel Castro, il presidente boliviano Evo Morales e il presidente nicaraguegno Daniel Ortega. Attraverso il loro Dipartimento di Stato gli Stati Uniti respinsero le accuse e posero in risalto il fatto che le forze USA si trovavano laggi\u00f9 dietro invito del governo haitiano. Nonostante questo, Ron Paul, esponente repubblicano del Texas presso il Congresso degli Stati Uniti d'America, contest\u00f2 la risoluzione 1021 della Camera dei rappresentanti menzionando le preoccupazioni circa \"la possibilit\u00e0 di un'occupazione militare USA a tempo indeterminato di Haiti\".\nAltre conseguenze.\nIl sergente maggiore capo USAF Antonio D. Travis \u00e8 stato nominato uno delle 100 persone pi\u00f9 influenti del mondo per il 2010 dalla rivista \"TIME\" per il suo ruolo nell'operazione \"Unified Response.\" Il Capo Travis \u00e8 un \"combat controller\" intervenuto a Port-au-Prince 30 ore dopo il terremoto. La sua squadra mise insieme un organismo per condurre operazioni di controllo del traffico aereo per l'aeroporto internazionale Toussaint L'Ouverture, e gli fu riconosciuto il merito di aver organizzato la pi\u00f9 grande operazione su pista singola della storia.\nIl \"combat control team\" govern\u00f2 l'aeroporto per 12 giorni dopo che l'US Air Force ne aveva preso il comando. In questi 12 giorni il team sorvegli\u00f2 pi\u00f9 di decolli e atterraggi, in media uno ogni cinque minuti. La loro opera \u00e8 ritenuta essenziale per assicurare l'approdo in sicurezza di molte squadre di soccorso da ogni parte del mondo e la consegna di migliaia di tonnellate di forniture salva-vita."}
{"id": "5325944", "revid": "726373", "url": "https://it.wikipedia.org/wiki?curid=5325944", "title": "Nine - Ahop beon-ui sigan-yeohaeng", "text": "Nine - Ahop beon-ui sigan-yeohaeng (hangeul: \ub098\uc778: \uc544\ud649 \ubc88\uc758 \uc2dc\uac04\uc5ec\ud589, lett. \"Nove - Viaggiare nel tempo nove volte\"; titolo internazionale Nine: Nine Time Travels, conosciuto anche come \"Nine: Time Traveling Nine Times\") \u00e8 una serie televisiva sudcoreana trasmessa su tvN dal 11 marzo al 14 maggio 2013.\nIl 25 ottobre 2013 la ABC ha iniziato lo sviluppo di un remake statunitense, i cui diritti sono stati acquistati da Yunjin Kim e Fake Empire Productions.\nTrama.\nPark Sun-woo trova nove bastoncini d'incenso magico che gli permettono di tornare indietro nel passato di venti anni. L'uomo decide di tentare di mettere al sicuro la sua famiglia per cambiare il mondo in cui vive nel presente, ma le sue azioni hanno delle conseguenze, influenzando la vita di molte persone, compresa la sua."}
{"id": "5325947", "revid": "635893", "url": "https://it.wikipedia.org/wiki?curid=5325947", "title": "Premio Bram Stoker per il miglior Romanzo per ragazzi", "text": ""}
{"id": "5325948", "revid": "1573940", "url": "https://it.wikipedia.org/wiki?curid=5325948", "title": "Santuario della Santissima Trinit\u00e0 (Vallepietra)", "text": "Il santuario della Santissima Trinit\u00e0 \u00e8 un piccolo santuario della chiesa cattolica, dedicato alla Trinit\u00e0, situato nel territorio del comune di Vallepietra (RM), al confine del Lazio con l'Abruzzo, in un territorio montano a quota 1337 . Incluso nel territorio della diocesi di Anagni-Alatri, si trova al di sotto di una grande rupe rocciosa a strapiombo del gruppo montuoso del monte Autore (a 1885 metri s.l.m.) (Colle della Tagliata), lungo il versante sud-ovest della catena dei monti Simbruini, affacciandosi sulla sottostante valle del Simbrivio. \nMeta frequente di devoti, pellegrini, curiosi ed escursionisti, provenienti soprattutto da Lazio, Abruzzo e Campania, \u00e8 raggiungibile facilmente salendo da Vallepietra per circa 14\u00a0km di strada asfaltata, oppure dal limitrofo territorio abruzzese di Cappadocia-Camporotondo attraversando la strada sterrata circondata da faggete secolari del pianoro carsico di Campo della Pietra, localit\u00e0 nota anche per essere stata sede del set del film \"Lo chiamavano Trinit\u00e0...\". Oltre al vecchio santuario \u00e8 presente una piccola installazione moderna per le celebrazioni religiose.\nIl tradizionale pellegrinaggio al santuario \u00e8 stato il soggetto del film documentario \"Il pianto delle zitelle\" diretto nel 1939 da Giacomo Pozzi Bellini e di un cortometraggio del 1958 di Gian Vittorio Baldi."}
{"id": "5325949", "revid": "367445", "url": "https://it.wikipedia.org/wiki?curid=5325949", "title": "Christian Hess", "text": ""}
{"id": "5325950", "revid": "1226", "url": "https://it.wikipedia.org/wiki?curid=5325950", "title": "The Mask of Medusa", "text": ""}
{"id": "5325952", "revid": "729019", "url": "https://it.wikipedia.org/wiki?curid=5325952", "title": "John Beattie (rugbista 1985)", "text": "Biografia.\nFiglio del terza linea centro scozzese e Lion britannico John Beattie, oltre ad avere iniziato giocato a rugby a livello giovanile John rappresent\u00f2 anche la Scozia nel cricket e gioc\u00f2 a calcio con i Rangers. Sua sorella Jennifer \u00e8 una calciatrice internazionale per la Scozia.\nDopo avere deciso di dedicarsi definitivamente al rugby, all'et\u00e0 di 19 anni John Beattie si un\u00ec al Glasgow. L'11 novembre 2006 fece il suo debutto internazionale con la affrontando a Murrayfield la e segnando anche una meta. Il 2 giugno 2012 collezion\u00f2 una presenza con i Barbarians giocando contro il al Millennium Stadium."}
{"id": "5325956", "revid": "81195", "url": "https://it.wikipedia.org/wiki?curid=5325956", "title": "Johnnie Beattie", "text": ""}
{"id": "5325957", "revid": "2104733", "url": "https://it.wikipedia.org/wiki?curid=5325957", "title": "Iosonouncane", "text": "Biografia.\nOriginario di Buggerru, vive la sua adolescenza a Iglesias, dove fonda gli Adharma, si trasferisce poi a Bologna per l'universit\u00e0.\nDal 2000 al 2008 ha fatto parte degli Adharma, un gruppo con cui ha pubblicato l'EP \"Risvegli\" nel 2005 e che si \u00e8 sciolto lasciando inedito l'album \"Mano ai pulsanti\", concept sul medium televisivo e pubblicato nel 2011 in free download dall'etichetta Trovarobato.\nIl progetto Iosonouncane nasce nel gennaio 2008, quando Incani decide di utilizzare un campionatore e una loop machine. Il suo nome d'arte \u00e8 ispirato alla canzone \"Io sono uno\" di Luigi Tenco, nonch\u00e9 al suo cognome e a un suo vecchio brano in cui definiva qualcuno \u00abil figlio del cane\u00bb. Nel mese di dicembre dello stesso anno pubblica su Myspace alcune sue canzoni con il nome \"Primo Pacchetto Tematico Gratuito\"; non si tratta di un vero e proprio disco, ma di un'anteprima, contenente 6 tracce, di quello che sar\u00e0 il suo album d'esordio. Lavora per due anni in un call center e allo stesso tempo effettua una serie di \"concerti/comizio\", come da lui stesso definiti.\nNel luglio 2010 entra in studio per registrare il proprio album d'esordio. Il 10 ottobre seguente esce quindi \"La macarena su Roma\", album d'esordio pubblicato dall'etichetta discografica indipendente Trovarobato.\nIl disco musicalmente propone un originale mix di musica d'autore (notevoli influenze da Lucio Battisti di \"Anima Latina\", Giorgio Gaber e Lucio Dalla) campionata su pi\u00f9 livelli, suonata con loop e campionamenti incalzanti (che ricordano i lavori degli Animal Collective e dei Mariposa) e chitarra acustica per la parte melodica. I testi risultano provocatori e taglienti incentrati su temi d'attualit\u00e0 come la precariet\u00e0, la disinformazione, il razzismo e la disparit\u00e0 sociale, trattati tutti con ironia, ma in maniera al tempo stesso cinica e violenta. \nL'album d'esordio viene apprezzato notevolmente dalla critica e vince il premio \"Fuori dal Mucchio\" stilato da \"Il mucchio selvaggio\". Inoltre viene inserito tra i finalisti del Premio Tenco nella categoria \"miglior opera prima\" del 2011. Il premio per\u00f2 va a Cristiano Angelini con \"L'ombra della mosca\".\nNel 2011 collabora con Dino Fumaretto per il missaggio dell'album \"Sono invecchiato di colpo\", uscito nel 2012 per Trovarobato.\nNel 2012 pubblica il singolo \"Le sirene di luglio\", contenente l'inedito omonimo e una versione di \"Torino pausa pranzo\" suonata con Stefano Bollani e Mirko Guerrini e registrata durante il programma radiofonico \"Il Dottor Djemb\u00e8\" di Radio 3 nello studio RAI di Firenze.\nNel maggio 2012 \u00e8 il vincitore della terza edizione del contest Musica da Bere.\nDopo un lungo periodo di silenzio, nel gennaio 2015 annuncia la pubblicazione del suo secondo lavoro discografico, in uscita il 30 marzo seguente e intitolato \"Die\". L'album acclamato positivamente dalla critica risulta una delle proposte migliori nel panorama della musica italiana, consacrando il musicista sardo.\nDurante gli anni di lavorazione su \"Die\", cura anche il sonoro di due spettacoli teatrali del duo Manimot\u00f2 (\"Tomato Soap\" e \"YOU\") e la produzione artistica dell'EP di Dino Fumaretto intitolato \"Sotto Assedio\" e uscito nel maggio del 2015 per la Trovarobato.\nNel settembre 2015 riceve la candidatura alla Targa Tenco nella categoria \"album dell'anno\" per \"Die\".\nIl 2 settembre 2016 esce uno \"split\" (ossia un EP \"in comune\" tra due artisti, che occupano un lato per ciascuno del vinile) in collaborazione con i Verdena, il titolo \u00e8 semplicemente \"Split EP\". I due decidono che ognuno registrer\u00e0 una coppia di cover dell'altro artista. I Verdena eseguono due brani tratti dall'album \"Die\", ossia \"Tanca\" e \"Carne\", mentre quest'ultimo registra una cover per ogni volume di Endkadenz, scegliendo \"Diluvio\" e \"Identikit\".\nNel dicembre 2019, viene annunciato il nuovo album \"Ira\", la cui uscita sar\u00e0 preceduta da alcune esecuzioni integrali in sette citt\u00e0 italiane, inizialmente previste per il 2020, e poi rimandate al 2022 a causa della pandemia di COVID-19. Il 12 novembre 2020 annuncia la pubblicazione, avvenuta poi il 18 novembre, del doppio singolo \"Novembre/Vedrai vedrai\". Il terzo album in studio esce infine il 14 maggio 2021."}
{"id": "5325958", "revid": "124190008", "url": "https://it.wikipedia.org/wiki?curid=5325958", "title": "Gustavo Conforti", "text": "Biografia.\nDopo il diploma alla scuola di recitazione diretta da Luigi Rasi, nel 1906 inizia una lunghissima carriera teatrale nella Compagnia Bolognesi-Pirovano, con la quale compie una tourn\u00e9e in Sud America. In seguito recita, tra gli altri, con Letizia Quaranta, Dina Galli, Armando Falconi, Olga Vittoria Gentilli e Aldo Silvani. Negli anni '20 recita con Luigi Carini, Vittorio De Sica e Giuditta Rissone. Attivissimo in radio, dove partecipa a molti lavori di prosa, dal 1955 al 1966 apparve anche sul piccolo schermo in quattro sceneggiati. Sul grande schermo inizi\u00f2 la carriera nel 1910, a 31 anni, durante il periodo muto, con \"Francesca da Rimini\", tratto dal dramma omonimo di Gabriele D'Annunzio, diretto da Ugo Falena, con Francesca Bertini. Nel periodo sonoro partecipa come caratterista a dieci pellicole dal 1934 al 1955. Nel 1970, in occasione della centesima recita con la Compagnia di Diego Fabbri d\u00e0 l'addio definitivo al palcoscenico, ricevendo un premio alla carriera. Era sposato con il soprano leggero Egle Dainelli ed era il fratello di Giovanni, anche lui attore caratterista attivo in teatro, cinema e televisione. Muore all'et\u00e0 di 96 anni."}
{"id": "5325963", "revid": "767487", "url": "https://it.wikipedia.org/wiki?curid=5325963", "title": "Mickybo &amp; Me", "text": "Mickybo &amp; Me (\"Mickybo and Me\") \u00e8 un film del 2004 diretto da Terry Loane.\nTrama.\nIl film racconta la storia di due ragazzini dell'Irlanda del Nord, Mickybo e Jonjo, il primo cresciuto in una famiglia cattolica e il secondo in una famiglia protestante, ed entrambi ossessionati dal film \"Butch Cassidy\" con Paul Newman e Robert Redford. Allo scoppio del conflitto nordirlandese, noto come \"The Troubles\" (\"i disordini\"), i due ragazzini tentano una fuga in Australia.\nDistribuzione.\nIl film \u00e8 stato presentato in anteprima all'Edinburgh International Film Festival nell'agosto del 2004, per poi essere regolarmente distribuito nelle sale inglesi ed irlandesi dal 25 marzo 2005. Il Italia il film \u00e8 stato distribuito direttamente in DVD il 19 ottobre 2005."}
{"id": "5325981", "revid": "110157", "url": "https://it.wikipedia.org/wiki?curid=5325981", "title": "World League di pallavolo 2015", "text": "La World League di pallavolo maschile 2015 si \u00e8 svolta dal 16 maggio al 19 luglio 2015: al torneo hanno partecipato trentadue squadre nazionali e la vittoria finale \u00e8 andata per la prima volta alla Francia.\nRegolamento.\nFormula.\nLe squadre, divise in tre gruppi, hanno disputato una prima fase a gironi con formula del girone all'italiana (le squadre gruppo 1 e del gruppo 2 hanno giocato una gara di andata e ritorno per due volte, mentre le squadre del gruppo 3 hanno giocato una gara di andata e ritorno); al termine della prima fase:\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nPodio.\nCampione.\nFrancia(Primo titolo)\nSecondo posto.\nSerbia\nTerzo posto.\nStati Uniti"}
{"id": "5325998", "revid": "76963", "url": "https://it.wikipedia.org/wiki?curid=5325998", "title": "Chris Foggin", "text": "Carriera.\nFoggin nasce a Sunderland, vicino a Durham. Studia cinematografia all'Universit\u00e0 di Northumbria in Newcastle. Mentre lavora in una paninoteca un amico gli procura un posto di lavoro come assistente in uno studio televisivo di ITV. Successivamente ha lavorato come assistente di regia per numerosi film britannici fra i quali \"Marylin\" e \"The Double\". A partire dal 2011 ha scritto e diretto cortometraggi nei quali hanno recitato celebri attori britannici come Aneurin Barnard, Judi Dench e Tom Hiddleston. I film hanno ricevuto buone critiche, soprattutto \"Friend Request Pending\", detentore di vari premi e nomination.\nNel 2013 ha diretto il suo primo lungometraggio a basso costo intitolato \"Kids in Love\" per il quale hanno lavorato un team di sceneggiatori e attori esordienti. Attualmente sta preparando il suo secondo film scritto da Stefan Golaszewski. I suoi registi ispiratori sono Woody Allen e Richard Curtis. "}
{"id": "5326001", "revid": "3115", "url": "https://it.wikipedia.org/wiki?curid=5326001", "title": "Bianca garfagnina", "text": "La pecora bianca garfagnina \u00e8 una razza di pecore italiana.\nStoria.\nGi\u00e0 nel primo Medioevo queste pecore bianche erano molto frequenti sui pascoli dell'Appennino come attestano alcuni dipinti di Giotto. Durante il periodo del secondo dopoguerra sono ben registrati 50.000 capi nelle zone appenniniche delle province Lucca, Massa-Carrara, Modena, Pistoia e Reggio Emilia. Ora, l'allevamento della garfagnina, \u00e8 una razza autoctona in via di estinzione (e quindi tutelata sia ai sensi della l.r. 50/1997 che della misura 6.3 del PSR): si trova allevata principalmente in provincia di Lucca e nel 2014 sono censiti un totale di 594 soggetti per 21 aziende."}
{"id": "5326002", "revid": "70922411", "url": "https://it.wikipedia.org/wiki?curid=5326002", "title": "Densit\u00e0 di carica elettrica", "text": ""}
{"id": "5326013", "revid": "729019", "url": "https://it.wikipedia.org/wiki?curid=5326013", "title": "Luciano Doria (ammiraglio)", "text": "Biografia.\nDi lui si hanno scarsissime notizie. Membro della famiglia Doria (alcuni genealogisti lo ritengono figlio di Ugolino), probabilmente inizi\u00f2 la carriera marittima al comando di una piccola flotta commerciale. Sappiamo infatti che nel 1374 la nave \"San Giovanni\", di sua propriet\u00e0, era stata inviata in Sicilia dalla repubblica di Genova per acquistare un quantitativo di grano.\nNell'estate del 1378, allo scoppio della guerra di Chioggia, venne messo a capo di una flotta di diciassette galee con il compito di attaccare la repubblica di Venezia. Non sono chiari i motivi di questa scelta, ma \u00e8 certo che il Doria fosse ormai un esperto di cose marinare e militari.\nLe navi partirono da Genova il 25 agosto, riuscendo a evitare l'ammiraglio nemico Vettor Pisani che era stato incaricato di intercettarle. Dopo essergli nuovamente sfuggito al largo del Salento, il Doria punt\u00f2 su Zara, controllata dall'alleato Luigi I d'Ungheria, e qui si un\u00ec alla flotta di Pietro Picone. Forte di trenta galee, fece rotta su Tra\u00f9.\nIl Pisani, dal canto suo, continuava l'inseguimento ma senza successo. Occupata Sebenico, dapprima tent\u00f2 di bloccare i rifornimenti nemici, quindi tenne sotto tiro Zara nell'attesa che il Doria si decidesse allo scontro diretto. Finalmente, nel maggio del 1379 (il 5 o il 6, le cronache sono discordanti) la flotta genovese si scontr\u00f2 con i Veneziani al largo di Pola; il Pisani ebbe la peggio: convinto della sua superiorit\u00e0, venne sorpreso dalla retroguardia avversaria. Dopo lo scontro, i Genovesi poterono tornare a Zara con duemila prigionieri.\nLo stesso Doria, tuttavia, mor\u00ec durante la battaglia; perch\u00e9 la notizia non giungesse ai marinai impegnati nel combattimento, un luogotenente indoss\u00f2 i suoi abiti facendolo credere ancora in vita. Al comando gli successe provvisoriamente il fratello Ambrogio, sostituito poco dopo da un altro parente, Pietro Doria.\nIl suo corpo fu portato a Genova nel 1381 da Gaspare Spinola e tumulato nella scomparsa chiesa di San Domenico. Ebbe due figli, Luciano e Gerolamo, avuti - secondo alcuni - da Valentina Centurione.\nAneddoti di dubbia autenticit\u00e0 lo ricordano come una persona umana e magnanima e per questo assai stimata dai suoi marinai: in un'occasione, essendoci scarsezza di vettovaglie, distribu\u00ec la propria argenteria ai soldati; in un'altra, impietosito da un rematore stremato dalla fame, gli don\u00f2 la fibbia d'oro e d'argento della sua cintura. Questa tendenza alla generosit\u00e0 potrebbe essere confermata dal fatto che, dopo la sua morte, i figli si trovarono in gravi difficolt\u00e0 economiche, tanto da ricevere dei sussidi governativi."}
{"id": "5326014", "revid": "767487", "url": "https://it.wikipedia.org/wiki?curid=5326014", "title": "Guida alle ricette d'amore", "text": "Guida alle ricette d'amore (\"The Food Guide to Love\") \u00e8 un film del 2013 diretto da Dominic Harari e Teresa Pelegri.\nDistribuzione.\nIl film \u00e8 stato distribuito in Francia il 18 dicembre 2013 ed \u00e8 stato in seguito proiettato ad alcuni festival internazionali: al Festival internazionale del cinema di Berlino (11 febbraio 2014), al Jameson Dublin International Film Festival (11 febbraio 2014) e al M\u00e1laga Film Festival (23 marzo 2014). \u00c8 stato poi regolarmente distribuito nelle sale in Spagna dal 9 maggio e in Irlanda dal 13 giugno 2014.\nIn Italia il film \u00e8 andato in onda direttamente su Sky Cinema nel febbraio 2015."}
{"id": "5326016", "revid": "2143966", "url": "https://it.wikipedia.org/wiki?curid=5326016", "title": "Stazione meteorologica di Ozzano Settefonti", "text": "La stazione meteorologica di Ozzano Settefonti \u00e8 la stazione meteorologica di riferimento per l'Organizzazione Meteorologica Mondiale relativa all'omonima frazione del comune di Ozzano dell'Emilia, in provincia di Bologna, gestita dall'ARPA dell'Emilia-Romagna.\nDescrizione.\nLa stazione meteorologica, originariamente gestita dall'ERSA e presidiata, \u00e8 stata in seguito sostituita da una stazione di tipo automatico DCP. Gestita a partire dal 1996 dal Servizio Idrometeorologico dell'ARPA Emilia-Romagna, si trova nell'Italia nord-orientale, in Emilia-Romagna, in provincia di Bologna, nel comune di Ozzano dell'Emilia, presso la localit\u00e0 di Settefonti, col barometro collocato a 336 metri s.l.m. e alle coordinate geografiche .\nMedie climatiche ufficiali.\nDati climatologici 1991-2005.\nIn base alla media calcolata dall'ARPA Emilia-Romagna per il periodo tra il 1991 e il 2005, la temperatura media del mese pi\u00f9 freddo, gennaio, si attesta attorno ai +4,1\u00a0\u00b0C; quella del mese pi\u00f9 caldo, agosto, \u00e8 di +24,2\u00a0\u00b0C. Mediamente, nel corso dell'anno si contano 33,1 giorni di gelo e 3,6 giorni di ghiaccio.\nValori estremi.\nTemperature estreme mensili dal 1986 ad oggi.\nNella tabella sottostante sono riportati i valori delle temperature estreme mensili registrate presso la stazione meteorologica dal 1986 ad oggi.\nLa temperatura minima assoluta ha toccato i -13,0\u00a0\u00b0C nel febbraio 1991, mentre la temperatura massima assoluta ha raggiunto i +38,8\u00a0\u00b0C il 4 agosto 2017."}
{"id": "5326017", "revid": "292162", "url": "https://it.wikipedia.org/wiki?curid=5326017", "title": "Castellinaldo", "text": ""}
{"id": "5326025", "revid": "1632387", "url": "https://it.wikipedia.org/wiki?curid=5326025", "title": "Levante (cantante)", "text": "Biografia.\nOrigini.\nNel 2001, cinque anni dopo la morte del padre, si trasferisce con la madre e i suoi fratelli a Torino.\nFirma dapprima un contratto con l'A&amp;A Recordings Publishing e l'Atollo Records, con cui registra il brano \"Troppodiva\" con il nome di Levante e le Effemeridi, successivamente lascia Torino per recarsi a Leeds, nel Regno Unito. Nel 2013, con l'etichetta INRI, incide il singolo \"Alfonso\", certificato disco d'oro dalla FIMI quattro anni pi\u00f9 tardi.\n\"Manuale distruzione\".\nDopo aver aperto i concerti del \"Sotto casa Tour\" di Max Gazz\u00e8, l'11 marzo 2014 esce il suo primo album \"Manuale distruzione\", che esordisce all'ottava posizione della Classifica FIMI Album. L'album viene successivamente premiato come \u201cmigliore opera prima\u201d dall'Academy Medimex.\nRiceve una candidatura agli MTV Europe Music Award di Glasgow come \"Best Italian Act\" e arriva alle finali del Premio Tenco per il suo album d'esordio. Durante il suo primo tour partecipa al Concerto del Primo Maggio a Roma e alterna le sue date con le aperture dei concerti dei Negramaro. Nel 2014 riceve la Targa Musica da Bere Artista Emergente, che ritira durante l'omonima manifestazione che si svolge al teatro CTM di Rezzato.\n\"Abbi cura di te\": il secondo album.\nNel 2015 partecipa al festival South by Southwest (SXSW) in Texas e suona anche a Los Angeles e a New York. Nel mese di marzo, in occasione del suo show acustico negli Stati Uniti d'America, presenta in anteprima assoluta \"Abbi cura di te\", il singolo d'esordio del nuovo album. Partecipa nuovamente al Concerto del Primo maggio 2015. Pochi giorni dopo esce il nuovo album \"Abbi cura di te\" per la Carosello Records, da cui verranno estratti quattro singoli pubblicati nel corso dell'anno: \"Ciao per sempre\", \"Finch\u00e9 morte non ci separi\", \"Abbi cura di te\" e \"Le lacrime non macchiano\". L'album \"Abbi cura di te\" \u00e8 candidato al Premio Tenco e il brano \"Le lacrime non macchiano\" \u00e8 candidato nelle sezioni \u2018Album in assoluto dell'anno' e \u2018Canzone singola\u2019. Con \"Ciao per sempre\" partecipa inoltre al Summer Festival 2015 nella categoria Big.\nIl 6 giugno 2015 parte dal Miami Festival di Milano l\"'Abbi cura di te Tour\", che la porta a esibirsi dal vivo in 28 citt\u00e0 italiane. Dopo una pausa, durante la quale apre i concerti italiani del tour di Paolo Nutini, il 24 ottobre 2015 riparte da Roma con il tour invernale che fa tappa nei teatri e nei club delle principali citt\u00e0 italiane. In autunno pubblica \"Abbi cura di te\" anche in versione vinile e \"Finch\u00e9 morte non ci separi\", interpretato con la madre. Nel mese di novembre 2015 riceve il Premio Bertoli. A dicembre si esibisce in Calabria per il Premio \"Musica contro le mafie\". Oltre che cantautrice impegnata. Partecipa ad eventi per Alberta Ferretti, Gucci, Missoni, Pitti Uomo e ottiene le copertine di diversi fashion magazine.\nTra marzo e aprile organizza dei concerti speciali a Milano e Torino, con ospiti live a sorpresa e una scenografia arricchita per coinvolgere attivamente il pubblico in un'idea di festa. La risposta dei fan \u00e8 tale che all'Alcatraz di Milano registra il sold out in prevendita e deve spostare lo show sul palco principale, dedicato ai grandi eventi. A Torino \u00e8 necessario organizzare tre concerti consecutivi per accogliere tutto il pubblico. Il Primo Maggio 2016 Levante \u00e8 tra gli artisti chiamati a suonare a Taranto davanti a oltre persone, per la manifestazione annuale indetta dal comitato Cittadini e Lavoratori Liberi e Pensanti a tutela della salute, dei diritti civili fondamentali e del lavoro.\nL'estate 2016 \u00e8 dedicata alla registrazione del nuovo disco e allo sviluppo di nuovi progetti, tra cui la collaborazione con Trussardi Eyewear e un mini tour acustico per il marchio Lancome. Il lavoro discografico \u00e8 intervallato solo da alcune date speciali: in Sardegna, dove Levante suona per la prima volta al prestigioso festival Abbabula, e nelle citt\u00e0 di Roma (inaugurazione di Villa Ada Incontra Il Mondo), Milano (Festival per i 40 anni di Radio Popolare), Senigallia (per il CaterRaduno di Radio Due) e Torino (per i 10 anni di Torino Pride). A Settembre Levante \u00e8 ospite di Singcity, il primo festival diffuso organizzato da RDS e Onstage. Segue a ottobre, sempre nel capoluogo lombardo, la partecipazione al Festival delle Lettere, dedicato alla cultura della lettera scritta a mano.\nIntorno allo stesso periodo ha collaborato con J-Ax, Fedez e Stash dei The Kolors alla realizzazione del singolo \"Assenzio\", pubblicato il 18 novembre 2016 e presente nell'album \"Comunisti col Rolex\" dei due rapper.\n\"Nel caos di stanze stupefacenti\", \"X Factor\" e il 2018.\nIl 1\u00ba febbraio 2017 pubblica per il download digitale il singolo \"Non me ne frega niente\", che anticipa il suo terzo album in studio \"Nel caos di stanze stupefacenti\", uscito il 7 aprile 2017. La copertina del terzo capitolo discografico della cantautrice siciliana viene svelata in diretta televisiva a \"Che tempo che fa\". A ridosso dell'uscita dell'album, Levante vince il premio Miglior Artista Alternative ai Coca Cola Onstage Awards. \"Nel caos di stanze stupefacenti\" ha debuttato in seconda posizione nella Classifica FIMI Album, mentre i singoli \"Non me ne frega niente\" e \"Pezzo di me\" (feat. Max Gazz\u00e8) sono stati certificati disco d'oro dalla FIMI. Le 6 date del tour \"Nel caos\" vengono inoltre preannunciate dall'esibizione sul palco del concerto del Primo Maggio a Roma. Il concerto all'Alcatraz di Milano viene poi pubblicato in formato audio e video all'interno della riedizione di \"Nel caos di stanze stupefacenti\", uscita il 17 novembre 2017.\nIl 19 maggio 2017 viene ufficializzata la partecipazione all'undicesima edizione del talent show \"X Factor\" in qualit\u00e0 di giudice insieme a Fedez, Manuel Agnelli e Mara Maionchi. La collaborazione con Sky prosegue nel 2018: infatti Levante \u00e8 tra gli artisti selezionati da Sky Arte per la produzione originale \u201cSky Arte Sessions\u201d andata in onda in prima serata e che vede l\u2019artista eseguire accompagnata dalla sua band alcuni dei brani pi\u00f9 importanti della sua carriera. Levante conclude un anno di successi con il premio speciale di Rockol \u201cArtista Dell\u2019anno\", consegnato durante la cerimonia dei Rockol Awards. Appare inoltre nel numero di dicembre/gennaio della prestigiosa rivista internazionale Monocle, che la descrive come \"an italian superstar in the making.\"\nNei primi mesi del 2018 calca i palchi d\u2019Europa e d\u2019Italia con i tour \"Caos in Europa\" e \"Caos In Teatro\" registrando il tutto esaurito nelle oltre 30 date. A maggio si esibisce nuovamente al concerto del 1\u00ba di Taranto e riceve il prestigioso Premio Barocco. Il 1\u00ba giugno Levante \u00e8 stata ospite di J-AX e Fedez al concerto-evento \"La Finale\" allo stadio di San Siro, esibendosi con loro nella hit \"Assenzio\" davanti ad una folla di 80.000 persone. Nell'estate dello stesso anno collabora con Diplo e M\u00d8 al singolo \"Stay Open\". La traccia \u00e8 parte del progetto Tuborg Open. In dicembre, riceve il Premio \u201cMusica Contro le Mafie\u201d per il valore e l\u2019impegno contenuti nella sua hit \u201cNon Me Ne Frega Niente\u201d.\nLevante scrittrice: \"Se non ti vedo non esisti\" e \"Questa \u00e8 l'ultima volta che ti dimentico\".\nIl 19 gennaio 2017 esce il primo romanzo della cantante, intitolato \"Se non ti vedo non esisti\" ed edito da Rizzoli., che nelle prime tre settimane giunge alla quarta ristampa ed entra nella classifica dei libri di narrativa pi\u00f9 venduti in Italia. Il 13 novembre 2018 invece \u00e8 la volta del secondo romanzo, \"Questa \u00e8 l'ultima volta che ti dimentico\", che raggiunge subito la top ten delle vendite in Italia.\nL'impegno come autrice e le collaborazioni con altri artisti.\nNel 2017 ha scritto una canzone per l'album di Gianni Morandi \"D'amore d'autore\", intitolata \"Mediterraneo\", e ha duettato con Tiziano Ferro in una nuova versione del singolo \"Valore assoluto\", inclusa nella riedizione dell'album \"Il mestiere della vita\". Ha duettato inoltre nel pezzo \"Io solo io ora\" dei Casino Royale. Nel 2019 duetta nel brano \"Un motivo maledetto\" con Irene Grandi, uno dei primissimi successi della cantante toscana del 1994. Il duetto \u00e8 stato inserito nel suo album celebrativo \"Grandissimo\".\n\"Magmamemoria\".\nA inizio 2019 il periodico \"Vogue\" ha dedicato uno speciale alla cantante all'interno della propria guida \"Vogue 100\", dedicato alle cento persone in grado di influenzare le tendenze mondiali nella moda e nell'arte.\nIl 5 marzo dello stesso anno Levante ha firmato un contratto discografico con la Warner Music Italy/Parlophone, pubblicando il successivo 4 ottobre il quarto album in studio \"Magmamemoria\"; il disco ha debuttato al quarto posto della classifica FIMI Album. Ad anticiparne l'uscita sono stati i singoli \"Andr\u00e0 tutto bene\", pubblicato il 5 aprile 2019, e \"Lo stretto necessario\", in duetto con Carmen Consoli (e scritto insieme a Dimartino e Colapesce), pubblicato il 28 giugno e accompagnato da un videoclip girato in Sicilia, terra natale delle due cantautrici. Il 27 settembre viene pubblicato il terzo singolo \"Bravi tutti voi\".\nL'album \u00e8 anticipato anche da un tour estivo di 10 date nelle arene e anfiteatri storici d'Italia. Il 23 novembre Levante suona per la prima volta al Mediolanum Forum di Assago, durante il quale ha eseguito per intero \"Magmamemoria\" insieme a una selezione dei suoi pi\u00f9 grandi successi. Nello stesso mese riceve il premio d'onore \"Artist Award\" al gala annuale dell'associazione no profit \"Children For Peace\".\nNel 2020 la cantante ha partecipato al Festival di Sanremo con il brano \"Tikibombom\", classificatosi dodicesimo al termine della manifestazione. Il singolo ha svolto anche il ruolo di apripista alla riedizione di \"Magmamemoria\", intitolata \"Magmamemoria MMXX\" e contenente anche le nuove versioni di \"Andr\u00e0 tutto bene\", \"Bravi tutti voi\", \"Se non ti vedo non esisti\" e \"Lo stretto necessario\" e il concerto tenuto da Levante al Mediolanum Forum di Assago. In seguito ha pubblicato una versione acustica della canzone\nEventi recenti.\nIl 7 luglio 2020 esce il singolo inedito \"Sirene\", seguito a settembre da \"Vertigine\" assieme ad Altarboy. Il 21 maggio 2021 \u00e8 stata la volta del singolo \"Dall'alba al tramonto\", accompagnato dal relativo video.\nL'8 giugno 2021 pubblica il terzo romanzo intitolato \"E questo cuore non mente\".\nVita privata.\nNel settembre 2015 Levante ha sposato Simone Cogo, disc jockey e polistrumentista dei The Bloody Beetroots, a Castell'Alfero. In un'intervista per \"Vanity Fair\" del maggio 2017, ha dichiarato di essersi separata. Successivamente ha intrapreso una relazione con il cantautore Diodato, conclusasi nel 2019. Nel settembre 2021 ha annunciato di essere incinta a seguito del legame con il nuovo compagno che perdurava da due anni; la loro primogenita \u00e8 nata il 13 febbraio 2022.\nInfluenze musicali.\nLevante ha affermato di essere cresciuta con la musica di Meg, Cristina Don\u00e0, Carmen Consoli, Mina, Janis Joplin, Tori Amos e Alanis Morissette."}
{"id": "5326028", "revid": "729019", "url": "https://it.wikipedia.org/wiki?curid=5326028", "title": "David Denton", "text": "Ha interrotto prematuramente la sua carriera a 29 anni a causa di una commozione occorsagli durante uno scontro di gioco nell'ottobre 2018.\nBiografia.\nNato a Marondera nello Zimbabwe, Denton si trasfer\u00ec in Gran Bretagna per studiare economia all'Universit\u00e0 di Edimburgo.\nGi\u00e0 giocatore di rugby con un'esperienza maturata in Sudafrica con , nel 2010 si leg\u00f2 all'.\nIdoneo a rappresentare la grazie alle origini di sua madre, nativa di Glasgow, debutt\u00f2 nella nazionale del Cardo il 6 agosto 2011 contro l' in occasione di un \"test match\" di preparazione alla , alla quale tuttavia non prese parte.\nNel 2013 Denton prolung\u00f2 per ulteriori tre stagioni a Edimburgo rifiutando altre offerte.\nReduce dalla , dove con la Scozia raggiunse gli ottavi di finale, nel mese di novembre ufficializz\u00f2 il suo passaggio al .\nDopo diversi cambi di squadra approd\u00f2 nel 2018 a : una commozione cerebrale occorsagli durante uno scontro di gioco a ottobre, tuttavia, lo rese indisponibile per tutto il resto del campionato dopo solo 6 incontri; mai pi\u00f9 tornato in campo da tale incidente, nel settembre 2019 annunci\u00f2 il ritiro dall'attivit\u00e0 sportiva su consiglio medico."}
{"id": "5326037", "revid": "767487", "url": "https://it.wikipedia.org/wiki?curid=5326037", "title": "The Tiger's Tail", "text": "The Tiger's Tail \u00e8 un film del 2006 scritto e diretto da John Boorman.\nIl thriller psicologico \u00e8 ambientato nell'Irlanda dei primi anni duemila, durante il periodo del boom economico della cosiddetta \"tigre celtica\".\nDistribuzione.\nIl film \u00e8 stato proiettato in anteprima al Festival internazionale del cinema di San Sebasti\u00e1n in Spagna il 26 settembre 2006. L'uscita nelle sale irlandesi \u00e8 avvenuta il 10 novembre 2006, mentre nel Regno Unito \u00e8 stato distribuito dall'8 giugno 2007."}
{"id": "5326042", "revid": "729019", "url": "https://it.wikipedia.org/wiki?curid=5326042", "title": "Italiana Editrice", "text": "Italiana Editrice S.p.A., siglabile Itedi, \u00e8 stata una casa editrice italiana, con sede a Torino, proprietaria ed editrice dei quotidiani \"La Stampa\" e \"Il Secolo XIX\". Nel 2017 si \u00e8 fusa con il Gruppo Editoriale L'Espresso per costituire il GEDI Gruppo Editoriale.\nStoria.\nIl 2 agosto 2014 l'Editrice La Stampa di John Elkann (Fiat Chrysler Automobiles), editrice de \"La Stampa\", e la \"Societ\u00e0 Edizioni e Pubblicazioni (SEP)\" di Carlo Perrone, editrice de \"Il Secolo XIX\", annunciano in un comunicato congiunto il progetto di fusione per incorporazione della SEP nella prima, creando cos\u00ec una joint venture denominata Italiana Editrice S.p.A., con John Elkann presidente e Carlo Perrone vicepresidente, partecipata da Fiat Chrysler Automobiles per il 77% e dalla famiglia Perrone per il 23%. L'operazione comprende anche l'integrazione delle sussidiarie pubblicitarie e mass media, come Publikompass (di Ed. La Stampa), Publirama e Radio19 (entrambe di SEP).\nCon questa operazione, a partire dal 1 gennaio 2015, nasce un gruppo editoriale composto da 240 giornalisti tra le redazioni dei due quotidiani e con una quota giornaliera di 260.000 copie vendute, alla pari degli altri maggiori gruppi editoriali, quali RCS MediaGroup, editore del \"Corriere della Sera\", e Gruppo Editoriale L'Espresso, editore de \"la Repubblica.\"\nIl 2 marzo 2016 Italiana Editrice ed il Gruppo Editoriale L'Espresso annunciano la loro fusione che dar\u00e0 vita alla pi\u00f9 grande realt\u00e0 editoriale nel settore dei quotidiani. Il perfezionamento dell'operazione \u00e8 previsto per il primo trimestre del 2017.\nIl 9 marzo 2017 l'Autorit\u00e0 italiana antitrust autorizza la fusione, a condizione che il Gruppo L'Espresso ceda a un soggetto terzo e indipendente la raccolta pubblicitaria locale nelle edizioni di Torino e Genova del quotidiano \"la Repubblica\"."}
{"id": "5326048", "revid": "124367834", "url": "https://it.wikipedia.org/wiki?curid=5326048", "title": "Giulia d'Aragona", "text": "Biografia.\nEra figlia del re di Napoli Federico I di Napoli e di Isabella Del Balzo.\nFu promessa in sposa al marchese di Mantova Federico II Gonzaga dall'imperatore Carlo V durante la sua visita alla citt\u00e0 il 25 marzo 1530, che confer\u00ec a Federico l'agognato titolo di duca di Mantova. Federico non spos\u00f2 mai Giulia, ma nel 1531 si un\u00ec in matrimonio con Margherita Paleologa.\nGiulia il 21 aprile 1533 and\u00f2 in sposa a Giovanni Giorgio del Monferrato ultimo della linea maschile dei Paleologo, che tuttavia si spense alcuni giorni dopo, rimanendo senza eredi."}
{"id": "5326049", "revid": "47767", "url": "https://it.wikipedia.org/wiki?curid=5326049", "title": "Madame Pompadour", "text": ""}
{"id": "5326050", "revid": "339392", "url": "https://it.wikipedia.org/wiki?curid=5326050", "title": "Garfagnina", "text": ""}
{"id": "5326051", "revid": "512269", "url": "https://it.wikipedia.org/wiki?curid=5326051", "title": "Nokia Lumia 435", "text": ""}
{"id": "5326063", "revid": "1123217", "url": "https://it.wikipedia.org/wiki?curid=5326063", "title": "Cerinomycetaceae", "text": ""}
{"id": "5326066", "revid": "767487", "url": "https://it.wikipedia.org/wiki?curid=5326066", "title": "Fifty Dead Men Walking", "text": "Fifty Dead Men Walking \u00e8 un film del 2008 diretto da Kari Skogland.\nTrama.\nIl film \u00e8 basato sull'omonima autobiografia di Martin McGartland del 1997. Ambientato in Irlanda tra il 1988 e il 1991, racconta delle esperienze di McGartland come agente in incognito infiltratosi nell'IRA durante il conflitto nordirlandese. Quando la sua copertura verr\u00e0 smascherata nel 1991, sar\u00e0 costretto a darsi alla fuga.\nDistribuzione.\nIl film \u00e8 stato proiettato in anteprima al Toronto International Film Festival in Canada il 10 settembre 2008. L'uscita nelle sale irlandesi e britanniche \u00e8 avvenuta il 10 aprile 2009."}
{"id": "5326068", "revid": "1451528", "url": "https://it.wikipedia.org/wiki?curid=5326068", "title": "Sfincia", "text": "La Sfincia (\"Spincia\" il nome originale in siciliano) \u00e8 un dolce fritto tipico della provincia di Trapani, in particolare dei comuni di: Buseto Palizzolo, Castellammare del Golfo, Custonaci, Erice, Paceco, Valderice.\nIl nome \"spincia\" deriva dal latino \"spongia\", \"spugna\", oppure dall' \"spugna\"). Questi nomi hanno origine dalla particolare forma di questo dolce, che si presenta come una frittella morbida e dalla forma irregolare, con il buco o meno.\nDal 1990 si svolge a Custonaci una sagra dedicata alla \"Spincia\".\nIn queste zone la Sfincia di San Giuseppe per distinguerla dalla Sfincia viene chiamata \"Sfincione di San Giuseppe\".\nIngredienti.\n\u00c8 una frittella fatta con ingredienti poveri: un impasto di patate, farina, zucchero, acqua, lievito di birra, semi di anice e scorza di limone, a cui si pu\u00f2 aggiungere un bicchierino di succo d'arancia o di vino Marsala.\nPoi viene fritta in immersione in olio bollente, e quindi cosparsa di zucchero e cannella."}
{"id": "5326075", "revid": "125599044", "url": "https://it.wikipedia.org/wiki?curid=5326075", "title": "Futsal Awards", "text": "I Futsal Awards, chiamati ufficialmente Umbro Futsal Awards per ragioni di sponsorizzazione, sono una serie di premi riservato ai tesserati delle squadre di calcio a 5, istituiti nel 2000 dal sito Futsal Planet. I premi sono patrocinati dalla FIFA e dai principali fornitori di materiale tecnico della disciplina ovvero Umbro (fino al 2011 e dal 2017) e Agla (dal 2012 al 2014). I vincitori sono scelti dalla giuria di giornalisti sportivi di Futsal Planet all'interno dei candidati proposti da ognuno dei 60 club pi\u00f9 prestigiosi al mondo. Istituito nel 2000, nelle prime tre edizioni \u00e8 stato assegnato al miglior calcettista del mondo nel corso dell'anno solare. Dall'edizione 2003 il premio \u00e8 stato diviso in quattro categorie: \"miglior giocatore\", \"miglior portiere\", \"miglior selezione nazionale\", \"miglior allenatore di una selezione nazionale\". L'anno seguente sono state introdotte le categorie riservate ai \"club\", agli \"allenatori di club\", ai \"migliori giovani under-21\" e agli \"arbitri\" mentre il premio per la miglior \"giocatrice\" \u00e8 stato aggiunto nel 2007 e quello per la miglior \"portiere\" nel 2015.\nAllenatore.\nFino al 2019 gli allenatori delle squadre maschili e femminili facevano parte della stessa categoria."}
{"id": "5326085", "revid": "6923", "url": "https://it.wikipedia.org/wiki?curid=5326085", "title": "Annet Mahendru", "text": "Biografia.\nAnnet \u00e8 nata in Afghanistan da padre indiano (giornalista e docente) e madre russa (una donna d'affari e artista), che si separarono quando aveva 13 anni. Ha vissuto l'infanzia a San Pietroburgo e Francoforte per poi trasferirsi infine nel 2002 a East Meadow (New York) con il padre, dopo il divorzio dei genitori.\nAll'et\u00e0 di 11 anni ha iniziato a studiare danza classica Indiana, il Bharatanatyam. Dopo il diploma all' \"East Meadow High School\", ha ricevuto un Bachelor of Arts in inglese presso la St. John's University. Dopo gli studi ha preso lezioni di recitazione presso lo HB studio, in commedie e film Indiani. Essendo sempre stata una grande fan dell'improvvisazione, ha iniziato gli studi presso la Groundlings School e ha preso parte a diversi progetti nella commedia. Annet ha anche studiato recitazione a Hollywood.\n\u00c8 poliglotta: parla inglese, tedesco, russo, francese, farsi ed hindi.\nCarriera.\nAnnet \u00e8 meglio conosciuta per il suo ruolo da protagonista nella serie TV The Americans, in cui interpreta il ruolo di \"Nina\", la bella e misteriosa spia russa.\nAnnet nel corso della sua carriera ha preso parte al film Escape from Tomorrow ed \u00e8 stata guest star nelle serie TV 2 Broke Girls, Mike &amp; Molly, The Blacklist, White Collar e Grey's Anatomy.\nNel 2015 entra a far parte del cast del film Sally Pacholok come protagonista.\nSempre nel 2015, partecipa anche alle ultime puntate della terza ed ultima stagione di The Following\nVita privata.\n\u00c8 sposata dal 2016 con il regista e sceneggiatore Louie Gibson, figlio di Mel Gibson. La coppia ha un figlio."}
{"id": "5326095", "revid": "155634", "url": "https://it.wikipedia.org/wiki?curid=5326095", "title": "Eastern Professional Basketball League 1969-1970", "text": "La stagione EPBL 1969-70 fu la 24\u00aa della Eastern Professional Basketball League, l'ultima con questa denominazione. Parteciparono 8 squadre in un unico girone.\nRispetto alla stagione precedente i \"New Haven Elms\" si spostarono a Hamden e diventando gli Hamden Bics. I Trenton Colonials scomparvero."}
{"id": "5326096", "revid": "767487", "url": "https://it.wikipedia.org/wiki?curid=5326096", "title": "Parked", "text": "Parked \u00e8 un film del 2010 diretto da Darragh Byrne.\nTrama.\nFred Daly torna in Irlanda senza avere alcun luogo dove stabilirsi e inizia a vivere nella propria automobile. Un giorno fa la conoscenza del ventenne Cathal, che parcheggia di fianco alla sua macchina e con il quale inizia un rapporto di amicizia, e della bella insegnante di musica Juliana, con la quale inizia una relazione. L'incontro tra questi tre personaggi, che ognuno per diversi motivi vivono al margine della societ\u00e0, dar\u00e0 vita ad una serie di eventi che cambier\u00e0 per sempre le loro vite.\nDistribuzione.\nIl film \u00e8 stato proiettato in anteprima al Torino Film Festival in Italia il 2 dicembre 2010. L'uscita nelle sale irlandesi \u00e8 avvenuta il 14 ottobre 2011, mentre nel Regno Unito il 25 novembre 2011."}
{"id": "5326099", "revid": "729019", "url": "https://it.wikipedia.org/wiki?curid=5326099", "title": "Inishbofin (Donegal)", "text": "Inishbofin (Inis B\u00f3 Finne in gaelico irlandese, che significa \"isola della Mucca Bianca\") \u00e8 un'isola situata 2,5 chilometri al largo della costa di Machaire Rabhartaigh, contea di Donegal, Irlanda.\nDescrizione.\nInishbofin \u00e8 lunga circa 2 e larga 1,2 chilometri, per una superficie di 1,2\u00a0km quadrati.\n\u00c8 la pi\u00f9 ampia delle tre isole collocate tra la costa irlandese e l'isola di Thoraigh. Le altre due isolette, D\u00faiche e Inis Beag, sono collocate pi\u00f9 a nord e sono entrambe disabitate.\nL'isola \u00e8 nota per le sue spiagge rimaste allo stato naturale. Tra le attivit\u00e0 proposte ai suoi visitatori ci sono il bird-watching, l'escursionismo e la possibilit\u00e0 di praticare kayak e canoa.\nGli abitanti sono di lingua gaelica.\nStoria.\nLa popolazione residente, che nel 1901 era di 150 persone, si \u00e8 ridotta nel 2011 a 11 unit\u00e0.\nDemografia.\nLa tabella che segue riporta dati sulla popolazione dell'isola tratti dal libro \"Discover the Islands of Ireland\" (Alex Ritsema, Collins Press, 1999) e dai censimenti irlandesi. I dati censuari in Irlanda prima del 1841 non sono considerati completi e/o sufficientemente affidabili."}
{"id": "5326102", "revid": "1782831", "url": "https://it.wikipedia.org/wiki?curid=5326102", "title": "Emilia Zinzi", "text": "Biografia.\nCompiuti gli studi all'Universit\u00e0 di Roma, ove si laure\u00f2 con Lionello Venturi, inizi\u00f2 a dedicarsi alla ricerca, alla catalogazione e valorizzazione dei beni storico-artistici; alla scoperta e salvaguardia delle aree territoriali sconosciute e, naturalmente, agli aspetti urbanistici dei siti oggetto di studi (Calabria e Basilicata).\nNel 1956 vinse il primo concorso a cattedra per l'insegnamento della Storia dell'arte, allora limitato ai soli licei classici, e nel luglio del 1957, conseguentemente alla visita del Ministro della Pubblica Istruzione Giuseppe Medici - invitato dalla studiosa e da Alfonso Frangipane, per constatare lo stato di degrado in cui versavano le chiese di Taverna con gli oli su tela, in esse contenuti, di Mattia Preti - le fu conferita la carica di \"Ispettore onorario per la conservazione dei monumenti e degli oggetti d'antichit\u00e0 e d'arte per la provincia di Catanzaro\".\nIn tale veste Emilia Zinzi diede inizio ad una vasta opera di ricognizione nell'intera regione, e, tra le innumerevoli segnalazioni, nel 1961, ebbe il merito di sottrarre alle ruspe la citt\u00e0 greco-romana di Scolacium, oltrech\u00e9 il centro di Botricello-Myria, nel 1967. Nel corso della lunga carriera tale fu la validit\u00e0 riconosciuta ai suoi risultati scientifici pur sui processi insediativi evolutisi dal V al VII secolo, che influente videro la presenza di Cassiodoro, in un territorio all'interno del quale lo stesso aveva fondato un Monastero e un Centro di Studi, che non pot\u00e9 non essere altamente considerata da personalit\u00e0 quali Ermanno Arslan.\nDal 1968, in concomitanza con l'Istituzione dell'ateneo in cui oper\u00f2, ebbe inizio la sua attivit\u00e0 di docente di Storia dell'Arte presso Facolt\u00e0 di Architettura del relativo \"Istituto Universitario di Architettura\", oggi Universit\u00e0 di Reggio Calabria, ove concentr\u00f2 i propri interessi, anche nella didattica, sull'architettura e l'ambiente storico, sul rapporto con la pianificazione urbanistica, nella prospettiva di una restituzione integrata della dimensione sociale, economica e agronomica dei topos, con particolare riguardo, come detto, al territorio calabro-lucano. Costante fu l'impegno al recupero dell'habitat dal Medioevo all'et\u00e0 moderna. La sua attivit\u00e0 di studio, a cui la ricerca scientifica italiana si apriva in Italia negli anni settanta, la posero in costante contatto con Bologna e Roma, s\u00ec da valerle la nomina di \"Componente del collegio docente interuniversitario per il Dottorato di ricerca in Conservazione dei beni architettonici del Politecnico di Milano\", con specifico impegno per \"Storia e Conservazione\" (1984).\nIn una situazione di prevalente carenza negli studi urbanistico-territoriali sulla regione, prendevano luce i suoi lavori sull'insediamento dall'et\u00e0 antica all'Ottocento: le analisi dedicate al territorio e cultura delle Serre, l'iter di formazione e sviluppo di Catanzaro e di Vibo Valentia-Monteleone, il sistema territoriale Borgia-Squillace-Stalett\u00ec, le vicende delle citt\u00e0 abbandonate (Mileto-Cerenzia-Cirella); vaste campiture identitarie da lei consegnate all'attuale storiografia.\nStorico rimase difatti il Congresso del 1982 per la Deputazione di Storia Patria per la Calabria, dalla stessa organizzato con la Professoressa Maria Mariotti, per lungo tempo presidente della stessa.\nFu allora che per il territorio s'inaugur\u00f2 un vivace dibattito nazionale sulla crescente problematica del patrimonio culturale calabrese, sui rapporti fra storia e operativit\u00e0 tecnica, dando eco alle sue denunce, non senza rischi per la propria incolumit\u00e0, sulla deprecabile condizione dei siti cultuali e archeologici, sul degrado ambientale e strutturale (fra tutte quelle fatte a pi\u00f9 riprese per l'\"ecomostro di Copanello\", la Congrega di Santa Maria del Carmine, il Palazzo Serravalle, L'Oratorio del Carmine e del Rosario, la Chiesa di Sant'Omobono, ecc...) e gettando le linee programmatiche di un recupero finalizzato alla fruizione scientifica e all'uso sociale dei siti archeologici e degli edifici di culto.\nNel 1985, dedicandosi all'esame delle fonti \"basiliane\" e degli insediamenti monastici italo-greci d'epoca normanna nel sud Italia, giunse ad identificare un fonte battesimale (marmoreo) del XII secolo conosciuto come \"Patirion\", custodito nel Metropolitan Museum of Art di New York, in quello perduto di Santa Maria del Patire di Rossano.\nNel 1987 ottenne un incarico da Bonifica-Iri Italstat, per uno studio sul patrimonio culturale (architettura e urbanistica) della Regione Calabria (Legge 431/85). Successivamente si dedic\u00f2 alla storia dell'urbanistica della Calabra e della Sicilia post 1783, con una conclusione sulla mancata ricostruzione urbana e territoriale della Calabria nel tardo Settecento.\nFu relatrice in numerosi convegni fra cui: nel giugno 1987 a Firenze, The Johns Hopkins University, Sect. IV, Byzantium and Italy, nel dicembre 1988 all'Ecole francaise de Rome, Table ronde sur La Calabre de l'Antiquit\u00e8 au Moyen Age. Nel novembre 1984: Scolacium, Seminario del CNRS de Lyon e della Soprintendenza ai beni archeologici della Calabria. Architettura e urbanistica medievale nel Sud). Fu componente del Consiglio direttivo e rappresentante della Deputazione di Storia patria per la Calabria, redattore della Rivista storica calabrese, membro della Societ\u00e0 napoletana di Storia patria e della Societ\u00e0 nazionale italiana di studi sul Settecento; fece parte anche del Comitato scientifico internazionale per gli studi sull'arte normanna-sveva con sede in San Marco Argentano.\nTra i suoi lavori, nel 1996, lo studio finalizzato alla catalogazione, tutela, restauro e valorizzazione del patrimonio storico-architettonico presente sul territorio regionale unitamente alla ricerca sul patrimonio figurativo e sul territorio meridionale e calabrese.\nPer volont\u00e0 della Conferenza Episcopale Calabra fu nominata rappresentante delle Commissioni diocesane d'arte sacra in seno alla Consulta regionale della Calabria. Fu anche componente del Comitato scientifico per il recupero dell'area archeologica di Mileto normanna, operante nel quadro dell'organizzazione internazionale sui \u201cNormanni popolo d'Europa\u201d.\n\u00c8 stata inoltre membro del Centro di studi per la Storia dell'Architettura (Roma), della Societ\u00e0 Italiana per l'archeologia e la storia delle arti, della Societ\u00e0 di Storia Patria Napoletana, dell'INU - Istituto Nazionale di Urbanistica (di cui fu Presidente Onorario) e rientro nel direttivo della Deputazione di Storia Patria per la Calabria e del comitato di redazione della \u201cRivista storica Calabrese\u201d. Fond\u00f2 e diresse negli anni Sessanta, su invito del senatore Umberto Zanotti Bianco, la sezione catanzarese di Italia Nostra e, per qualche mandato, della sezione calabrese dell'Istituto Nazionale dei Castelli.\nOpere (parziale).\nArticoli.\nI suoi numerosi contributi sono apparsi prevalentemente nelle riviste \"Brutium\" (Gangemi Editore), \"Calabria Letteraria\" (Rubbettino), \"Bollettino Deputazione di Storia Patria per la Calabria\", \"Bollettino dell'Associazione Nazionale Italia Nostra\", \"Magna Grascia\", \"Klearkos\", \"Rivista storica calabrese\", sul \"Bollettino dell'Istituto nazionale di urbanistica\"."}
{"id": "5326106", "revid": "670021", "url": "https://it.wikipedia.org/wiki?curid=5326106", "title": "Causidico", "text": "Causidico \u00e8 un termine usato nei secoli XI e XII per indicare l'esperto di diritto, l'avvocato o il giudice di corte feudale, signorile o della curia vescovile. Spesso il causidico era imparentato con uomini di particolare rilievo nella vita della citt\u00e0, i quali erano interessati attivamente alle faccende politiche, ed egli a questi prestava assistenza. A partire dalla fine del secolo XIII il causidico specializz\u00f2 la propria competenza e divenne rappresentante in causa delle parti."}
{"id": "5326107", "revid": "110157", "url": "https://it.wikipedia.org/wiki?curid=5326107", "title": "Puente Nuevo", "text": "Il Puente Nuevo (in italiano \"Ponte Nuovo\") \u00e8 un ponte che sovrasta il burrone \"el Tajo\" e il fiume Guadalev\u00edn, unendo le due estremit\u00e0 della citt\u00e0 di Ronda, in Andalusia. L'architetto fu Jos\u00e9 Martin de Aldehuela e il capo-costruttore fu Juan Antonio D\u00edaz Machuca."}
{"id": "5326124", "revid": "110157", "url": "https://it.wikipedia.org/wiki?curid=5326124", "title": "Krimpenerwaard", "text": "Krimpenerwaard \u00e8 una municipalit\u00e0 dei Paesi Bassi situata nella provincia dell'Olanda Meridionale. \u00c8 stata istituita il 1 gennaio 2015 dalla fusione dei precedenti comuni di Bergambacht, Nederlek, Ouderkerk, Schoonhoven e Vlist."}
{"id": "5326126", "revid": "1864952", "url": "https://it.wikipedia.org/wiki?curid=5326126", "title": "PlayStation VR", "text": "PlayStation VR, precedentemente conosciuto con il nome in codice \"Project Morpheus\", \u00e8 un visore di realt\u00e0 virtuale sviluppato da Sony e progettato per essere compatibile con la PlayStation 4; \u00e8 stato commercializzato il 13 ottobre 2016 in tutto il mondo.\nStoria.\nPresentazione.\n\"PlayStation VR\" \u00e8 stato annunciato durante la Game Developers Conference con il nome \"Project Morpheus\". Il presidente di SIE Worldwide Studios, Sh\u016bhei Yoshida, ha presentato il dispositivo il 18 marzo 2014 dichiarando che \"la realt\u00e0 virtuale \u00e8 la prossima innovazione da PlayStation che potrebbe modellare il futuro dei videogiochi\" rivelando che la compagnia ha lavorato al visore per 3 anni.\n\"PlayStation VR\" era presente alla \"PlayStation Experience Expo\" di Las Vegas nel dicembre 2014. Durante il Games Developer Conferenze 2015 Sony ha mostrato un prototipo con caratteristiche molto simili a quelle della versione finale del dispositivo, annunciandone il lancio per la seconda met\u00e0 del 2016.\nCommercializzazione e vendite.\nSony ha messo in commercio il dispositivo a partire dal 13 ottobre 2016, al prezzo di 399 dollari, 399 euro e 349 sterline. A fine febbraio 2017, il \"PlayStation VR\" aveva venduto circa 915.000 unit\u00e0 in tutto il mondo. Le vendite hanno poi subito una battuta di arresto, superando il milione di unit\u00e0 nel giugno dello stesso anno. A dicembre 2017 Sony ha dichiarato che \"PlayStation VR\" ha venduto 2 milioni di unit\u00e0. Da febbraio 2018 anche in Italia \u00e8 distribuito il nuovo modello del \"PlayStation VR CUH-ZVR2.\"\nAd agosto 2018, Sony ha confermato che erano state vendute 3 milioni di unit\u00e0. A marzo 2019, le unit\u00e0 vendute sono salite a 4.2 milioni. A Febbraio 2020 Sony conferma il raggiungimento di 5 milioni di unit\u00e0 vendute.\nCaratteristiche.\nIl \"Playstation VR\" \u00e8 dotato di schermo OLED da 1080p, con una dimensione di 5.7 pollici. La risoluzione totale \u00e8 di 1920\u00d71080p che corrisponde a 960x1080p per occhio e garantisce un campo visivo di circa 100\u00b0.\n\"Playstation VR\" funziona solamente in combinazione con Playstation Camera. Altri accessori utili, per aumentare il realismo e l'interazione nell'ambiente di realt\u00e0 virtuale, e compatibili sono i controller Playstation Move e le cuffie \"Playstation Rig 4VR\"."}
{"id": "5326132", "revid": "736476", "url": "https://it.wikipedia.org/wiki?curid=5326132", "title": "Nissewaard", "text": "Nissewaard \u00e8 una municipalit\u00e0 dei Paesi Bassi situata nella provincia dell'Olanda Meridionale. \u00c8 stata istituita il 1 gennaio 2015 dalla fusione delle municipalit\u00e0 di Bernisse e Spijkenisse.\nIl suo territorio comprende tutta l'isola di Putten e parte della adiacente isola di Voorne."}
{"id": "5326133", "revid": "767487", "url": "https://it.wikipedia.org/wiki?curid=5326133", "title": "The Hallow", "text": "The Hallow \u00e8 un film del 2015 diretto da Corin Hardy.\nTrama.\nAdam Hitchens, sua moglie Clare e il loro figlio neonato Finn si trasferiscono da Londra in un villaggio irlandese nelle vicinanze di una fitta foresta, sui cui alberi Adam deve svolgere delle analisi. Nonostante il freddo benvenuto degli abitanti del paese - in particolare dei Donnelly, padre e figlio proprietari di una fattoria poco distante da casa loro - Adam \u00e8 quantomai ostinato a restare. Fin dai primi giorni i coniugi cominciano a notare tracce di uno strano liquido vegetale nero e viscoso, prima in soffitta e poi fra le rovine di un vecchio casolare nel bosco. Qui Adam ne raccoglie un campione prelevandolo dal pelo di un animale morto e, osservandolo al microscopio, appura che \u00e8 una specie di parassita che attacca e modifica le cellule con cui entra in contatto.\nUn pomeriggio Adam si reca in paese con il piccolo Finn ma, sulla via del ritorno, un malfunzionamento della macchina li costringe a fermarsi nel bosco. A causa di una botta in testa presa mentre tentava di riparare il motore, Adam riesce a tornare a casa con Finn solo nel pieno della notte, non prima di aver visto sulla lamiera tracce del misterioso liquido nero.\nConvintosi che nel bosco ci sia qualcosa di pericoloso, Adam si barrica insieme a Clare e Finn al piano superiore, ma un improvviso blackout in casa li costringe a guardare in faccia la realt\u00e0 e a decidere di scappare. I due raggiungono la macchina e Adam scopre che il motore \u00e8 completamente danneggiato dalla proliferazione di una strana radice al suo interno. Nonostante tutto, l'uomo riesce a riparare il danno e Clare mette in moto poco prima che delle orribili creature boschive possano attaccarli. La loro fuga per\u00f2 dura poco e la macchina finisce in un fosso dopo che Clare \u00e8 stata costretta a sterzare improvvisamente per schivare una delle creature.\nI due prendono Finn e scappano verso l'unico rifugio possibile: la casa che stavano cercando di lasciare. Una volta rientrati, i rumori provenienti dall'esterno spingono Adam a spiare dal buco della serratura, quando un oggetto acuminato lo colpisce in un occhio, che presto comincer\u00e0 a dare segni di infezione. L'uomo ordina a Clare di nascondersi di sopra con Finn e scende in cantina per aggiustare il generatore, avendo capito che le creature sono refrattarie alla luce delle torce, e riesce a riattivarlo un attimo prima che le creature penetrino nella casa e uccidano Clare.\nTemporaneamente protetti dal ritorno dell'elettricit\u00e0, i due nascondono Finn in un armadio. Adam scopre sulla propria pelle che gli esseri non possono toccare il ferro - \u00e8 ormai evidente che l'uomo si stia lentamente trasformando in uno di loro a causa dell'infezione - cos\u00ec comincia insieme a Clare a sprangare le finestre con le sbarre di ferro che avevano precedentemente rimosso. Quando per\u00f2 Clare, preoccupata per Finn, riapre le ante dell'armadio, vede il bambino venire trascinato via da una delle creature.\nMentre Adam \u00e8 sempre pi\u00f9 malridotto a causa della mutazione e di una caduta mentre cercava di inseguire il mostro, Clare corre all'esterno per riprendere Finn. Alla fine, dopo essersi tuffata in uno stagno, la donna riemerge con il figlioletto tra le braccia. Adam per\u00f2 \u00e8 convinto che il bambino non sia umano, ma che sia anch'esso una creatura della foresta con cui i mostri intendono fare uno \"scambio\". Clare inizia quindi a scappare anche dal marito, sempre pi\u00f9 mostruoso, decisa a mettere in salvo il piccolo. Durante l'inseguimento nella foresta Adam finisce in una grotta dove trova decine di creature, fra cui Cora, la figlia scomparsa di Colm Donnelly, e il vero Finn ancora vivo: il \"piccolo popolo\" si \u00e8 preso cura di lui. Intanto Clare \u00e8 riuscita a raggiungere la fattoria dei Donnelly ma Colm rifiuta di aiutarla per non ritrovarsi addosso la moltitudine di esseri demoniaci. A questo punto Adam la raggiunge con il figlio in braccio e la convince finalmente a lasciare il bambino, prendere Finn e fuggire. Mentre cerca di respingere le altre creature, per\u00f2, Adam viene trafitto da una di loro e muore. Mentre il sole comincia a illuminare la foresta e le creature si ritirano, Clare prende in braccio Finn e scappa.\nDistribuzione.\nIl film \u00e8 stato proiettato in anteprima al Sundance Film Festival 2015 il 25 gennaio 2015, all'interno della rassegna \"Midnight\", ed \u00e8 stato distribuito nelle sale britanniche e irlandesi il 13 novembre 2015 dalla Momentum Pictures. In Italia \u00e8 stato presentato al Torino Film Festival il 21 novembre dello stesso anno.\nIl film era conosciuto precedentemente con il titolo provvisorio di \"The Woods\"."}
{"id": "5326164", "revid": "110157", "url": "https://it.wikipedia.org/wiki?curid=5326164", "title": "Titacide", "text": "Titacide () era una localit\u00e0 dell'antica Attica nelle vicinanze di Afidna. Nonostante Stefano di Bisanzio la ritenga un demo a s\u00e9 stante della trib\u00f9 Antiochide, John S. Traill afferma che si trattasse di una piccola localit\u00e0 inglobata nel demo di Afidna, passata, insieme a questo, a Tirgonide e a Perride, dalla trib\u00f9 Aiantide alla Tolemaide.\nVerosimilmente in et\u00e0 romana Titacide fu elevato a demo e per questo era un demo spurio."}
{"id": "5326166", "revid": "1711941", "url": "https://it.wikipedia.org/wiki?curid=5326166", "title": "Conte Giuliano", "text": "Identificazione.\nIl conte Giuliano, secondo le fonti islamiche, era il \"Signore di Sabta\" (Ceuta). Secondo alcuni studiosi, forse fu l'ultimo esarca d'Africa.\nLuis Garc\u00eda de Valdeavellano scrisse che, durante la conquista omayyade del Nord Africa:\nAlcuni storici pensano che Giuliano fosse un vassallo di Roderico, re dei Visigoti in Hispania (Portogallo e Spagna). Ma Valdeavellano sostiene che probabilmente era un berbero.\nSi sa che Ceuta fu l'ultima citt\u00e0 del Maghreb a cadere in mano musulmana. Dopo la morte di Giuliano, i musulmani presero il controllo diretto della citt\u00e0.\nRottura con Roderico.\nSecondo lo storico del IX secolo Ibn \u02bfAbd al-\u1e24akam, che scrisse circa mezzo secolo dopo gli eventi, Giuliano invi\u00f2 una delle sue figlie (chiamata nelle cronache cristiane \"Florinda la Cava\") alla corte di Roderico a Toledo per farla istruire, e come segno di fedelt\u00e0 nei confronti del monarca visigoto. Roderico, successivamente, la mise incinta. Quando Giuliano apprese della vicenda, volendo vendicarsi, entr\u00f2 in contatto con i musulmani, rendendo cos\u00ec possibile la conquista islamica della penisola iberica. Pi\u00f9 tardi, le leggende e le cronache cristiane e musulmane gonfiarono ed enfatizzarono questo racconto, secondo le leggende musulmane la figlia del conte Giuliano era una vergine innocente che venne rapita e stuprata da Roderico, nelle leggende cristiane invece, Florinda \u00e8 rappresentata come una ragazza malvagia, adultera, seduttrice e provocatrice.\nGiuliano (talvolta chiamato dagli arabi \"il re dei Ghomara\") istig\u00f2 i musulmani ad invadere la penisola Iberica.\nA quel tempo l'area circostante a Ceuta era stata da poco conquistata da M\u016bs\u0101 b. Nu\u1e63ayr, che mise \u1e6c\u0101riq b. Ziy\u0101d, il governatore di Tangeri, a capo di un esercito di 1.700 uomini. Giuliano entr\u00f2 in contatto con M\u016bs\u0101 per trattare l'alleanza anti-Roderico.\nCi\u00f2 che sembra essere chiaro \u00e8 Giuliano sperava di mettere un figlio di Witiza sul trono per incrementare il proprio potere. Un'altra cosa che appare evidente \u00e8 che Giuliano era in ottime relazioni con i musulmani del Maghreb.\nGiuliano forn\u00ec ai musulmani segreti militari, truppe e navi.\nSpedizione di \u1e6car\u012bf ibn M\u0101lik.\nM\u016bs\u0101 era inizialmente incerto del progetto di Giuliano, e cos\u00ec nel luglio 710 ordin\u00f2 a \u1e6car\u012bf b. M\u0101lik di condurre una spedizione di controllo nella costa iberica. La leggenda dice che Giuliano partecip\u00f2 come guida ai musulmani.\nL'estate successiva Giuliano forn\u00ec delle navi per il trasporto delle truppe musulmane. Il 30 aprile 711 \u1e6c\u0101riq b. Ziy\u0101d sbarc\u00f2 a Gibilterra e cominci\u00f2 la conquista islamica della penisola iberica.\nBattaglia del Guadalete.\nIl 19 luglio, nella battaglia del Guadalete, l'esercito di Roderico venne sconfitto dall'esercito di \u1e6c\u0101riq ibn Ziy\u0101d.\nGiuliano venne ricompensato dai musulmani con terre e possedimenti, ma, secondo la leggenda, visse senza amici e pieno di sensi di colpa per essere diventato un traditore del suo regno."}
{"id": "5326173", "revid": "1318658", "url": "https://it.wikipedia.org/wiki?curid=5326173", "title": "Sh\u016bhei Yoshida", "text": "Sony Computer Entertainment.\nSh\u016bhei Yoshida \u00e8 entrato a far parte di Sony Corporation nel 1986, \u00e8 stato uno dei primi membri a collaborare al progetto PlayStation nel febbraio 1993.\nYoshida ha conseguito il Bachelor of Science in Economia presso l'Universit\u00e0 di Kyoto in Giappone e un Master in business administration presso l'Universit\u00e0 della California, Los Angeles.\nNel corso del 2013 ha acquisito una rilevante popolarit\u00e0 grazie alla vicinanza ai consumatori e alla presenza nel mondo PlayStation durante l'annuncio di PlayStation 4.\nIl 7 novembre 2019 Sony annuncia le dimissioni di Yoshida dal suo ruolo di presidente di SIE Worldwide Studios come parte di una riorganizzazione aziendale. Al suo posto subentra Herman Hulst, ex dirigente e co-fondatore della casa di sviluppo Guerrilla Games. Yoshida viene in seguito messo a capo di PlayStation Indies, una nuova sezione interna a PlayStation dedicata agli sviluppatori di videogiochi indipendenti.\nTra le iniziative pi\u00f9 importanti di PlayStation Indies figura China Hero Project, un progetto fondato nel 2017 da PlayStation in collaborazione con Epic Games, Unity ed altri sponsor per promuovere e supportare lo sviluppo di videogiochi indipendenti in Cina. Attualmente sono stati finanziati due lotti di videogiochi, denominati \"Batch Heroes\"."}
{"id": "5326176", "revid": "37401", "url": "https://it.wikipedia.org/wiki?curid=5326176", "title": "Cronaca di Paro", "text": ""}
{"id": "5326187", "revid": "767487", "url": "https://it.wikipedia.org/wiki?curid=5326187", "title": "Indovina chi sposa Sally", "text": "Indovina chi sposa Sally (\"Happy Ever Afters\") \u00e8 un film del 2009 scritto e diretto da Stephen Burke.\nIl film \u00e8 stato proiettato in anteprima al Festival internazionale di cinema di Pusan, Corea del Sud, il 10 ottobre 2009. La distribuzione nelle sale \u00e8 avvenuta in Francia il 21 ottobre, in Irlanda il 25 dicembre, nel Regno Unito il 19 marzo 2010, mentre in Italia \u00e8 uscito il 27 agosto 2010."}
{"id": "5326199", "revid": "110157", "url": "https://it.wikipedia.org/wiki?curid=5326199", "title": "Universit\u00e0 tecnica di Varna", "text": "L'Universit\u00e0 Tecnica di Varna (in bulgaro: \u0422\u0435\u0445\u043d\u0438\u0447\u0435\u0441\u043a\u0438 \u0443\u043d\u0438\u0432\u0435\u0440\u0441\u0438\u0442\u0435\u0442 \u0412\u0430\u0440\u043d\u0430) \u00e8 un'universit\u00e0 statale sita nella citt\u00e0 di Varna, in Bulgaria.\nStoria.\nIstituito di Meccanica-Elettrica.\nIstituita di Meccanica-Elettrica Varna nel 1962, si specializza nell'insegnamento dell'ingegneria meccanica, elettrica, e navale.Meccanica-Elettrica Istituita di Varna(MEI-Varna) e ll`primo nome di Universit\u00e0.\nIstituto Superiore di Meccanica e Elettrica Varna.\nL'istituto \u00e8 accreditato dall'Istituto Superiore di Meccanica e Elettrica Varna.Razvitieto Universit\u00e0 tecnica di Varna \u00e8 possibile grazie alla eccellenza della ricerca, la realizzazione di diversi progetti nei settori tecnici\nUniversit\u00e0 tecnica di Varna.\nUniversit\u00e0 tecnica di Varna \u00e8 il nome dell'Istituto di 1995.Per 50 anni al Universit\u00e0 tecnica di Varna si sono diplomati oltre 35.000 professionisti.\nStruttura.\nFacolt\u00e0 di Ingegneria Meccanica.\nFacolt\u00e0 di Ingegneria Meccanica \u00e8 stata fondata nel 1962. Oggi \u00e8 Preside della Facolt\u00e0 e Prof. Angel Dimitrov.\nFacolt\u00e0 di Ingegneria Elettrica.\nFacolt\u00e0 di Ingegneria Elettrica \u00e8 stata fondata nel 1962. Oggi \u00e8 Preside della Facolt\u00e0 e Prof. Marinela Yordanova.\nFacolt\u00e0 di Ingegneria Navale.\nFacolt\u00e0 di Ingegneria Navale \u00e8 stata fondata nel 1962. Oggi \u00e8 Preside della Facolt\u00e0 e Prof. Plamen Ditchev.\nFacolt\u00e0 di Informatica Macchine e attrezzature.\nFacolt\u00e0 di Informatica Macchine e attrezzature \u00e8 stata fondata nel 1989. Oggi \u00e8 Preside della Facolt\u00e0 e Prof. Petar Antonov.\nFacolt\u00e0 di Ingegneria Elettronica.\nFacolt\u00e0 di Ingegneria Elettronica \u00e8 stata fondata nel 1990. Oggi \u00e8 Preside della Facolt\u00e0 e Prof. Rozalina Dimova.\nFacolt\u00e0 di Marine Science ed Ecologia.\nFacolt\u00e0 di Marine Science ed Ecologia \u00e8 stata fondata nel 2012. Oggi \u00e8 Preside della Facolt\u00e0 e Prof. Nikolay Minchev."}
{"id": "5326220", "revid": "124179460", "url": "https://it.wikipedia.org/wiki?curid=5326220", "title": "Fratelli Piacenza", "text": "Piacenza Cashmere ufficialmente Fratelli Piacenza SpA. \u00e8 un'azienda italiana nota nella produzione d'abbigliamento e tessuti di pregio utilizzando lane extrafini e fibre nobili. Il lanificio nacque nel 1733 in regione Paroir a Pollone, fu fondata da Pietro Francesco Piacenza. L'azienda produce e distribuisce collezioni uomo, donna e accessori nel settore dei beni di lusso.\nStoria.\n1733 - Fratelli Piacenza industriali lanieri.\nLa storia ufficiale del Lanificio Fratelli Piacenza ha inizio nel 1733. Pietro Francesco Piacenza(1697-1774) e il figlio Giovanni Francesco (1727-1796) avviano l'attivit\u00e0 e aprono una fabbrica per la produzione di stoffe di lana in regione Paroir a Pollone. La famiglia Piacenza era gi\u00e0 attiva nel commercio della lana dalla prima met\u00e0 del Seicento, quando nel censimento sabaudo Giovanni Angelo Piacenza viene definito commerciante di lana. Nel 1757 lo stabilimento conta gi\u00e0 cento lavoratori.\n1814 - Lanificio Fratelli Piacenza.\nCarlo Antonio Piacenza(1779-1841), figlio di Francesco, concentra le diverse fasi della produzione in un unico stabilimento ed apre una casa di commercio a Torino nel 1799, permettendo al lanificio di sopravvivere nei difficili anni durante la dominazione napoleonica. Nel 1813 gli operai impiegati si riducono a 37. Nel 1814 la ditta prese il nome Lanificio Fratelli Piacenza. La presenza a Torino permise ai Fratelli Piacenza di espandere il proprio mercato ed acquistare le materie prime provenienti dai principali mercati europei, adatte per la produzione di stoffe di qualit\u00e0.\nCarlo Antonio introdusse i primi macchinari tessili. Egli guid\u00f2 il lanificio sino agli anni trenta dell'Ottocento, Successivamente il figlio Giovanni Piacenza (1811-1883) assume la direzione della manifattura, mostrando profonda attenzione alle nuove tecnologie industriali imposte dalla Rivoluzione industriale inglese e installando all'interno del lanificio i primi telai meccanici jacquard e filatoi mule-jenny. Giovanni Francesco fu il primo in Italia a produrre tessuti fantasia e novit\u00e0 nel 1839, grazie al successo degli articoli fu possibile l'ampliamento e meccanizzazione del lanificio, sino ad occupare 350 operai.\nGiovanni Piacenza si dimostr\u00f2 un imprenditore moderno alla guida del lanificio. Costantemente interessato ad aggiornarsi sui macchinari tessili provenienti dal Nord Europa, sui gusti della moda e sulla qualit\u00e0 dei filati presenti sul mercato internazionale di Londra. Egli ricevette numerosi riconoscimenti pubblici, nel 1844 medaglia d'argento all'Esposizione di Torino, nel 1846 medaglia d'argento a Genova ed oro a Torino nel 1854. In una seduta del Parlamento subalpino, Cavour lo defin\u00ec imprenditore illuminato.\n1911 - Lo stabilimento a Torino e il Lanificio-scuola.\nFelice Piacenza (1843-1938) port\u00f2 avanti l'opera di aggiornamento della produzione gi\u00e0 iniziata dal padre, migliorando l'organizzazione del lavoro e incrementando cos\u00ec la produzione. Egli fu il fondatore della prima Lega Industriale Biellese. Nel 1907 fu nominato Cavaliere del Lavoro e Commendatore della Corona. I Piacenza aprirono un nuovo stabilimento a Torino nel 1911 in zona Barriera di Milano (se ne aggiunse poi un altro limitrofo) ed il Lanificio-scuola Felice Piacenza a Biella. Durante la prima guerra mondiale l'azienda si concentra nella produzione di abbigliamento militare, entrando quasi in crisi alla fine del conflitto. Viene cos\u00ec deciso nel periodo di riconversione industriale intorno all'anno 1935 di chiudere i due stabilimenti di Torino che nel complesso occupavano un'area di 30.000 metri quadrati.\n1932 - Alta moda e confezione.\nLa svolta con Enzo Piacenza (1892-1968) che continua l'attivit\u00e0 industriale concentrando la produzione dei tessuti per l'alta moda, cosa che diede notoriet\u00e0 a livello internazionale, principalmente Stati Uniti e Francia. Tra il 1950 e il 1960 Riccardo e Giovanni (figli di Enzo) danno vita (inizialmente assieme alla sorella Emilia e al fratello Guido) alla ditta Paroir, societ\u00e0 destinata alla vendita al dettaglio dei tessuti. Negli anni sessanta e settanta Riccardo e Giovanni iniziano la confezione dei capi creando la I.M.D. (Industria Mantelli Doubleface) per la produzione di cappotti doubleface. Grazie a questa iniziativa, nel 1970 viene aperto l'attuale stabilimento in Regione Cisi a Pollone. Dal 1980 i tessuti vengono esportati in tutto il mondo.\n1990 - Piacenza Cashmere.\nNel 1990 l'azienda lancia la propria linea di capi d'abbigliamento in puro cashmere. Prende il nome di Piacenza Cashmere.\nNel 2009 la crisi economica colpisce il settore tessile e il distretto del biellese. Colpisce quindi anche l'azienda che vede in quel periodo, in particolare nel 2011, dimezzati i fatturati e deve fare ricorso a diversi aumenti di capitale. Dal 2013 i profitti riprendono a salire al punto da arrivare nel 2017 ai valori pre-crisi di 44 milioni. Sempre nel 2017 \u00e8 stata ampliata la sede con un investimento di 4 milioni e la societ\u00e0, guidata dai fratelli Carlo e Guido Piacenza, esponenti della tredicesima generazione, \u00e8 entrata nel programma Elite voluto dalla Borsa di Milano per sostenere le imprese nella crescita.\nIn azienda (fa parte del ristretto gruppo internazionale Gli Henokiens che riunisce le aziende mondiali con oltre 200 anni di storia, in salute e ancora nelle mani della famiglia d'origine) sono gi\u00e0 presenti esponenti della quattordicesima generazione: i figli di Carlo, Ettore e Vasiliy, e il figlio di Guido, Felice.\nNel giugno 2020 Piacenza Cashmere, diventata Piacenza 1773, apre una filiale ad Hong Kong ed \u00e8 quindi presente nei cinque continenti. In novembre acquisisce lo storico Lanificio piemontese di Biella."}
{"id": "5326221", "revid": "729019", "url": "https://it.wikipedia.org/wiki?curid=5326221", "title": "Alex Dunbar", "text": "Biografia.\nFiglio di una famiglia di contadini, Dunbar inizi\u00f2 a giocare a livello giovanile a Glasgow fino a unirsi nel 2009 ai Glasgow Warriors per giocare nel Pro12. Fece il suo debutto internazionale con la affrontando l'8 giugno 2013 le a Durban nell'ambito delle \"Castle Beer Series\".\nAlex Dunbar fu l'autore delle due mete, segnate a distanza di 14 minuti l'una dall'altra, che consentirono nel secondo tempo il momentaneo vantaggio degli scozzesi nella partita del Sei Nazioni 2014 contro l'Italia poi finita 21-20 grazie al drop segnato da Duncan Weir a tempo scaduto. Questa fu l'unica vittoria della Scozia in quella edizione del torneo.\nA livello di club Dunbar fu uno dei giocatori che contribu\u00ec al raggiungimento della finale del Pro12 2013-14 dove i Glasgow Warriors vennero sconfitti 34-12 dal Leinster. Come riconoscimento delle sue prestazioni il centro scozzese venne inserito nel \"Dream Team\" di quella edizione del campionato."}
{"id": "5326227", "revid": "869710", "url": "https://it.wikipedia.org/wiki?curid=5326227", "title": "Florianus", "text": ""}
{"id": "5326239", "revid": "767487", "url": "https://it.wikipedia.org/wiki?curid=5326239", "title": "Tra le stelle di Hollywood", "text": "Tra le stelle di Hollywood (\"Mother Goose Goes Hollywood\") \u00e8 un film del 1938 diretto da Wilfred Jackson. \u00c8 un cortometraggio animato prodotto dalla Walt Disney Productions e uscito negli Stati Uniti il 23 dicembre 1938 distribuito dalla RKO Radio Pictures. Il film \u00e8 una parodia delle diverse filastrocche riguardanti una celebre protagonista della letteratura d'infanzia Mamma oca con le caricature dei pi\u00f9 popolari attori di Hollywood del tempo. Il film \u00e8 stato diretto da Wilfred Jackson ed \u00e8 stato il terzultimo cortometraggio delle \"Sinfonie allegre\". \u00c8 stato trasmesso in TV col titolo Mamma oca va a Hollywood.\nDistribuzione.\nIl cortometraggio fu distribuito nelle sale statunitensi il 23 dicembre 1938."}
{"id": "5326240", "revid": "598631", "url": "https://it.wikipedia.org/wiki?curid=5326240", "title": "Mura di Urbino", "text": "Le mura di Urbino costituiscono la cinta muraria difensiva della citt\u00e0 antica di Urbino. Attualmente la cinta muraria meglio conservata \u00e8 la pi\u00f9 recente, risalente alla prima met\u00e0 del XVI secolo; prima la citt\u00e0 \u00e8 stata cinta da tre cerchie murarie, la prima di epoca romana, la seconda medievale e la terza del duca Federico III da Montefeltro.\nStoria.\nPrima cerchia.\nFu eretta tra il III e il II secolo a.C. in \"opus quadratum\" e interessava la cima del solo colle del Poggio (uno dei due colli su cui poggia l'attuale centro storico), assumendo una forma ellittica. Inoltre queste mura sorgevano, per tre lati su quattro (ad eccezione del lato settentrionale), sul cosiddetto ciglio tattico, ovvero sul punto in cui finiva il pianoro della cima e i versanti si facevano pi\u00f9 irti e scoscesi.\nIn questa cinta si aprivano quattro accessi, corrispondenti ai due assi viari principali della citt\u00e0 romana (Cardo e Decumano massimo), uno a nord (Porta Mayor), uno a sud (Porta Minor), e le porte decumane a est e a ovest.\nIn epoca tardoromana e bizantina queste mura furono rifatte due volte, prima in laterizi e poi con materiali di spoglio. \nAlcuni resti di questa cinta sono sopravvissuti, inglobati negli edifici delle epoche successive.\nSeconda cerchia.\nFu eretta, ancora sul solo colle del Poggio, tra il XII e il XIII secolo, per inglobare i borghi sorti immediatamente fuori delle antiche Porte urbiche di epoca romana; per cui il tracciato di questa cinta muraria ripercorreva quello della cinta romana, pur essendo pi\u00f9 ampio, ma mantenendo sempre quattro accessi (a nord, a sud, a est e a ovest). Risale, probabilmente, al XIII o al XIV secolo, la costruzione di un avamposto difensivo e punto di forza della cinta muraria (Cassero), sul colle del Monte; soprattutto per controllare la citt\u00e0, dopo che in essa si erano verificati alcuni tumulti. Sono sopravvissuti solo alcuni tratti, inglobati anch'essi da edifici di epoche successive.\nTerza cerchia.\nVenne realizzata dal Duca Federico III da Montefeltro, nella seconda met\u00e0 del XV secolo, per adeguare la cinta muraria difensiva cittadina ai grandi cambiamenti urbanistici e architettonici che avevano interessato Urbino in quel periodo, ovvero la costruzione del palazzo ducale e del duomo, che occuparono la maggior parte del settore occidentale della citt\u00e0 romano-medievale, oltre agli edifici delle stalle ducali e della rampa elicoidale con la realizzazione del grande terrapieno del Mercatale. Questa cinta muraria fu la prima ad inglobare anche l'area del colle del Monte.\nQuarta cerchia.\nSi tratta dell'attuale cinta muraria che delimita il centro storico urbinate, \u00e8 molto ben conservata (quasi interamente) e recentemente (anni novanta del XX secolo) \u00e8 stata restaurata. Fu eretta nella prima met\u00e0 del XVI secolo, per volere del duca Francesco Maria I Della Rovere, per adeguare le mura difensive della citt\u00e0 alla nascente artiglieria, con la realizzazione di mura a terrapieno e bastioni sporgenti cuoriformi. Per questo motivo il tracciato, rispetto alle precedenti mura federiciane, fu in gran parte mantenuto.\nNel corso della prima met\u00e0 del XIX secolo fu abbattuto un tratto delle mura per realizzare una barriera daziaria; intitolata, dagl'anni sessanta dello stesso secolo, all'allora principessa Margherita di Savoia. Fu eretta in parte sul bastione di Belisario e tale modifica comport\u00f2 il rifacimento del tratto di mura compreso tra il bastione di San Polo e il piccolo bastione di San Girolamo, poi demolito durante questi lavori; anche per realizzare una nuova strada che, passando lungo le mura, collegasse la Barriera Margherita all'attuale piazza della Repubblica.\nCon questo cambiamento urbanistico-architettonico fu chiusa al pubblico transito la Porta di San Polo.\nFortezza Albornoz.\nSorge nell'angolo sud-occidentale delle Mura, sul colle del \"Monte\". \u00c8 stata eretta verso la seconda met\u00e0 del XIV secolo dal cardinale Anglico Grimoard, sul luogo in cui sorgeva una delle residenze dei Montefeltro. Fu modificata nello stesso secolo dal cardinale spagnolo Egidio Albornoz. Infine venne ristrutturata nella forma attuale verso la prima met\u00e0 del XVI secolo."}
{"id": "5326247", "revid": "729019", "url": "https://it.wikipedia.org/wiki?curid=5326247", "title": "Divisione fanteria &quot;Cremona&quot;", "text": "La Brigata motorizzata \"Cremona\" \u00e8 stata una delle grandi unit\u00e0 dell'Esercito italiano. Fondata nel 1859, attravers\u00f2 tutta la storia del Regno d'Italia. Nel 1975 fu ristrutturata e inserita nel 3\u00ba corpo d'armata di Milano, con comando generale a Torino. L'unit\u00e0 era schierata con tutti i suoi reparti in Piemonte e, nel periodo della guerra fredda, in caso di un ipotetico conflitto con il patto di Varsavia aveva il compito di proteggere la zone industriali di Torino e del Piemonte. Fu sciolta nel 1996 a seguito dell'emanazione del nuovo modello di difesa delle forze armate italiane dovuto allo scioglimento del patto di Varsavia.\nStoria.\nLe origini.\nLe origini della brigata \"Cremona\" risalgono al 1859 allorch\u00e9, in occasione dell'annessione della Lombardia al Regno Sardo, viene decretata la costituzione di sei nuove brigate. Il 29 agosto di quell'anno, con Decreto Reale vengono ricostituiti i quattro reggimenti, sciolti nel 1849 (19\u00ba, 20\u00ba, 21\u00ba, 22\u00ba) e le unit\u00e0 ordinate in brigata, secondo le tradizioni dell'Esercito piemontese, assunsero i nomi di due citt\u00e0 italiane, con il 19\u00b0 e il 20\u00ba che andarono a costituire la Brigata \"Brescia\" mentre il 21\u00ba e 22\u00ba reggimento fanteria costituirono la brigata \"Cremona\", in onore della citt\u00e0 di Cremona che il 19 marzo 1849 aveva dimostrato il suo anelito alla libert\u00e0 insorgendo in armi contro gli austriaci.\nLa Brigata \"Cremona\" ufficialmente venne costituita il 1\u00ba novembre 1859 con sede a Genova, dove verranno benedette e consegnate ai due reggimenti le bandiere di guerra. La brigata prese parte alla campagna di repressione del brigantaggio postunitario dal 1860 per un decennio e combatt\u00e9 nella terza guerra d'indipendenza nel (1866). Sciolta nel 1871, come tutte le unit\u00e0 permanenti, venne ricostituita nel 1881 con gli stessi reggimenti 21\u00ba e 22\u00ba.\nNella prima guerra mondiale.\nFra il 1915 ed il 1916 fu in linea fra Monfalcone e Gorizia inquadrata nella 3\u00aa armata, ma nel Giugno 1917 partecipa alla Battaglia del monte Ortigara.\nIl 10 novembre 1917 durante il ripiegamento verso il Piave si fuse con la Brigata \"Tortona\" ma il 22 dello stesso mese all'unit\u00e0 venne riassegnato il nome di \"Cremona\". La brigata partecip\u00f2 nel 1918 ai combattimenti vittoriosi sul Monte Grappa.\nTra le due guerre.\nCon la legge del 2 marzo 1926 si trasform\u00f2 in 20\u00aa brigata fanteria di linea e assume nell'organico l'88\u00ba Reggimento fanteria \"Friuli\"; nel 1926 la Brigata, unitamente al 7\u00ba reggimento Artiglieria, entr\u00f2 a far parte della 28\u00aa divisione militare territoriale di Livorno; l'unit\u00e0 si riordin\u00f2 nel 1934 e con il 7\u00ba artiglieria divent\u00f2 20\u00aa divisione di fanteria \"Curtatone e Montanara\".\n44\u00aa Divisione fanteria \"Cremona\".\nIl 24 agosto del 1939 assunse la denominazione di 44\u00aa divisione di fanteria \"Cremona\", con quartier generale a Pisa, inquadrando i reggimenti 21\u00ba e 22\u00ba di fanteria, il 7\u00ba di artiglieria e 90\u00aa Legione d'assalto della MVSN.\nNella seconda guerra mondiale.\nInquadrata nel XV Corpo d'armata \u00e8 impiegata nei pressi di Ventimiglia sul fronte francese nel giugno 1940. Si spost\u00f2 in Sardegna nel marzo 1941 con compiti di difesa mobile nell'isola. A causa dello sbarco alleato in Algeria e Tunisia e nel mese di novembre del 1942 si spost\u00f2 in Corsica con compiti di presidio e difesa di quel territorio. A seguito dell'armistizio la divisione si oppose vittoriosamente contro le truppe tedesche stanziate nell'isola combattendo a Zonza, nella stretta di San Polo, a Quenza, Levie, Ponte Sorbolo e in Val di Golo.\nNel corso della seconda guerra mondiale al comando della divisione si sono avvicendati il Generale di Divisione Umberto Mondino, il Generale di Divisione Nino Sozzani, il Generale di Brigata Gioacchino Solinas e il Generale di Brigata Clemente Primieri.\nGruppo di combattimento \"Cremona\".\nTrasferita di nuovo in Sardegna, trasformata la 90\u00aa Legione in 321\u00ba reggimento fanteria \"Cremona\", nel 1944, nuovamente ridotta a due reggimenti di fanteria ed uno d'artiglieria fece rientro sul continente inquadrando anche il 144\u00ba battaglione misto genio pionieri e trasmettitori, riarmata ed equipaggiata con materiale britannico, trasformandosi in gruppo di combattimento \"Cremona\", costituitosi ad Altavilla Irpina, agli ordini del Generale Clemente Primieri, con i reggimenti 21\u00ba e 22\u00ba fanteria e 7\u00ba artiglieria.\nIn linea dal 12 gennaio inquadrata nell'8\u00aa armata britannica a fianco di unit\u00e0 canadesi e una formazione partigiana, la 28\u00aa Brigata Garibaldi \"Mario Gordini\", essa stessa integrata negli organici con combattenti provenienti da disciolte formazioni partigiane, combattendo sul fronte del Po, liberando Torre di Primaro il 3 marzo 1945; nel corso dei combattimenti, iniziati il giorno precedente, le perdite del Gruppo furono di 13 morti e 98 feriti. Dopo aver fiaccato le difese nemiche sul torrente Senio e conquistato Alfonsine (10 aprile), il Gruppo, superato il fiume Santerno avanz\u00f2 verso nord liberando Adria (26 aprile), Cavarzere, Chioggia e Mestre, giungendo la sera del 2 maggio 1945 a Venezia. Su questo fronte si distinse per valore e audacia il capitano Luigi Giorgi, due volte decorato con la medaglia d'oro al valor militare. Le perdite subite nell'intera campagna ammontarono a 178 morti, 605 feriti, 80 dispersi.\nDivisione fanteria \"Cremona\".\nIl 15 ottobre 1945 la grande unit\u00e0 riassunse il nome di Divisione di fanteria \"Cremona\" con quartier generale a Torino inquadrata nel I Comando militare territoriale e la seguente fisionomia organica:\nL'organico venne ampliato entro la fine degli anni quaranta con il 157\u00ba Reggimento fanteria \"Liguria\", il 17\u00ba Reggimento artiglieria da campagna, il 52\u00ba Reggimento artiglieria da campagna controcarri \"Cremona\", di stanza ad Acqui, il 1\u00ba Reggimento artiglieria contraerea leggera, stanziato prima a Chieri e successivamente ad Albenga, e la 144\u00aa compagnia Genio collegamenti, mentre il CXLIV Battaglione Misto Genio venne riconfigurato in CXLIV Battaglione Genio artieri e i servizi divisionali riconfigurati nel Comando unit\u00e0 servizi.\nNel 1950 il Gruppo Esplorante Divisionale \"1\u00b0 Dragoni\", di stanza a Pinerolo, venne riconfigurato in Gruppo cavalleria blindata \"Nizza Cavalleria\" e nel 1951 in 1\u00ba Reggimento cavalleria blindata \"Nizza Cavalleria\" ed equipaggiato con carri armati leggeri M24 Chaffee, mentre nel corso degli anni cinquanta la Divisione pass\u00f2 alle dipendenze del III Corpo d'armata, perdendo il 1\u00ba Reggimento artiglieria contraerea leggera, che nel 1951 era stato riconfigurato in 1\u00ba Reggimento artiglieria contraerea pesante, e il 52\u00ba Reggimento artiglieria da campagna controcatti \"Cremona\" riconfigurato nel 1951 in 52\u00ba Reggimento artiglieria da campagna e nel 1953 in 52\u00ba Reggimento artiglieria pesante e trasferito a Brescia, passando insieme al 1\u00ba Reggimento artiglieria contraerea pesante alle dirette dipendenze del III Corpo. Altre modifiche organiche riguardarono il CXLIV Battaglione Genio artieri riconfigurato in CXLIV Battaglione Genio Pionieri e la 144\u00aa compagnia Genio collegamenti ridenominata 144\u00aa compagnia Genio Trasmissioni.\nIl 1\u00ba novembre 1962 nella Divisione viene inquadrato il XIV battaglione carri, equipaggiato con carri armati medi M47, mentre nel 1963 viene acquisita la sezione aerei leggeri equipaggiata con velivoli L-21B e il Battaglione Esplorante Divisionale \"Cremona\" articolato nella 1\u00aa e nella 2\u00aa compagnia esplorante equipaggiate con VTT M113 e carri armati leggeri M24 Chaffee, mentre il Reggimento \"Nizza Cavalleria\" passava alle sirette dipendenze del III Corpo, la compagnia Genio Trasmissioni venne elevata a livello di battaglione, con la denominazione di CXLIV Battaglione Trasmissioni, e il Comando unit\u00e0 servizi venne ridenominato Raggruppamento Servizi \"Cremona\".\nIl 1\u00ba ottobre 1969 il 22\u00ba Reggimento fanteria \"Cremona\" venne riconfigurato in reggimento di fanteria corazzata con la denominazione 22\u00ba Reggimento fanteria corazzato \"Cremona\" e articolato nel VI battaglione bersaglieri, equipaggiato con VTT M113, su una compagnia bersaglieri controcarri, dotata di cannoni da 106 mm M40senza rinculo, e nel XIV battaglione carri equipaggiato con carri armati medi M47 Patton.\nIl \"Nizza Cavalleria\" torn\u00f2 a far parte della Divisione come I Gruppo Squadroni Esplorante \"Nizza Cavalleria\" articolato sul 1\u00ba e 2\u00ba Squadrone Esplorante, equipaggiati entrambi con VTT M113 e sul 3\u00ba Squadrone carri equipaggiato con carri armati medi M47 Patton. Il 7\u00ba Reggimento artiglieria da campagna V Gruppo contraereo leggero (quadro) e nel I, II, III e IV Gruppo obici campali equipaggiati con obici M114 da 155/23. Alla Sezione aerei leggeri, riequipaggiata con velivoli L-19E si \u00e8 aggiunta una sezione elicotteri dotata di elicotteri AB 206. Il Battaglione Genio Pionieri assunse la denominazione di Battaglione Genio Pionieri \"Cremona\", il Battaglione Trasmissioni la denominazione di Battaglione Trasmissioni \"Cremona\" e il Raggruppamento Servizi la denominazione di Raggruppamento Servizi \"Cremona\".\nBrigata motorizzata \"Cremona\".\nIn seguito alla ristrutturazione delle unit\u00e0 dell'Esercito, il 30 ottobre 1975, la divisione viene riconfigurata in brigata motorizzata articolata su tre battaglioni di fanteria motorizzata, un gruppo di artiglieria, un gruppo squadrone corazzato, un battaglione logistico, un reparto comando e trasmissioni, una compagnia controcarri ed una compagnia genio.\nDopo la riconfigurazione la fisionomia organica divenne la seguente:\nIl 1\u00ba novembre 1990 la Brigata cessa di essere alle dipendenze del 3\u00ba corpo d'armata passando alle dipendenze della Regione Militare Nord-Ovest acquisendo il 4\u00ba battaglione fanteria \"Guastalla\" e perdendo il 22\u00ba battaglione fanteria \"Primaro\", che viene sciolto, nel quadro di ulteriore ristrutturazione dell'Esercito Italiano.\nBrigata meccanizzata \"Cremona\".\nNel 1991, a seguito della riduzione in atto dell'Esercito, il 4\u00ba battaglione viene sciolto (30 aprile) ed alla brigata viene assegnato il 26\u00ba battaglione fanteria \"Bergamo\". Il 12 settembre anche il 1\u00ba gruppo squadroni corazzato \"Nizza Cavalleria\" esce dai ranghi della brigata che, nel frattempo, \u00e8 divenuta meccanizzata. Nello stesso periodo i reparti della brigata riacquisiscono il rango di reggimento e la denominazione originaria di \"Cremona\" per il 21\u00ba battaglione fanteria e per il 7\u00ba gruppo artiglieria. Nel 1992 la compagnia controcarri viene soppressa; viene inserita la compagnia genio guastatori, prima autonoma, nel reparto Comando e trasmissioni che assume la denominazione di Comando e supporti tattici \"Cremona\".\nNel 1993 la brigata meccanizzata \"Cremona\" si componeva del comando e supporti tattici \"Cremona\", 21\u00ba reggimento fanteria \"Cremona\", del 157\u00ba reggimento fanteria \"Liguria\", del 26\u00ba reggimento fanteria \"Bergamo\", del 7\u00ba reggimento artiglieria \"Cremona\" e del battaglione logistico \"Cremona\".\nRidistribuiti ad altri enti i reparti, la brigata venne sciolta il 15 novembre del 1996."}
{"id": "5326252", "revid": "251304", "url": "https://it.wikipedia.org/wiki?curid=5326252", "title": "Monterey (nave da crociera)", "text": "Monterey \u00e8 stata una nave da crociera della compagnia MSC Crociere,nota per motivi commerciali anche come \"MSC Monterey\".\nStoria.\nFu costruita nel 1952 dalla \"Bethlehem Shipbuilding Corporation\" come nave cargo e originariamente prese il nome di SS Free State Mariner. Fu consegnata l'8 Dicembre 1952 alla \"US Maritime Commission\" come nave da carico classe C4.\nNel 1955 fu venduta alla \"Matson Navigation Company\" e ricostruita come nave passeggeri presso la Willamette Iron &amp; Steel Company a Portland. Riconsegnata alla fine del 1956 fu rinominata \"Monterey\" e utilizzata come transatlantico di lusso sulla rotta San Francisco - Honolulu - Auckland - Sydney.\nNel 1971 fu venduta alla \"Pacific Far East Line\" e utilizzata come nave da crociera. Nel 1979 venne venduta prima alla \"President World Airways\" e successivamente alla \"American Maritime Holdings\" ma rimase in disarmo a Portland per un lungo periodo.\nNel 1987 venne acquistata dalla \"Aloha Pacific Cruises\" per essere trasformata in una vera e propria nave da crociera. Venne prima portata ai cantieri della Tacoma Boatbuilding Company e dopo a Turku in Finlandia. La nave sub\u00ec dei grossi cambiamenti esterni con l'aggiunta di una piattaforma a poppa e l'estensione della passeggiata a prua oltre all'aumento del numero di cabine per i passeggeri. La Monterey venne utilizzata per le crociere alle Hawaii con partenza da San Francisco a partire dal 1988 ma gi\u00e0 nel maggio 1989 venne bloccata per gravi carenza igienico sanitarie. Il fermo della nave decret\u00f2 di fatto il fallimento della Aloha Pacific Cruises e la Monterey venne messa all'asta.\nNel 1990 fu riscattata dalla \"Starlauro Crociere\", venne portata a Napoli e sottoposta a lavori per riadattarla alla navigazione. Dal 1990 al 2006, svolse un lungo servizio crocieristico soprattutto nel Mediterraneo. Nel 1995 la Starlauro cambi\u00f2 il nome in MSC Crociere e la Monterey fece parte della flotta assieme a Symphony e a Rhapsody. Nel 2006 la nave ebbe un guasto ad una caldaia e fu messa in disarmo a Genova. Poco dopo venne venduta agli indiani e rinominata \"Monte\". Il 5 novembre 2006 giunse ad Alang per essere demolita."}
{"id": "5326270", "revid": "585241", "url": "https://it.wikipedia.org/wiki?curid=5326270", "title": "Repubblica Socialista Sovietica Autonoma di Moldavia", "text": ""}
{"id": "5326271", "revid": "585241", "url": "https://it.wikipedia.org/wiki?curid=5326271", "title": "Repubblica Socialista Sovietica Autonoma di Turkestan", "text": ""}
{"id": "5326273", "revid": "729019", "url": "https://it.wikipedia.org/wiki?curid=5326273", "title": "Matt Scott", "text": "Biografia.\nMessosi in evidenza con il Currie RFC, nel 2011 Scott inizi\u00f2 a giocare a livello professionistico unendosi all'Edinburgh Rugby e alternando l'attivit\u00e0 sportiva con la frequentazione del corso di legge presso l'Universit\u00e0 di Edimburgo.\nFece il suo debutto internazionale con la durante il Sei Nazioni 2012 affrontando il 10 marzo l' a Dublino. Reduce da una serie di ottime prestazioni con la Scozia, la sua mancata convocazione con i British and Irish Lions per il tour in Australia del 2013 fu al centro di aspre critiche dirette al CT Warren Gatland."}
{"id": "5326274", "revid": "1361571", "url": "https://it.wikipedia.org/wiki?curid=5326274", "title": "Evangelina Alciati", "text": "Biografia.\nEvangelina Alciati nacque a Torino il 21 agosto 1883 da Francesco, ingegnere, e da Caterina Silvia Aschieri. Ancora bambina rest\u00f2 orfana di padre e frequent\u00f2 la scuola normale pareggiata \"Domenico Berti\", dove ebbe compagna di classe Carola Prosperi. Non concluse gli studi per iscriversi, all'Accademia Albertina, dove fu allieva di Giacomo Grosso e dove si diplom\u00f2. Fu la prima donna a frequentare l'Accademia, dove conobbe Pietro Anacleto Boccalatte (1885-1970), anch'egli pittore, col quale convisse per diversi anni e da cui nel 1907 ebbe il figlio Gabriele.\nDopo un lungo soggiorno a Parigi, dove pot\u00e9 frequentare l'ambiente artistico assai vivace e internazionale della capitale francese, nel 1907 rientr\u00f2 a Torino e partecip\u00f2 alle esposizioni della Societ\u00e0 Promotrice delle Belle Arti. Nel 1912, con l'amica Emma Ciardi present\u00f2 con successo alcuni ritratti all'Esposizione Internazionale di Venezia. Sue opere sono acquistate dal Museo Civico di Torino, la cui commissione era composta fra gli altri da Grosso, dal Ceragioli, dal Thovez, dal Canonica, che propongono di acquistare per le collezioni civiche il \"Ritratto di bambina\".\nNel 1914 ella partecip\u00f2 alla mostra della \"Probitas\", associazione di artisti nata da personalit\u00e0 staccatesi dalla Secessione, come Sartorio, Dall'Oca Bianca, Balla e altri. Allora della Alciati risulta anche una residenza romana, in via Villa Patrizi 12. Il Re acquist\u00f2 per 700 lire \"Maternit\u00e0\". Da allora varie volte la Alciati partecip\u00f2 a importanti esposizioni romane e frequente fu l'acquisto di sue opere da parte di istituzioni romane.\nUgo Ojetti, allora all'apice della fama come studioso e critico d'arte, le commission\u00f2 per un'alta somma i ritratti proprio e della moglie offrendole ospitalit\u00e0 nella sua villa fiorentina. Nel 1919 la Alciati partecip\u00f2 alla Promotrice torinese con \"Ritratto d'uomo\", considerato unanimemente dai critici una delle poche novit\u00e0 in un paesaggio artistico abbastanza piatto. Il Ministero della Pubblica Istruzione le offr\u00ec 4000 lire per l'acquisto: da allora l'opera \u00e8 alla Galleria d'Arte Moderna di Torino. A trentacinque anni era pienamente affermata, un punto di riferimento, una \"abbadessa\" come venne definita da Ferruccio Ferrazzi, con il quale la pittrice intrattenne un carteggio fra il 1917 e il 1921. Un'altra personalit\u00e0 del mondo intellettuale femminile dell'epoca, Emilia Cardona, in un articolo su \"Il Regno\" del 1925, la descrive come appassionata di letteratura, amante della musica che ascolta dal loggione del teatro, fra il pubblico ordinario, generosa, troppo severa con se stessa e le proprie opere. \u00c8 ormai illustre nel mondo artistico, \u00e8 quasi sconosciuta negli avvenimenti mondani che ella evita. Anche artisti che ora sono indicati come innovatori dell'arte torinese, come Felice Casorati, Annibale Rigotti, Alberto Sartoris, Mario Sobrero la invitano a partecipare alle mostre da loro organizzate. Emilio Zanzi ammira i suoi pastelli e i suoi fiori che ben si distinguono dalle tante \u00ab pittrici fioraie \u00bb e ben superiore al livello medio \u00ab dell'arte gracile, salottiera e anacronistica del pastello \u00bb.\nNel 1938 il figlio Gabriele mor\u00ec nel corso di un'escursione sul Monte Bianco. La Alciati da allora progressivamente si chiuse in un mondo privato: molti i ritratti, moltissimi gli interni di casa e i fiori, soprattutto in vaso o recisi. Durante la guerra sfoll\u00f2 a Mont\u00e0, paese nel cui piccolo orizzonte e nelle cui figure tratte dal mondo agricolo ella cerca rifugio. Se ne ha chiaro indizio nei dipinti dell'epoca. Dopo la guerra torn\u00f2 nell'abitazione di via Santa Giulia 63 a Torino, vicino al Po e di fronte alla collina, che progressivamente diventano soggetti insistiti della sua opera. Continu\u00f2 anche l'attivit\u00e0 espositiva in gallerie anche di alto livello, ma la critica la ritiene autrice \u00ab un tempo celebrata \u00bb ma ormai fuori moda in un'epoca artistica in profondo rinnovamento: \u00abfedele alla propria maniera, a quel suo naturalismo pacato, in una gamma di tinte chiare e un poco agrette, che vagamente, in qualche momento, potrebbero far pensare allo Spadini\u00bb.\nDopo breve malattia mor\u00ec il 2 gennaio 1959 nella sua abitazione torinese. Venne cremata e sepolta a Courmayeur accanto al figlio Gabriele. La sua opera continua ad essere esposta in collettive, in gallerie pubbliche e private. Nel 2014 viene realizzato un film sulla vita dell'artista sotto la regia di Vanni Vallino e interpretato da Pamela Villoresi. Nel 2015 le viene dedicata una mostra monografica all'Accademia Albertina."}
{"id": "5326275", "revid": "547034", "url": "https://it.wikipedia.org/wiki?curid=5326275", "title": "Elysia chlorotica", "text": "Elysia chlorotica \u00e8 un mollusco sacoglosso della famiglia Plakobranchidae.\n\u00c8 nota come la lumaca di mare a energia solare o lumaca smeraldina in quanto \u00e8 capace di fare fotosintesi grazie a dei cloroplasti \u201crubati\u201d da un'alga filamentosa di cui si nutre.\nPu\u00f2 cos\u00ec vivere fino a dieci mesi grazie alla sola luce del giorno, senza nessun altro apporto nutritivo.\nDescrizione.\nQuesta specie \u00e8 solitamente di colore verde, ma pu\u00f2 anche essere rossastra o grigiastra, con piccole macchie bianche o rosse sparse. I suoi fianchi parapodali sono ingranditi e conferiscono all'animale un aspetto simile a una foglia d'albero. Possono essere dispiegati se la radiazione solare \u00e8 debole, o piegati se \u00e8 troppo forte. \"E. chlorotica\" pu\u00f2 raggiungere i 6 cm di lunghezza, la sua dimensione media \u00e8 comunque compresa tra 2 e 3 cm\nBiologia.\n\"Elysia chlorotica\" si nutre delle alghe eteroconte della specie \"Vaucheria litorea\" di cui \u00e8 in grado di usare, mantenendoli attivi, i cloroplasti. \n\"Elysia chlorotica\" fora la membrana cellulare con la propria radula e tiene fermamente il filamento dell'alga con la bocca e, come attraverso una cannuccia, ne succhia il contenuto. \nI cloroplasti delle alghe vengono incorporati attraverso fagocitosi e conservati nelle proprie cellule del suo esteso sistema digerente. Invece di essere digeriti e quindi scomposti i cloroplasti vengono mantenuti funzionali nelle cellule intestinali come organelli per molti mesi.\nLe lumache giovani sono di colore bruno con macchie di pigmentazione rossa, diventano verdi solo dopo essersi nutrite di alghe appena dopo la metamorfosi. \nSebbene i cloroplasti sopravvivano per l'intera vita del mollusco (circa 10 mesi), non vengono trasferiti alla sua prole .\nPoich\u00e9 il DNA dei cloroplasti codifica solo il 10% delle proteine necessarie per una fotosintesi funzionale, gli scienziati hanno cercato nel genoma di \"E. chlorotica\" dei geni che consentissero la fotosintesi e la sopravvivenza dei cloroplasti. Hanno trovato un gene delle alghe, psbO (un gene nucleare che codifica per una proteina stabilizzante all'interno del fotosistema II) nel DNA della lumaca di mare, identico alla versione algale. Hanno concluso che il gene \u00e8 stato probabilmente acquisito tramite trasferimento genico orizzontale, poich\u00e9 \u00e8 gi\u00e0 presente nelle uova e nelle cellule germinali di \"E. chlorotica\".\nTuttavia, ulteriori studi su diverse specie simili hanno mostrato che queste lumache di mare sopravvivono bene anche in assenza di luce e non sono quindi fotoautotrofi obbligati . Sven Gould dell'Universit\u00e0 Heinrich-Heine di D\u00fcsseldorf e i suoi colleghi hanno dimostrato che anche quando la fotosintesi \u00e8 stata bloccata, le lumache potevano sopravvivere a lungo senza cibo e sembravano comportarsi altrettanto bene delle lumache prive di cibo esposte alla luce. Hanno mantenuto a digiuno sei esemplari di \"Plakobranchus ocellatus\" per 55 giorni, tenendone due al buio, trattandone due con sostanze chimiche che inibivano la fotosintesi e fornendo a due la luce appropriata. Tutti sono sopravvissuti e tutti hanno perso peso pi\u00f9 o meno alla stessa velocit\u00e0. Gli autori hanno anche negato il cibo a sei esemplari di \"Elysia timida\" e li hanno tenuti in completa oscurit\u00e0 per 88 giorni - e tutti sono sopravvissuti.\nDistribuzione e habitat.\n\"Elysia chlorotica\" vive in acque costiere poco profonde (da 0 a 0,5 metri di profondit\u00e0) lungo la costa orientale del Nord America, dal Texas, attraverso la Florida e a nord fino alla Nuova Scozia, Canada. "}
{"id": "5326276", "revid": "104458", "url": "https://it.wikipedia.org/wiki?curid=5326276", "title": "Jimmie Heuga", "text": ""}
{"id": "5326284", "revid": "70217", "url": "https://it.wikipedia.org/wiki?curid=5326284", "title": "22\u00ba Reggimento fanteria corazzata", "text": ""}
