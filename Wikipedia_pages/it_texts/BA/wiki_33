{"id": "5276176", "revid": "547992", "url": "https://it.wikipedia.org/wiki?curid=5276176", "title": "Arturo Osio (banchiere)", "text": "Biografia.\nPrimi anni nel Partito Popolare Italiano.\nSecondogenito di un maresciallo dei Carabinieri rimane orfano del padre a soli sette anni. La scomparsa del genitore lascia la famiglia in precarie condizioni economiche e sua madre decide di trasferirsi a Milano, dove si impiega prima presso una societ\u00e0 di assicurazione, in seguito presso l'ufficio che amministra i beni privati del senatore Ferdinando Bocconi. Grazie ad una borsa di studio favorita da quest'ultimo Osio pu\u00f2 proseguire gli studi dopo il liceo e nel 1913 consegue a Pavia, da convittore del Collegio Ghislieri, la laurea in legge a pieni voti. Aperto uno studio legale a Milano, stante la sua vicinanza al mondo sindacale cattolico, diventa da subito l'avvocato delle cooperative bianche. Nel 1915, con lo studio \"La consuetudine nel diritto amministrativo\" affianca alla professione di avvocato e ai futuri impegni bancari l'attivit\u00e0 di saggista, che porta avanti fino al secondo dopoguerra.\nNell'ambito del Partito Popolare Italiano Osio si avvicina alla componente di sinistra guidata da Guido Miglioli e viene nominato presidente della Federazione degli esercenti commerciali di Milano. Alle elezioni amministrative del 1922 viene eletto consigliere comunale, ma in seguito a contrasti di posizione interni al PPI nel 1924 si dimette sia dalla carica che dal partito. Con le modifiche sociali gradualmente introdotte dal fascismo ad Osio viene a mancare la sua principale attivit\u00e0 di consulente delle cooperative, via via soppiantate dai nuovi ordinamenti del regime, ed \u00e8 in questo periodo che inizia a collaborare con uomini legati al PNF, in particolare con l'industriale Enrico Varenna, uomo legato al gi\u00e0 potente ras di Cremona Roberto Farinacci (di cui finanzia il giornale \"Rivoluzione Fascista\"), e futuro Consigliere Nazionale. Su segnalazione di Farinacci, Mussolini nomina Osio direttore generale dell'Istituto nazionale di credito per la cooperazione, un ente pubblico voluto da Luigi Luzzatti e Francesco Saverio Nitti che dal 1913 opera nel campo del credito cooperativo, caduto in crisi per la progressiva scomparsa delle cooperative e l'impossibilit\u00e0 di recuperare crediti per decine di milioni di lire.\nLa fondazione della BNLC.\nOsio \u00e8 stato scelto per la sua estraneit\u00e0 al partito e al fascismo e il suo compito dovrebbe essere quello di guidare l'istituto verso una liquidazione onorevole. Preso possesso del suo ufficio (22 luglio 1925), da invece seguito all'intenzione, subito manifestata a Varenna, di mantenerlo in vita nel settore della cooperazione secondo i nuovi modelli introdotti dal regime. Appoggiato dal consiglio di amministrazione, che fa presto a ricredersi sulle sue intenzioni, il nuovo direttore spiattella sui giornali il disastrato bilancio sociale e un'attenta analisi delle cause, ponendo il governo di fronte all'obbligo morale di fornire una risposta ad azionisti e risparmiatori. Risposta che a Roma \u00e8 gi\u00e0 stata scritta e che si concretizza nella riforma del credito attuata nel 1926, una serie di decreti poi riuniti nella prima legge bancaria italiana che, pur mantenendo il modello tedesco della banca mista, introduce la differenziazione tra \"azienda di credito\" (la banca di depositi, erogatrice di credito a breve termine), e \"istituto di credito\" (la banca di affari che finanzia piccola e grande industria e investe al medio e lungo periodo); la prima \u00e8 la tradizionale banca dei piccoli risparmiatori, che in base alla nuova normativa reinveste i depositi in operazioni a basso rischio di breve durata e ha l'obbligo di accantonare un fondo di riserva per poter restituire in qualsiasi momento il denaro depositato dai clienti.\nAlla base di questa scelta, mirata a trasformare l'istituto in una banca di depositi, c'\u00e8 anzitutto l'esperienza maturata da Osio nel settore del commercio e della cooperazione, ritenuto ancora foriero di ottimi sviluppi, ma anche il ridimensionamento di Farinacci, suo protettore politico, che lo obbliga a consolidare una rendita di potere che gli consenta di arginare l'opposizione degli ambienti finanziari legati alla Banca d'Italia e alle grandi banche miste (Banca Commerciale Italiana, Credito Italiano e Banco di Roma).\nL'intenzione di Mussolini di infondere un rinnovato entusiasmo nel piccolo risparmio, minato da anni di scandali ed incertezza, \u00e8 comunque la base prima di una scelta che si rivela gi\u00e0 dai primi tempi vincente per la fiducia che il mondo del commercio e dell'agricoltura ripone nell'ex consulente delle cooperative e dei sindacati. Lo stesso Osio, da parte sua, fa grande pubblicit\u00e0 al nuovo andamento assicurando i clienti che i propri capitali non sono immobilizzati in imprese industriali col rischio di sfumare in caso di fallimento, bens\u00ec impiegati per finanziare operazioni di sicuro ritorno come le produzioni cinematografiche (uno dei cavalli di battaglia del Duce), il piccolo artigianato, l'agricoltura e le casse di mutuo soccorso per categorie di lavoratori. La sicurezza di poter riavere in ogni momento il proprio denaro, senza i problemi frapposti dalle banche miste che si trovano spesso a corto di liquidit\u00e0, fa crescere l'istituto a danno di queste ultime al punto che dopo poco meno di due anni, nel 1929, il ministero delle finanze accorda la costituzione della \"Banca Nazionale del Lavoro e della Cooperazione\" e la fondamentale qualifica di Istituto di Credito di Diritto Pubblico (ICDP), sotto il diretto controllo del Ministero del Tesoro, che sancisce la nascita della prima grande banca di depositi italiana slegata dal settore dell'industria. Nel \"nuovo\" istituto confluiscono undici piccole banche cattoliche che si uniscono nella Banca delle Marche e degli Abruzzi (le regioni in cui operano), controllata al 100% dalla BNLC, che nel decennio degli anni '30 conosce una tale espansione da farla diventare la prima banca di credito italiana per numero e valore dei depositi.\nLa supremazia sulle ex banche miste.\nOsio ha un grande spazio di manovra quando anche in Italia si manifestano le conseguenze della grande depressione seguita al crollo della borsa di New York (29 ottobre 1929). Mentre le banche miste seguono il destino avverso della grande industria cui sono legate, ed entrano rapidamente in crisi di liquidit\u00e0 per la corsa dei clienti al ritiro dei propri risparmi, la BNLC fa presto a prenderne il posto attraverso la costituzione di apposite sezioni autonome (per il credito fondiario, per la cinematografia, per il credito agricolo, etc), e la rapida apertura di filiali in tutta Italia e all'estero (la prima a Madrid nel 1929). L'unico salvataggio industriale operato dalla BNLC \u00e8 quello dell'industria dei marmi di Carrara, attuato senza che gli obblighi dell'istituto in tema di fondo di riserva vengano meno. Il decennio degli anni '30 \u00e8 quindi quello di massimo splendore per la figura di Osio, che nel 1938 ha portato la \"sua\" banca a 98 filiali tra italiane ed estere e a depositi per un valore superiore ai due miliardi di lire. \u00c8 il periodo in cui fa costruire la splendida villa romana di via Ardeatina (l'attuale casa del jazz), e la residenza estiva di Calagrande, sul monte Argentario, ma anche il peggiore dal punto di vista umano per le campagne ostili, non di rado denigratorie, che salgono dagli ambienti legati alle grandi banche miste, ormai private delle partecipazioni industriali e relegate dal 1933 a normali istituti di credito in mano all'IRI. La confederazione generale bancaria fascista, nella quale si riconosce la cosiddetta \"alta\" banca, non perdona a Osio la grande autonomia d'azione rispetto al governo ed anche alla Banca d'Italia. La \"Banca Nazionale del Lavoro\" (come l'istituto si chiama dal 1935), \u00e8 addirittura l'istituto di fiducia di Mussolini per la politica estera e coloniale, e sono sue le sedi delle prime banche italiane operative in Eritrea e in Somalia.\nL'ostilit\u00e0 aumenta con l'entrata in vigore della legge bancaria del 1936 e la definitiva abolizione della banca mista. Il nuovo ordinamento istituisce una netta separazione tra il sistema bancario e l'industria e tra la banca di depositi e la banca d'affari. L'indubbio vantaggio che le banche di depositi traggono dalla riforma aumenta a dismisura la potenza economica della BNL e del suo presidente, le cui indubbie capacit\u00e0 manageriali, l'instancabile attivismo anche politico e l'ampia libert\u00e0 di azione giungono ai massimi livelli. La figura di Osio \u00e8 ormai proiettata ai massimi livelli della finanza internazionale, al punto che dopo quasi dieci anni di scontri nel 1937 estromette dal consiglio di amministrazione Giuseppe Frignani, presidente del Banco di Napoli da sempre in prima fila contro l'espansione della BNL nel meridione d'Italia e nel locale settore agricolo. L'avvocato mantovano ha dalla sua il ministro Thaon di Revel e la gratitudine di Mussolini per aver consentito il reperimento dei mezzi finanziari occorrenti per le guerre in Etiopia e in Spagna. Come ricorda il Castronovo si vanta, sia pure scherzosamente, di essere il \u00ab\"dittatore della Banca di Stato\"\u00bb, una \u00ab\"potenza del regime\"\u00bb, uno dei pochi \u00ab\"uomini indispensabili e insostituibili\"\u00bb, se non che \u00ab\"il temperamento prorompente pi\u00f9 di una volta lo tradiva, lo metteva in urto con i suoi interlocutori su questioni anche di poco conto, ne denotava la mancanza di stile e di moderazione\"\u00bb.\nLa destituzione.\nCome che sia nel 1939, mentre l'Italia \u00e8 ormai legata alla Germania dal patto d'acciaio e la guerra \u00e8 alle porte, Osio tenta il grande salto dell'America, dove un suo uomo di fiducia (Leopold Glauer), deve vedersela con Guglielmo Reiss Romoli, locale rappresentante della Banca Commerciale Italiana, ivi rappresentata fin dal 1932 e con l'atteggiamento ostile di alcuni giornali in lingua italiana. L'entrata in guerra dell'Italia al fianco della Germania rinvia l'operazione a tempi pi\u00f9 propizi, ma il tentativo di sbarco in terra americana \u00e8 il canto del cigno della sua ormai ventennale attivit\u00e0. Il 21 gennaio 1942, mentre si trova nella sua casa all'Argentario, Osio apprende dalla radio di essere stato destituito e che al suo posto Mussolini ha chiamato Giuseppe Morelli. L'avvocato mantovano chiama il suo antico mentore e sempre buon amico Roberto Farinacci il quale, ricevuto dal duce, ottiene soltanto che dalla \u00abGazzetta Ufficiale\u00bb, in relazione al caso, scompaia il termine \u00abrevoca\u00bb sostituito da uno pi\u00f9 neutro, \u00abdimissioni\u00bb. Mussolini rifiuta anche un incontro di commiato con Osio, che a seguito di questa esautorazione vede farsi il vuoto attorno, abbandonato anche da amici e collaboratori.\nRimangono ad oggi un mistero le motivazioni di questo improvviso ed inaspettato avvicendamento. Tra le carte dell'archivio riservato di Mussolini (quello in cui sono conservate le informazioni confidenziali sulla vita privata e la condotta delle persone e le intercettazioni telefoniche), esiste un fascicolo con una denuncia della polizia nel quale Osio \u00e8 definito\nSecondo la denuncia Osio avrebbe pi\u00f9 volte mostrato ai visitatori della sua villa\nAlle voci di depravazione si aggiungono quelle di acquisti di rarissimi pezzi d'arte e di astronomiche perdite al gioco effettuate col denaro della banca, ma una inchiesta pretesa ed ottenuta da Farinacci riesce a smentire ogni cosa, dando per verit\u00e0 solo le grandi feste che venivano organizzate sia a Roma che all'Argentario, comunque pagate a spese proprie. Qualcuno fa risalire l'irritazione di Mussolini al rifiuto opposto al finanziamento di un affare del fratello di Claretta Petacci in Spagna. Altri pensano al peggioramento delle condizioni sui fronti di guerra e nella conseguente necessit\u00e0 di far fuori le figure in qualche modo pi\u00f9 esposte col conflitto, fatto sta che uno dei migliori tecnici bancari italiani dell'epoca viene \"sic et simpliciter\" messo da parte senza nemmeno la soddisfazione di sapere il perch\u00e9.\nGli ultimi anni.\nI restanti tre anni di guerra li trascorre in Africa, dove Franco Marinotti (il patron della SNIA Viscosa), lo invia a curare gli affari e i bilanci di alcune imprese del settore tessile costituite nelle locali colonie italiane. Nel 1945 sempre Marinotti lo vuole a Roma, dove gli affida la presidenza della Banca Scaretti, un piccolo istituto privato costituito sulle ceneri di una omonima societ\u00e0 di transazioni finanziarie attiva a Roma fin dal 1840. Osio guida l'entrata di un gran numero di nuovi soci che porta alla nascita della Banca Romana di credito agricolo e commerciale (1954), ma nonostante un attivismo ed un impegno non inferiori a quelli degli anni '30 il vecchio leone della finanza si ritrova senza gli artigli di un tempo, privo di validi collaboratori e \"ridotto\" ad amministrare un piccolo istituto privato che non ha, tra i suoi scopi, la crescita e la conquista di posizioni di potere. Ne rimane comunque presidente fino al 1967, quando viene assorbita dall'Istituto Bancario Italiano (poi confluito nella Cassa di Risparmio delle Provincie Lombarde).\nRitiratosi a vita privata muore nella sua casa di Roma il 3 giugno 1968."}
{"id": "5276182", "revid": "422900", "url": "https://it.wikipedia.org/wiki?curid=5276182", "title": "Pokemon Diamond &amp; Pearl", "text": ""}
{"id": "5276189", "revid": "767487", "url": "https://it.wikipedia.org/wiki?curid=5276189", "title": "Alfred Zefi", "text": "Carriera.\nClub.\nCresciuto nel , squadra con la quale ha debuttato nel campionato albanese nel 2010.\nStatistiche.\nPresenze e reti nei club.\n\"Statistiche aggiornate al 23 maggio 2019.\""}
{"id": "5276192", "revid": "380453", "url": "https://it.wikipedia.org/wiki?curid=5276192", "title": "Coliseo Mario Morales", "text": "Il Coliseo Mario Morales \u00e8 il principale palazzetto dello sport della citt\u00e0 portoricana di Guaynabo.\nIl Coliseo Mario Morales ospitava le gare interne delle , impegnate nella Liga de Voleibol Superior Femenino, mentre tuttora ospita quelle dei , impegnati nella Liga de Voleibol Superior Masculino, e quelle dei Mets de Guaynabo, impegnati nel Baloncesto Superior Nacional.\nNel 2004 viene assume la denominazione attuale, in onore dell'ex cestista dei Mets de Guaynabo Mario Morales."}
{"id": "5276193", "revid": "1822741", "url": "https://it.wikipedia.org/wiki?curid=5276193", "title": "Through the Morning, Through the Night", "text": "Through the Morning, Through the Night \u00e8 un album del duo Dillard &amp; Clark, pubblicato dalla A&amp;M Records nel settembre del 1969. \u00c8 il terzo album di Gene Clark (il secondo assieme a Doug Dillard). Il disco fu registrato (circa) nel giugno del 1969 a Hollywood, California (Stati Uniti)."}
{"id": "5276195", "revid": "1573940", "url": "https://it.wikipedia.org/wiki?curid=5276195", "title": "Spilosynema", "text": "Spilosynema \u00e8 un genere di ragni appartenente alla famiglia Thomisidae.\nDistribuzione.\nLe quattro specie note di questo genere sono state rinvenute in Cina, nella regione dello Yunnan, in alcune localit\u00e0 del distretto di Xishuangbanna\nTassonomia.\nNon sono stati esaminati esemplari di questo genere dal 2010.\nA dicembre 2014, si compone di quattro specie:"}
{"id": "5276208", "revid": "287204", "url": "https://it.wikipedia.org/wiki?curid=5276208", "title": "Paradiso sul mare", "text": "Il Paradiso sul mare, noto anche come Casin\u00f2 di Anzio o Paradisino, \u00e8 un palazzo storico in stile liberty realizzato dell'architetto romano Cesare Bazzani (1873-1939).\n\u00c8 sito sul lungomare Zanardelli della citt\u00e0 di Anzio, dove nel 1944, durante la seconda guerra mondiale, presero terra le forze alleate durante lo sbarco.\nStoria.\nL'edificio, nato come Kursaal Polli ma ben presto identificato con il pi\u00f9 suggestivo appellativo di \u201cParadiso sul Mare\u201d per via della sua scenografica posizione affacciata sul Tirreno, fu progettato nel 1919 dall'arch. romano Cesare Bazzani per conto di Giuseppe Polli, imprenditore e sindaco di Anzio, ed inaugurato nel 1924. Negli auspici della propriet\u00e0 era destinato a essere luogo di importanti eventi mondani quali sfilate di moda, convegni, mostre e perfino casa da gioco.\nEsteticamente il Paradiso ebbe subito notevole successo come esempio dello stile liberty in voga in quegli anni, a maggior ragione perch\u00e9 fu realizzato in coerenza con i villini che andavano sorgendo nella riviera orientale di Anzio determinando un tessuto urbanistico-architettonico che, grazie anche all'accuratezza delle esecuzioni, rese la citt\u00e0 particolarmente attraente determinandone un forte successo presso la societ\u00e0 borghese del tempo. Tale armonia urbanistica si blocc\u00f2 quando giunsero gli effetti del nuovo orientamento culturale del regime fascista a scoraggiarla radicalmente.\nDurante il secondo conflitto mondiale fu utilizzato come sede dal comando alleato dopo lo sbarco avvenuto nel gennaio 1944.\nNel 1968 l\u2019edificio venne preso in gestione dalla Provincia di Roma (ora area metropolitana) e adibito parzialmente a scuola e convitto dell\u2019Istituto professionale di Stato per i Servizi Alberghieri e della Ristorazione. Nel 1978 erano rimasti solo 30 convittori e questo port\u00f2 alla chiusura definitiva del convitto, trasformato nell'attuale Istituto Alberghiero I.P.S.S.A.R. Marco Apicio di Anzio. Una porzione dell\u2019edificio \u00e8 ancora oggi utilizzata come deposito del Museo Civico Archeologico di Anzio, situato a poca distanza dal Paradiso.\nA causa del progressivo degrado in cui versa l\u2019edificio, soggetto ad alcuni crolli di intonaci, nel 2015 l\u2019uso del bene \u00e8 stato interdetto agli studenti dell\u2019Istituto Alberghiero, definitivamente trasferiti. Da febbraio 2016 la gestione del bene, chiuso e inutilizzato, \u00e8 tornata nuovamente al Comune di Anzio.\nDescrizione.\nIl Paradiso si compone di un imponente edificio in stile liberty con un fronte semi circolare affiancato da due torri cupolate. Semicircolari sono anche le due terrazze prospicienti il palazzo e affacciate direttamente sulla spiaggia di Anzio. All\u2019interno si trovavano due sale da gioco con soffitti affrescati al piano superiore, mentre il piano inferiore ospitava il salone da pranzo con la pista da ballo.\nOrganizzazione.\nIl Paradiso sul mare oggi \u00e8 di propriet\u00e0 del comune di Anzio.\nLe sue imponenti sale sono state utilizzate anche come set cinematografici. Tra gli altri, vi sono stati girati film celebri come \"Amarcord\" e \"Polvere di stelle\", diretti rispettivamente da Federico Fellini e Alberto Sordi.\nI vasti ambienti della struttura sono stati per lo pi\u00f9 impiegati per l'allestimento di mostre d'arte contemporanea."}
{"id": "5276209", "revid": "125261129", "url": "https://it.wikipedia.org/wiki?curid=5276209", "title": "Fonte (storiografia)", "text": "Nelle discipline storiche per fonte si intende - secondo la sintetica definizione di Paul Kirn - \u00abogni testo, oggetto o manufatto da cui si pu\u00f2 ricavare una conoscenza del passato\u00bb; pi\u00f9 in generale possono chiamarsi fonti \u00abtutti i resti del passato, materiali o immateriali, scritti o non scritti, prodotti intenzionalmente da chi ci ha preceduto per lasciare memoria di s\u00e9 e delle proprie azioni, o risultato meccanico delle varie attivit\u00e0 umane\u00bb.\nPer definizione quindi ogni fonte \u00e8 oggetto di ricerca da parte degli storici. Il primo passaggio della ricerca storica \u00e8 l'esame della \"raccolta delle fonti\", ossia dell'insieme delle fonti disponibili su un dato argomento; la raccolta non \u00e8 in genere operata dal solo storico professionista, ma \u00e8 basata sul lavoro di altre figure professionali quali gli archeologi, i genealogisti, i paleografi, i numismatici, eccetera: per il lavoro di ricerca \u00e8 fondamentale disporre di raccolte di fonti metodicamente ordinate e selezionate, per arrivare a una valutazione ragionevole dei fatti.\nAlla raccolta segue la critica: la critica delle fonti \u00e8 stata introdotta, tra gli altri, da Johann Gustav Droysen e Barthold Georg Niebuhr nelle discipline storiche, e sviluppata da Ernst Bernheim; si interessa in primo luogo di valutare l'autenticit\u00e0 di una fonte, successivamente di verificarne l'affidabilit\u00e0, e ci\u00f2 tramite metodi complessi che integrano numerose conoscenze, oggi sempre pi\u00f9 interdisciplinari. Anche la storia della critica, ovvero il susseguirsi delle interpretazioni date nel tempo di una determinata fonte, come pure la storia degli interventi umani che l'abbiano deformata (la cosiddetta \"tradizione\"), rivestono un'importanza fondamentale nell'inquadramento della fonte stessa.\nClassificazione delle fonti.\nL'ordinamento di una fonte in un gruppo di fonti pu\u00f2 essere talvolta difficile, dato che in grande misura dipende dal quesito che il ricercatore si pone al momento, pertanto una certa fonte pu\u00f2 talvolta non essere facilmente inquadrabile in un gruppo generale. Numerosi sono stati i tentativi di classificazione sistematica delle fonti, e mai del tutto esaustivi, tanto che Benedetto Croce criticava tale possibilit\u00e0 teorica, contentandosi di comprendere ogni traccia del passato sotto la definizione di \"documento\".\nForma esteriore.\nIn linea di principio, badando alla forma, si pu\u00f2 distinguere tra fonti materiali, fonti iconografiche, fonti astratte e fonti testuali, ma i criteri di classificazione e nomenclatura possono cambiare a seconda degli autori.\n\"Fonti materiali\" sono ad esempio oggetti artistici o artigianali, monete, strumenti di lavoro od oggetti di uso quotidiano, come una punta di freccia o un aratro. Tali fonti sono spesso oggetto di studio di sub-discipline storiche o affini alla storia, come l'archeologia o le varie scienze ausiliarie.\n\"Fonti iconografiche\" sono rappresentazioni profane o artistiche; un dipinto \u00e8 un oggetto concreto (e in quanto tale oggetto di studio), ma ha importanza anche quanto vi \u00e8 rappresentato. La storia dell'arte utilizza le fonti iconografiche e l'arte figurativa come fonti di informazioni per descrivere la realt\u00e0 sociale. Oltre ai dipinti e alle sculture, in tempi pi\u00f9 recenti sono comparse fonti fotografiche, audio e video.\n\"Fonti astratte\" o \"fatti\" o \"resti astratti\": non sono tangibili, ma sono vissuti attraverso la realt\u00e0 sociale. Ahasver von Brandt le definisce come \u00abistituzioni superstiti o tradizionali\u00bb. Ad esempio si pu\u00f2 citare la lingua malgascia come retaggio della provenienza asiatica, e non africana, degli attuali abitanti del Madagascar. Allo stesso modo \u00e8 una fonte astratta una festa popolare, che si celebra in un certo villaggio da un lungo periodo.\n\"Fonti scritte\" o \"fonti testuali\": sono originariamente legate ad un certo materiale di scrittura, possono tuttavia procederne separatamente, e sono le pi\u00f9 importanti e significative, almeno dal punto di vista dello storico. Tra loro si annoverano lettere, biografie, diari, cronache, annali, giornali, pamphlet e opere letterarie in genere, globalmente chiamate \"fonti narrative\", e consistenti in rielaborazioni di dati di fatto in veste letteraria, ad opera di uno o pi\u00f9 autori non necessariamente coevi fra loro e ai fatti medesimi. Un altro gruppo \u00e8 quello delle \"fonti documentarie\", di natura assai variegata: diplomi di re e imperatori, bolle papali, carteggi diplomatici, atti amministrativi, statistiche, donazioni, rogiti notarili, inventari, registri contabili, eccetera; quantitativamente tali fonti crescono nella nostra disponibilit\u00e0 con l'avanzare verso la modernit\u00e0, sia per una migliore conservazione, sia per un aumento della loro produzione in seguito a nuovi fenomeni socio-economici.\nPossono costituire un problema interpretativo maggiore le fonti originariamente tramandate per via orale, basate sulla memoria, nate quindi sulla base di dichiarazioni orali e solo in seguito fissate per iscritto.\nVicinanza agli eventi.\nLe fonti possono essere valutate anche in base alla vicinanza della loro creazione alla data degli eventi (ovvero: \u00abfonti originali\u00bb e \u00abfonti derivate\u00bb), o alla vicinanza del loro creatore agli eventi stessi: fa differenza se si descrive un evento lo stesso giorno sul proprio diario o anni dopo nelle proprie memorie.\nFonti primarie, secondarie e terziarie.\nDalle fonti (ad esempio un documento originale antico, o medievale) va sempre distinta la letteratura secondaria, ossia la produzione che dallo studio e dalla critica di quelle deriva.\nI confini tra fonti e letteratura secondaria possono diventare labili in alcune circostanze, ad esempio perch\u00e9 quale sia la fonte e quale la letteratura secondaria dipende dall'obiettivo della ricerca o dalle intenzioni del ricercatore: uno storico dell'antichit\u00e0, che si interessi del sistema politico dell'antica Roma, legger\u00e0 il \"R\u00f6misches Staatsrecht\" di Theodor Mommsen come letteratura specialistica (\u00e8 ormai datato e non rappresenta la moderna dottrina storica, ma \u00e8 comunque importante letteratura secondaria); dal punto di vista di questo storico dell'antichit\u00e0 Mommsen \u00e8 quindi un collega. Invece, se uno storico della scienza legge il \"R\u00f6mische Staatsrecht\" perch\u00e9 compie una ricerca sugli scritti e il pensiero di Mommsen stesso (o in generale sulla storiografia dell'antichit\u00e0 del XIX secolo), egli intende il \"R\u00f6mische Staatsrecht\" come una fonte: Mommsen diviene quindi per lo storico della scienza un oggetto di ricerca.\nUna fonte secondaria pu\u00f2 essere a volte imprescindibile per indagare il contenuto di una fonte primaria andata perduta.\nUn lavoro di compendio e riassunto di fonti secondarie, quali una bibliografia, un catalogo, un dizionario, un'enciclopedia, un almanacco, un manuale scolastico e cos\u00ec via, pu\u00f2 costituire un ulteriore tipo di fonte - la cosiddetta fonte terziaria - il cui scopo \u00e8 fornire una base di conoscenza accertata e scevra da necessit\u00e0 interpretative: in ambito chimico il \"CRC Handbook of Chemistry and Physics\" e in ambito medico il \"Merck Manual of Diagnosis and Therapy\" sono due esempi di autorevoli fonti terziarie le cui asserzioni non sono supportate da citazione di fonti, poich\u00e9 di per se stesse autoevidenti o dotate di autorit\u00e0 propria in quanto soggette a largo consenso ed iterazione; le fonti terziarie quasi sempre riportano una breve bibliografia allo scopo di orientare il lettore verso altre pi\u00f9 importanti e approfondite fonti di informazione. Una fonte terziaria pu\u00f2 essere concepita come orientamento e punto di partenza per una ricerca, ma non \u00e8 corretto attingere esclusivamente ad essa, n\u00e9 citarla come fonte nella bibliografia di un lavoro accademico.\nLa classificazione tripartita non \u00e8 contemplata da tutti gli autori, preferendo alcuni riferirsi comunque ai compendi e simili come fonti secondarie.\nAvanzi e tradizione.\nQuesta classificazione, originariamente elaborata da Johann Gustav Droysen e in seguito modificata da Ernst Bernheim, definisce:\nTale suddivisione si deve comunque considerare come meramente pratica, e non sempre calzante: ad esempio uno scritto politico pu\u00f2 avere, ancora prima che l'intento di tramandare qualcosa ai posteri, un pi\u00f9 immediato fine mistificatorio o apologetico; gli stessi Droysen e Bernheim oscillano talvolta nell'applicare le classificazioni proposte.\nL'avanzo \u00e8 generalmente considerato pi\u00f9 affidabile rispetto alla tradizione, perch\u00e9 un oratore, uno scrittore o uno storico possono sbagliarsi o mistificare, bench\u00e9, per rimanere nell'esempio precedente, una fattura non \u00e8 in assoluto affidabile in quanto pu\u00f2 essere semplicemente errata, o emessa con intenzione fraudolenta; l'avanzo per sua natura si produce inoltre non molto dopo l'evento, mentre la tradizione pu\u00f2 riferirsi anche ad un passato molto lontano da s\u00e9. Secondo von Brandt vanno ascritte alla categoria degli \"avanzi\" tutte le fonti materiali, come le costruzioni o i resti anatomici.\nLa classificazione pu\u00f2 ulteriormente dipendere dall'obiettivo specifico di una particolare ricerca storica: una lettera da parte della persona A informa la persona B circa un evento, quindi per quel che riguarda l'evento la lettera \u00e8 una \"tradizione\"; d'altra parte la stessa lettera \u00e8 un \"avanzo\" del fatto che la persona A ha comunicato alla persona B, in un dato momento, una propria interpretazione di un determinato evento.\nDetto altrimenti: se lo storico si interessa dell'evento la lettera \u00e8 una \"tradizione\", se si interessa dei rapporti tra A e B la lettera \u00e8 un \"avanzo\".\nAltri ambiti.\nNell'ambito delle scienze mediche il significato attribuito al termine \"fonte\" \u00e8 differente: basandosi il moderno metodo scientifico sulla ricerca e la revisione paritaria, sono definite fonti le pubblicazioni scientifiche, includendo in queste gli articoli apparsi su riviste scientifiche, i manuali, i libri di testo, i rapporti di organizzazioni scientifiche o governative. Cambia anche ci\u00f2 che si intende con fonti primarie, secondarie e terziarie: fonti primarie sono gli studi pubblicati su una rivista scientifica in seguito a ricerca; fonti secondarie sono le sintesi o i sommari degli studi originali, condotti eventualmente in altre sedi, come una monografia; fonti terziarie (non chiaramente distinguibili a volte dalle secondarie) sono le revisioni sistematiche e le revisioni critiche degli articoli scientifici.\nDemografia ed economia basano buona parte del proprio lavoro sui dati statistici, che si considerano quindi come \"fonti\". Una banca, ad esempio, al momento di stilare un resoconto della propria attivit\u00e0 far\u00e0 uso dei propri bilanci e documenti interni come fonti primarie (\"dati primari\"); una banca centrale potr\u00e0 servirsene per una propria pubblicazione, che diventer\u00e0 quindi fonte secondaria, a sua volta a disposizione dei ricercatori che potranno servirsene per un libro, fonte terziaria. \"Dati primari\" sono anche i dati grezzi risultanti da un'indagine sul campo, come un censimento.\nPer quel che riguarda le fonti del diritto tale distinzione \u00e8 invece gerarchica, a partire dalle leggi statali - fonti primarie - a scendere sino ai regolamenti ministeriali e ai regolamenti subordinati alle fonti secondarie.\nLavoro sulle fonti.\nLa selezione e l'interpretazione delle fonti, ed infine il loro utilizzo in una determinata pubblicazione, devono seguire alcune regole codificate, sia in ambito scientifico che storico-umanistico. Per maggiore comodit\u00e0 e per la loro superiore importanza in molti ambiti della ricerca, si far\u00e0 riferimento di seguito alle fonti testuali, ma i criteri generali di trattamento non variano col variare della tipologia di fonte.\nRaccolta.\nPer essere utilizzabile una fonte dovr\u00e0 innanzitutto essere isolata dalle altre, dalla massa di informazioni che sotto ogni forma giungono dal passato; se per alcune fonti il ricercatore potr\u00e0 \"sul campo\" fungere da raccoglitore delle stesse (ad esempio per quel che riguarda la memorialistica orale), il pi\u00f9 delle volte -se non inedita- la fonte sar\u00e0 andata incontro a un \"pretrattamento\" per essere fruibile, vale a dire il suo ordinamento in un archivio o in una raccolta (se documentaria), la sua catalogazione (se materiale), tacendo del lavoro preliminare (a seconda della tipologia) di filologi, diplomatisti, numismatici, antropologi, archeologi e cos\u00ec via per giungere a una sua presentazione accettabile, o quantomeno plausibile.\nLe fonti testuali antiche e medievali a partire dall'Umanesimo e poi con la grande tradizione erudita del Settecento iniziarono ad essere analizzate e raccolte in maniera rigorosa: le grandi serie di pubblicazioni si sono protratte per molti anni, talvolta molti decenni, occupando generazioni di studiosi, come il \"Corpus Inscriptionum Latinarum\", le \"Fonti per la storia d'Italia\", i \"Monumenta Germaniae Historica\" o il \"Rerum Italicarum scriptores\". Alcune, tra riedizioni ed aggiunte, sono tuttora attive.\nCritica.\nUno storico deve aver fatto alcune considerazioni prima di utilizzare una fonte. La critica delle fonti deve rispondere necessariamente ad alcuni quesiti, stabilendo ad esempio se la fonte \u00e8 autentica, chi l'ha prodotta, dove, e in quale contesto.\nUna fonte \u00e8 indispensabile sia sempre utilizzata in combinazione con altre fonti e classificata in rapporto a quelle, sia per determinarne l'autenticit\u00e0 ed affidabilit\u00e0, che per costituire un repertorio utile.\nFase filologica.\nIn primo luogo \u00e8 necessario accertarsi dell'autenticit\u00e0 \"formale\" di un documento, ovvero se esso sia stato effettivamente il prodotto di un determinato autore, nel tempo e nel luogo dichiarati; in breve se sia \"formalmente\" vero o piuttosto, in tutto o in parte, opera di un falsario.\nPrima fase \u00e8 il cosiddetto \"esame estrinseco\", particolarmente importante di fronte ai manoscritti: analisi della scrittura, della materia scrittoria (carta, papiro, pergamena), delle formule stilistiche (formule di saluto, sistemi di datazione e cos\u00ec via), della lingua utilizzata. Ogni elemento - posto in raffronto con le conoscenze gi\u00e0 acquisite - deve essere coerente con l'epoca, il luogo e il compositore. Non sempre l'esame estrinseco da solo permette di definire con certezza l'autenticit\u00e0 di un documento, soprattutto perch\u00e9 non pu\u00f2 applicarsi alle copie qualora ne manchi l'originale. L'esame estrinseco perde in parte importanza per i documenti di et\u00e0 moderna, sia per una minore variabilit\u00e0 delle scritture, che per una minore rigidit\u00e0 delle formule, e dove la stessa materia scrittoria risulta pi\u00f9 facilmente falsificabile; solo l'analisi stilistica, soprattutto di fronte ad un autore noto e peculiare, pu\u00f2 dare qualche risultato.\nL\"'esame intrinseco\" consiste nel valutare il contenuto di un documento e metterlo in relazione a quanto gi\u00e0 accertato, in modo da evidenziare eventuali contraddizioni, non spiegabili altrimenti che con l'opera maldestra o interessata di un falsario.\nUn documento riconosciuto come falso non per questo perde completamente il proprio valore di fonte, se non in presenza di un falso prodotto a fini di lucro; nella maggioranza dei casi, invece, il documento falso che nasce per un fine pratico connesso ad un substrato sociale o politico, conserva sul medesimo substrato un proprio contenuto informativo utile al ricercatore: ad esempio la \"Donazione di Costantino\", celeberrimo falso riconosciuto come tale da Lorenzo Valla nel XV secolo, \u00e8 importantissima fonte sui rapporti tra Stato e Chiesa nell'VIII secolo (quando fu effettivamente composta), e indirettamente nell'XI (quando forse per la prima volta venne utilizzata - da Papa Leone IX - a legittimare pretese temporali).\nFase interpretativa generale.\nUna volta accertata l'autenticit\u00e0 formale di una fonte, si prende in esame il contenuto, per appurare se quanto affermato non sia in contraddizione con fatti gi\u00e0 sicuramente noti, in modo da valutarne l'importanza, la \"credibilit\u00e0\": anche documenti autentici possono infatti contenere travisamenti, errori, parzialit\u00e0. Per la fase interpretativa non \u00e8 possibile definire rigide procedure come per la fase filologica, ma \u00abdi fronte ad ogni fonte documentaria occorre rendersi conto dei problemi particolari, specifici, che essa pone[...]\u00bb."}
{"id": "5276216", "revid": "767487", "url": "https://it.wikipedia.org/wiki?curid=5276216", "title": "Sgabello 60", "text": "Lo sgabello 60 venne ideato nel 1933 dall'architetto e designer Alvar Aalto. Come altri elementi d'arredo da lui concepiti in occasione di specifiche realizzazioni architettoniche, la sua ideazione \u00e8 contestuale al progetto per la biblioteca di Viipuri.\nConsiderato ormai un classico del design del XX secolo, rispecchia l'attenzione che Aalto poneva nell'utilizzo dei materiali, nel rapporto tra natura e tecnologia e nella volont\u00e0 di non smentire la propria tradizione ma piuttosto di continuarla.\nMolto funzionale e semplice nella sua struttura, lo \"sgabello 60\" \u00e8 impilabile ed \u00e8 costituito da tre gambe che sorreggono un sedile rotondo realizzato in legno massello contenuto tra due fogli di legno compensato. L'elemento caratterizzante di questa seduta si ritrova nelle forma ad L delle sue gambe il cui processo di curvatura fu ideato dallo stesso Aalto insieme a Otto Korhonen, proprietario di una azienda produttrice di mobili.\nIl procedimento consiste nell'inserimento di diversi sfogliati di legno di betulla in tagli longitudinali praticati a pettine nelle gambe in massello. La sagomatura avviene ponendo gli elementi in uno stampo a caldo per fissarne l'incollaggio. La giunzione tra gambe e sedile \u00e8 realizzata tramite semplici viti.\nLo sgabello, prodotto da Artek anche in una versione con quattro gambe, viene venduto in diverse finiture e fa parte della collezione permanente del Museum of Modern Art di New York."}
{"id": "5276218", "revid": "1123217", "url": "https://it.wikipedia.org/wiki?curid=5276218", "title": "Nitrato di perossiacetile", "text": ""}
{"id": "5276222", "revid": "729019", "url": "https://it.wikipedia.org/wiki?curid=5276222", "title": "Stazione dell'Aquila (SIA)", "text": "La stazione dell'Aquila (SIA) era una stazione ferroviaria posta lungo l'ex ferrovia L'Aquila-Capitignano, a servizio del comune dell'Aquila. Era gestita dalla Societ\u00e0 Industriale Aterno (SIA) che controllava l'intera linea.\nStoria.\nLa stazione fu aperta nel 1922, al completamento dell'intera linea L'Aquila-Capitignano. Fu chiusa nel 1935 insieme all'intera ferrovia.\nEra anche in progetto di collegare Teramo con la linea Giulianova-Teramo e con Roma sulla Roma-Pescara la cui stazione di partenza doveva essere a Carsoli, ma il progetto non fu mai realizzato."}
{"id": "5276224", "revid": "767487", "url": "https://it.wikipedia.org/wiki?curid=5276224", "title": "Gigi Guadagnucci", "text": "Biografia.\nNasce a Castagnetola, frazione di Massa. I fratelli lo influenzano nella conoscenza della lavorazione del marmo.\nNel 1936 \u00e8 costretto a lasciare l'Italia per motivi politici, emigra in Francia, a Grenoble dedicandosi alla scultura e allo studio della storia dell'arte.\nAllo scoppio della seconda guerra mondiale aderisce alla Resistenza francese e terminato il conflitto rientra per alcuni anni in Italia.\nNel 1953 si trasferisce a Parigi dove frequenta gli ultimi scultori di Montparnasse, tra questi Alberto Giacometti e Ossip Zadkine, C\u00e9sar e Fran\u00e7ois Stahly sul finire degli anni cinquanta espone le sue prime opere. Nel 1964 viene scoperto dal critico d'arte Pierre Courthion, in quegli anni realizza sculture monumentali in Francia a Cannes, Strasburgo, Tours, Marsiglia, Grenoble e, nel resto del mondo, a Tokio per l'Hotel Hilton e per il sultano del Brunei.\nA Parigi espone nella prestigiosa galleria di Claude Bernard e successivamente nella Casa di Dante(1952); Galerie Regards a Parigi (1977), all'Istituto Culturale Francese a Roma (1978), Galleria Ferrari a Brescia (1979), Mus\u00e9e Bordelle a Parigi (1979), Convento della Nunziata a Pontremoli (1982), Sede Bayer Italia a Milano (1985), Galleria Arte Borgogna a Milano (1987), Galerie du Manoir a La Chaux de Fonds (1987), Andreas Galleries Washington D.C. (1987), Horti Leonini, San Quirico d'Orcia (1992), Malcesine a Verona (2001), Palazzo dei DiamantiFaerrara (2004) e alla IX Quadriennale di Roma\nNel 1983 il ministro Jack Lang gli conferisce una delle pi\u00f9 importanti onorificenze della Repubblica francese, nominandolo Chevalier de l\u2019Ordre des Arts et des Lettres.\nLe sue opere sono in numerose collezioni internazionali, tra queste al Mus\u00e9e d'Art Moderne de la Ville de Paris, Hirshorn museum in Washington DC, Mus\u00e9e d'Art moderne et contemporain, Museo Bloch, Collezione privata a Rio de Janeiro, Museo del Marmo a Carrara, Rochester Institute of Technology."}
{"id": "5276225", "revid": "729019", "url": "https://it.wikipedia.org/wiki?curid=5276225", "title": "Stazione di Capitignano", "text": "La stazione Capitignano era una stazione ferroviaria posta lungo la ex ferrovia L'Aquila-Capitignano, era a servizio del comune del Capitignano.\nStoria.\nLa stazione fu aperta nel 1922, al completamento dell'intera linea della ferrovia L'Aquila-Capitignano. Fu chiusa nel 1935 insieme all'intera linea.\nEra anche in progetto di collegare Teramo con la linea Giulianova-Teramo e con Roma sulla Roma-Pescara la cui stazione di partenza doveva essere a Carsoli, ma il progetto non fu mai realizzato."}
{"id": "5276229", "revid": "641883", "url": "https://it.wikipedia.org/wiki?curid=5276229", "title": "Codice ATC A02", "text": "Il codice ATC A02 \"Farmaci per malattie correlate all'acidosi\" \u00e8 un sottogruppo del sistema di classificazione Anatomico Terapeutico e Chimico, un sistema di codici alfanumerici sviluppato dall'OMS per la classificazione dei farmaci e altri prodotti medici. Il sottogruppo A02 fa parte del gruppo anatomico A, farmaci per l'apparato digerente e del metabolismo.\nCodici per uso veterinario (codici ATC) possono essere creati, attraverso una lettera Q posta di fronte al codice ATC umano: QA02 ...\nNumeri nazionali della classificazione ATC possono includere codici aggiuntivi non presenti in questa lista, che segue la versione OMS."}
{"id": "5276234", "revid": "92723", "url": "https://it.wikipedia.org/wiki?curid=5276234", "title": "Pansarbil m/39", "text": "Lo Pansarbil m/39 (Pbil m/39) o Linx era un'autoblindo svedese 4\u00d74 progettata nel 1937 dalla AB Landsverk per l'Esercito danese.\nStoria.\nIl \"Lynx\" venne sviluppato dalla AB Landsverk per rispondere ad un requisito dell'Esercito danese, che ordin\u00f2 il mezzo. In aprile 1938 furono consegnate alla Danimarca tre autoblindo, ma un rimanente lotto di 15 era in attesa di essere consegnato a Copenaghen quando scoppi\u00f2 nel 1939 la seconda guerra mondiale. Questi mezzi vennero confiscati dalla Svezia, che li denomin\u00f2 \"Pansarbil m/39\" e ne ordin\u00f2 altri trenta esemplari. Tuttavia la Landsverk non aveva le capacit\u00e0 industriali per soddisfare il nuovo ordine, che fu quindi girato a Volvo; i mezzi di questo lotto, motorizzati con un propulsore Volvo, ricevettero la denominazione Pansarbil m/40. Nel 1956, 13 \"m/39\" furono vendute alla Repubblica Dominicana, dove rimasero in servizio fino al 1990 con il locale esercito.\nTecnica.\nLa \"m/39\" aveva uno scafo dal profilo basso con lamiere sottili ma ben inclinate. Il motore Scania-Vabis a benzina era posizionato al centro dello scafo, sul lato sinistro. L'equipaggio era composto da 6 elementi: pilota e mitragliere frontale, pilota e mitragliere di coda, capocarro e cannoniere in torretta. La torretta era armata con cannone Madsen 20 mm e mitragliatrice Ksp m/39 coassiale; a quest'ultima si aggiungevano altre due mitragliatrici dello stesso tipo nello scafo, su supporto sferico, una in caccia ed una in fuga. La \"m/40\" differiva per la motorizzazione con propulsore Volvo. Le autoblindo per l'Esercito svedese, sia \"m/39\" che \"m/40\", erano armate con cannone Bofors 20 mm m/40 invece del Madsen."}
{"id": "5276255", "revid": "104211104", "url": "https://it.wikipedia.org/wiki?curid=5276255", "title": "Leviathan (Marvel Comics)", "text": "Il Leviathan () \u00e8 un'organizzazione terroristica immaginaria dei fumetti creata da Jonathan Hickman (testi) e Stefano Caselli (disegni), pubblicata dalla Marvel Comics. La sua prima apparizione avviene in \"Secret Warriors\" (Vol. 1) n. 11 (febbraio 2010).\n\u00c8 una agenzia nata dalle ceneri dell'Unione Sovietica similmente a come l'HYDRA \u00e8 nata dai resti delle Potenze dell'Asse. Fondata con lo scopo di dominare il mondo, Leviathan \u00e8 acerrima nemica sia dello S.H.I.E.L.D. che dell'HYDRA.\nStoria.\nNel 1961 in piena Guerra Fredda, i leggendari agenti del KGB Vasili Dassaiev () e Victor Uvarov (), vengono invitati da Leonardo Da Vinci a unirsi alla Ruota Della Fortuna; una lobby di dodici persone che, dopo aver svolto una missione a nome dell'immortale genio fiorentino hanno ottenuto in cambio il privilegio di potergli chiedere esaudita una loro volont\u00e0. Oltre a Uvarov (Cancro), Dassaiev (Capricorno) e Da Vinci stesso (Ariete) i membri sono: Nick Fury (Gemelli), Daniel Whitehall (Leone), Timothy \"Dum Dum\" Dugan (Bilancia), Shoji Soma (Pesci), il Barone Wolfgang von Strucker (Sagittario), Jake Fury (Scorpione), Cornelius Van Lunt (Toro), Thomas Davidson (Vergine) e John Garrett (Acquario). La missione affidata ai due per meritare tale posizione \u00e8 recuperare la tecnologia di un'astronave della Covata tuttavia, una volta impossessatosene, Dassaiev persuade il compagno a servirsene per i loro scopi tradendo Da Vinci e portandolo a smantellare la Ruota Della Fortuna.\nDassaiev e Uvarov si servono dunque della tecnologia della Covata per diventare dei supersoldati e, assunti rispettivamente i nomi in codice di \"Magadan\" () e \"Orion\" (), fanno scomparire i 100.000 uomini pi\u00f9 pericolosi e brutali del KGB mettendoli in sonno criogenico al fine di far subire loro lo stesso processo. Tuttavia, desideroso di vendicarsi dei due, il barone Strucker si allea con la Mano ed attacca la loro base sabotando le capsule crioniche di modo che il processo anzich\u00e9 creare supersoldati trasformi gli agenti in mostri. In seguito a tale evento Leviathan resta nell'ombra per anni.\nDopo che Norman Osborn destituisce lo S.H.I.E.L.D. fondando l'H.A.M.M.E.R. e le forze dell'HYDRA si concentrano nel dare la caccia a Fury Leviathan riemerge dall'anonimato iniziando una guerra a tre con l'HYDRA e le forze di Fury, composte dai Secret Warriors e dagli ex-Howling Commandos. Tale disputa causa un elevato quantitativo di perdite in entrambe le fazioni e, nonostante il doppio gioco di Madame Hydra VI (talpa di Leviathan nelle file di entrambe le organizzazioni nemiche), alla fine il leader dell'organizzazione, Magadan, viene assassinato da Garrett, gli agenti-mostro che compongono le loro file portati all'autodistruzione da Fury e De la Fontaine arrestata dall'Interpol. Diverso tempo dopo, anche l'ultimo membro di Leviathan rimasto in vita, Orion, viene ucciso da Coulson."}
{"id": "5276257", "revid": "125877575", "url": "https://it.wikipedia.org/wiki?curid=5276257", "title": "Katharina Truppe", "text": "Biografia.\nKatharina Truppe, originaria di Latschach am Faaker See, ha esordito in una gara valida ai fini del punteggio FIS il 5 dicembre 2011 a S\u00f6lden in uno slalom speciale qualificandosi 60\u00aa. Il 29 gennaio 2014 ha debuttato in Coppa Europa a Sestriere in uno slalom speciale qualificandosi 30\u00aa. L'8 gennaio 2015 ha conquistato il suo primo podio in Coppa Europa vincendo lo slalom speciale di Melchsee Frutt.\nHa esordito in Coppa del Mondo il 13 gennaio 2015 a Flachau in slalom speciale, senza completare la prova, e il 9 marzo successivo ha conquistato il bronzo nella medesima specialit\u00e0 ai Mondiali juniores di Hafjell. Ai Mondiali di Sankt Moritz 2017, suo esordio iridato, si \u00e8 classificata 19\u00aa nello slalom speciale e non ha completato lo slalom gigante.\nAi successivi Mondiali di \u00c5re 2019 ha vinto la medaglia d'argento nella gara a squadre ed \u00e8 stata 24\u00aa nello slalom gigante e 8\u00aa nello slalom speciale; nello stesso anno, il 23 novembre, ha conquistato a Levi in slalom speciale il suo primo podio in Coppa del Mondo (3\u00aa). Ai XXIV Giochi olimpici invernali di , suo esordio olimpico, ha vinto la medaglia d'oro nella gara a squadre, si \u00e8 classificata 4\u00aa nello slalom gigante e non ha completato lo slalom speciale.\nPalmar\u00e8s.\nCoppa Europa.\nCoppa Europa - vittorie.\nLegenda:\nSL = slalom speciale\nAustralia New Zealand Cup.\nAustralia New Zealand Cup - vittorie.\nLegenda:\nGS = slalom gigante\nSL = slalom speciale"}
{"id": "5276258", "revid": "767487", "url": "https://it.wikipedia.org/wiki?curid=5276258", "title": "Joan Martines", "text": "Biografia.\nDi incerta origine, \u00e8 indicato dagli studiosi di volta in volta come messinese, catalano, maiorchino, portoghese od ebreo, ma a supporto della prima tesi \u00e8 da riportare che nelle carte realizzate a Napoli tra il 1590 ed 1591 egli si firmava come \"Joan Martines de Messina\".\nLa prima carta firmata dal Martines \u00e8 data 1556 e venne realizzata a Messina. Nella citt\u00e0 siciliana lavor\u00f2 almeno sino al 1587.\nNel 1590 venne chiamato a Napoli come cosmografo del re in sostituzione del deceduto Domenico Vigliarolo. Martines mor\u00ec probabilmente l'anno seguente e non risulta che venne sostituito nella sua carica di cosmografo reale.\nRealizz\u00f2 portolani del bacino mediterraneo ed atlanti geografici (il cui primo conosciuto venne realizzato nel 1562), che avevano come riferimento tra l'altro i lavori di Giacomo Gastaldi. Nelle sue mappe atlantiche sono riportate, come fatto da numerosi cartografi contemporanei e successivi, le inesistenti isole di Frislandia e Hy Brazil."}
{"id": "5276259", "revid": "686936", "url": "https://it.wikipedia.org/wiki?curid=5276259", "title": "Rocky Bleier", "text": "Servizio in Vietnam.\nBleier fu scelto dai Pittsburgh Steelers nel sedicesimo giro del Draft NFL 1968. Dopo la sua stagione da rookie si arruol\u00f2 volontariamente per la Guerra del Vietnam, dove giunse nel maggio 1969. Il 20 agosto, mentre era di pattuglia, Bleier fu ferito alla coscia sinistra da un fucile quando il suo plotone fu colpito da un'imboscata in una risaia. Mentre si trovava a terra, una granata nemica cadde nelle sue vicinanze, ferendolo ulteriormente con delle schegge nella gamba. In seguito fu premiato con il Purple Heart e la Bronze Star Medal.\nDurante la convalescenza in un ospedale di Tokyo, i dottori gli dissero che non avrebbe pi\u00f9 giocato a football. Poco dopo, ricevette una cartolina dal proprietario degli Steelers Art Rooney con scritto \"Rock - la squadra non se la sta passando bene. Abbiamo bisogno di te. Art Rooney\". Bleier in seguito afferm\u00f2: \"Quando hai qualcuno che si prende il tempo e il disturbo di spedirti una cartolina, qualcosa che non gli era richiesto di fare, hai un posto speciale per questo genere di persone\".\nCarriera nel football.\nUn anno dopo essere stato ferito, Bleier si present\u00f2 al \"training camp\" degli Steelers. Al suo ritorno, non riusciva a camminare senza provare dolore e pesava solamente 82\u00a0kg. Trascorse due intere stagioni tentando di riguadagnare un posto nel roster attivo, venendo anche svincolato in due occasioni. Bleier non si arrese e lavoro duramente per \"non dovere chiedere in futuro a te stesso \"e se?\"\".\nDopo che nell'estate 1974 fu tornato a un peso di 95 chili, ritrov\u00f2 posto nella formazione titolare degli Steelers. Fu la seconda arma sulle corse della squadra, dopo Franco Harris, ma fu anche un efficace bloccatore. Nel 1976, sia Harris che Bleier superarono le mille yard corse, diventando la seconda coppia nella NFL dopo Mercury Morris e Larry Csonka dei Miami Dolphins nel 1972.\nBleier vinse quattro Super Bowl con gli Steelers, ricevendo un passaggio da touchdown da Terry Bradshaw che port\u00f2 Pittsburgh in vantaggio nel Super Bowl XIII. Nella stessa gara recuper\u00f2 anche un onside kick di Dallas, sigillando la vittoria della sua squadra nei secondi finali.\nBleier si ritir\u00f2 dopo la stagione dopo avere corso 3.865 yard (quarto di tutti i tempi della franchigia all'epoca) e segnato 25 touchdown."}
{"id": "5276262", "revid": "70137674", "url": "https://it.wikipedia.org/wiki?curid=5276262", "title": "Radio Treviglio", "text": ""}
{"id": "5276264", "revid": "110157", "url": "https://it.wikipedia.org/wiki?curid=5276264", "title": "White Light (Gene Clark)", "text": "White Light \u00e8 un album di Gene Clark, pubblicato dalla A&amp;M Records nell'agosto del 1971."}
{"id": "5276286", "revid": "110157", "url": "https://it.wikipedia.org/wiki?curid=5276286", "title": "Macho Fantastico (singolo)", "text": "Macho Fantastico \u00e8 un singolo discografico del rapper finlandese Spekti, che vede la partecipazione di Tasis, pubblicato il 21 novembre 2014 dalla R\u00e4hin\u00e4 Records. \u00c8 il primo singolo estratto dal secondo album del rapper, \"Macho Fantastico\".\nIl brano ha raggiunto la prima posizione delle classifiche finlandesi sia alla fine del 2014 sia a inizio 2015.\nDal singolo \u00e8 stato estratto un video musicale, pubblicato sul canale ufficiale dell'etichetta discografica su YouTube."}
{"id": "5276287", "revid": "1117982", "url": "https://it.wikipedia.org/wiki?curid=5276287", "title": "Senarco (comico)", "text": "Biografia.\nSenarco, autore della commedia di mezzo, fu contemporaneo di Timocle. Visse fino all'epoca di Alessandro Magno\nOpere.\nI seguenti titoli sono gli unici che ci rimangono delle sue commedie, oltre a 14 frammenti, tutti citati da Ateneo nei \"Deipnosofisti\"\u02d0\nNella \"Bibliotheca graeca\" di Fabricius viene confuso col mimografo omonimo Senarco, che visse circa settanta anni prima del comico e scrisse anche in un dialetto differente."}
{"id": "5276288", "revid": "122248404", "url": "https://it.wikipedia.org/wiki?curid=5276288", "title": "Huang Jianxin", "text": "I film di Huang si distinguono da quelli dei suoi contemporanei per i temi di cui trattano, pi\u00f9 focalizzati sulla vita nelle realt\u00e0 urbane dei tempi moderni piuttosto che sui drammi storici. Loro caratteristica peculiare, inoltre, \u00e8 la visione satirica della complessa burocrazia cinese.\nBiografia.\nNato a Xi'an da una famiglia con origini nella provincia di Hebei, Huang si arruol\u00f2 nell'Esercito Popolare di Liberazione all'et\u00e0 di 16 anni, dopodich\u00e9 si iscrisse alla Northwest University nel 1975. Dopo la laurea si un\u00ec alla compagnia di produzione e distribuzione cinematografica Xi'an Film Studio, svolgendo mansioni di montaggio e assistente alla regia.\nNel 1983, dopo un periodo formazione alla Beijing Film Academy, fu elevato al ruolo di regista a tutti gli effetti. Attualmente \u00e8 dirigente della quarta compagnia di produzione della China Film Corporation.\nNel 1997 una delle sue pellicole, \"Surveillance\", fu inserito nella programmazione del quarantasettesimo Festival internazionale del cinema di Berlino."}
{"id": "5276291", "revid": "198277", "url": "https://it.wikipedia.org/wiki?curid=5276291", "title": "Sanremo '90 (CBS)", "text": "Sanremo '90 \u00e8 un album compilation pubblicato nel marzo 1990 dall'etichetta discografica CBS/Nuova Fonit Cetra.\nL'album, che ha come sottotitolo \"La compilation - 16 Big in versione originale\", contiene 16 brani (dei 20 totali) partecipanti all'edizione 1990 del Festival della canzone italiana nella sezione \"Campioni\".\nNella copertina, raffigurante delle carte da poker e delle \"fiche\", sono citati tutti gli artisti."}
{"id": "5276298", "revid": "1494169", "url": "https://it.wikipedia.org/wiki?curid=5276298", "title": "Senarco (disambigua)", "text": ""}
{"id": "5276300", "revid": "767487", "url": "https://it.wikipedia.org/wiki?curid=5276300", "title": "The Voices", "text": "The Voices \u00e8 un film del 2014 diretto dalla regista franco-iraniana Marjane Satrapi, al suo primo lungometraggio in lingua inglese.\nIl film \u00e8 una commedia nera con protagonista Ryan Reynolds, affiancato da Anna Kendrick, Gemma Arterton e Jacki Weaver.\nTrama.\nJerry \u00e8 un uomo tranquillo malato di schizofrenia, che controlla grazie a farmaci anti-psicotici. Lavora presso una fabbrica di vasche da bagno, ottenuto grazie all'aiuto della sua psichiatra, e si innamora di una sua collega. Ma nella sua vita fin troppo ottimista, controllata dai farmaci, \u00e8 vittima di allucinazioni in cui sente i suoi animali domestici parlargli. Il gatto Mr. Whiskers lo vuole convincere di essere un serial killer, mentre il cane Bosco cerca di portarlo sulla retta via. Quando un omicidio sconvolge la cittadina in cui vive, Jerry si ritrova in una serie di situazioni in cui non sapr\u00e0 pi\u00f9 distinguere la realt\u00e0 dalla fantasia.\nProduzione.\nLe riprese del film sono iniziate nell'aprile 2013 presso lo Studio Babelsberg, a Berlino e nella regione del Brandeburgo.\nDistribuzione.\nIl film \u00e8 stato presentato il anteprima al Sundance Film Festival il 19 gennaio 2014. I diritti per la distribuzione statunitense sono stati acquistati dalla Lions Gate Entertainment il 5 marzo 2014. Nel corso del 2014 \u00e8 stato presentato in numerosi festival cinematografici internazionali tra cui Toronto International Film Festival e Sitges - Festival internazionale del cinema fantastico della Catalogna.\nIl film \u00e8 stato distribuito nelle sale cinematografiche statunitensi il 6 febbraio 2015."}
{"id": "5276303", "revid": "247222", "url": "https://it.wikipedia.org/wiki?curid=5276303", "title": "SuperSanremo - 45\u00b0 Festival della Canzone Italiana", "text": ""}
{"id": "5276319", "revid": "767487", "url": "https://it.wikipedia.org/wiki?curid=5276319", "title": "Tha Eastsidaz", "text": "I Tha Eastsidaz sono un gruppo musicale hip hop statunitense originario di Long Beach (California).\nBiografia.\nIl gruppo si \u00e8 formato nel 1998 per iniziativa del rapper Snoop Dogg. Insieme a Dogg i componenti fondatori del gruppo sono stati Tray Deee e Goldie Loc. Dopo aver siglato per la Doggystyle Records con distribuzione TVT, hanno pubblicato l'eponimo album di debutto.\nIl secondo album \u00e8 \"Duces 'n Trayz\". \nNel 2001 il gruppo appare nel film \"Baby Boy - Una vita violenta\".\nDopo che Tray Deee \u00e8 stato condannato a 12 anni di prigione per tentato omicidio, nel 2004 il gruppo ha deciso di sciogliersi.\nNell'aprile 2014 Deee \u00e8 uscito dalla prigione di San Luis Obispo. Il gruppo ha avuto la reunion ufficiale con due concerti tenutisi nello stesso mese a Fresno e Inglewood."}
{"id": "5276320", "revid": "767487", "url": "https://it.wikipedia.org/wiki?curid=5276320", "title": "Tha Eastsidaz (album)", "text": "Tha Eastsidaz \u00e8 il primo album in studio del gruppo hip hop statunitense Tha Eastsidaz, pubblicato nel 2000."}
{"id": "5276322", "revid": "965985", "url": "https://it.wikipedia.org/wiki?curid=5276322", "title": "Snoop Dogg Presents Tha Eastsidaz", "text": ""}
{"id": "5276326", "revid": "70138547", "url": "https://it.wikipedia.org/wiki?curid=5276326", "title": "Gigi &amp; Ross", "text": ""}
{"id": "5276328", "revid": "1115371", "url": "https://it.wikipedia.org/wiki?curid=5276328", "title": "Melbourne Rectangular Stadium", "text": "Il Melbourne Rectangular Stadium, chiamato anche AAMI Park, \u00e8 un impianto sportivo di Melbourne, in Australia, usato per partire di rugby e calcio.\nCalcio.\nOspita le partite casalinghe del Melbourne Victory FC e Melbourne City FC militanti in A-League"}
{"id": "5276331", "revid": "767487", "url": "https://it.wikipedia.org/wiki?curid=5276331", "title": "Tray Deee", "text": "Biografia.\nNel 1999 si \u00e8 unito ai Tha Eastsidaz, gruppo comprendente anche Snoop Dogg e Goldie Loc. Il gruppo ha pubblicato due album tra il 2000 e il 2001.\nPrima di diventare un rapper, Tray Deee faceva parte dei Crips di Long Beach.\nNel febbraio 2005 \u00e8 stato condannato a 12 anni di prigione per tentato omicidio. Imprigionato nel carcere di San Luis Obispo, \u00e8 uscito dopo nove anni, nell'aprile 2014.\nNel 2014 ha pubblicato un mixtape con i Tha Eastsidaz."}
{"id": "5276334", "revid": "70138677", "url": "https://it.wikipedia.org/wiki?curid=5276334", "title": "Jack Bonaventura", "text": ""}
{"id": "5276338", "revid": "599013", "url": "https://it.wikipedia.org/wiki?curid=5276338", "title": "Henrik R\u00f8a", "text": "Biografia.\nHenrik R\u00f8a, attivo in gare FIS dal novembre del 2010, ha debuttato in Coppa Europa il 20 novembre 2014 in slalom gigante a Levi non riuscendo a qualificarsi. Nel 2014 ha debuttato anche in Nor-Am Cup, il 13 dicembre nel supergigante di Panorama, classificandosi 27\u00ba; sei giorni dopo si \u00e8 aggiudicato il suo primo podio nel circuito vincendo lo slalom gigante disputato nella stessa localit\u00e0.\nL'11 gennaio 2018 ha colto a Saalbach-Hinterglemm in discesa libera la sua prima vittoria, nonch\u00e9 primo podio, in Coppa Europa; ha esordito in Coppa del Mondo il 18 dicembre 2020 in Val Gardena in supergigante (49\u00ba) e ai Campionati mondiali a Cortina d'Ampezzo 2021, dove si \u00e8 classificato 10\u00ba nella discesa libera, 17\u00ba nel supergigante e 19\u00ba nella combinata.\nPalmar\u00e8s.\nCoppa Europa.\nCoppa Europa - vittorie.\nLegenda:\nDH = discesa libera\nNor-Am Cup.\nNor-Am Cup - vittorie.\nLegenda:\nGS = slalom gigante"}
{"id": "5276359", "revid": "1305772", "url": "https://it.wikipedia.org/wiki?curid=5276359", "title": "Stig (disambigua)", "text": ""}
{"id": "5276363", "revid": "228587", "url": "https://it.wikipedia.org/wiki?curid=5276363", "title": "Philippe Honor\u00e9", "text": "Biografia.\nNato a Vichy, Honor\u00e9 crebbe a Pau. Artista autodidatta, i suoi primi lavori pubblicati sulla stampa francese risalgono al 1957 nel giornale a diffusione regionale \"Sud Ouest\". Da allora ha realizzato illustrazioni per i giornali \"Charlie Hebdo\", \"Sud Ouest\", \"Lib\u00e9ration\", \"Le Monde\", \"Les Inrockuptibles\", \"La Vie ouvri\u00e8re\", \"Charlie Mensuel\", \"Le Matin\", ed \"Expressen\".\n\u00c8 stato gravemente ferito il 7 gennaio 2015 durante l'attentato alla sede di \"Charlie Hebdo\": \u00e8 morto poco dopo per le ferite riportate."}
{"id": "5276364", "revid": "767487", "url": "https://it.wikipedia.org/wiki?curid=5276364", "title": "Chiropsella rudloei", "text": "Chiropsella rudloei \u00e8 una specie di cnidari cubozoi della famiglia Chiropsalmidae.\nIl nome le \u00e8 stato assegnato in onore a Jack Rudloe, biologo marino.\nDescrizione.\nLa \"C. rudloei\" ha fino ad otto tentacoli che nascono da ogni \"pedalium\", appendice muscolosa alla base della campana cubica, e dei \"diverticula\", ossia dei sacchetti semplici vicino alla cavit\u00e0 gastro-vascolare. In particolare, il genere \"Chiropsella\" si contraddistingue per via dei diverticula uniti, pieni e a forma di pomello o di rene e dai pedalia unilateri. I \"diverticula\" sono con una tipica forma a rene, simili a quelli riscontrati nella \"C. bart\" . I tentacoli sono a sezione circolare e variano da 5 a 11, secondo lo stadio di sviluppo della medusa. Essi si dividono in numerose ramificazioni opposte, dalle quali dipartono tentacoli.\nL'esombrella della \"C. rudloei\" \u00e8 liscia, senza verruche n\u00e9 nematocisti, le quali si trovano per\u00f2 alla punta di ogni tentacolo, come sulla sua lunghezza e alla sua base, sul manubrio e sulle facelle. I ropali, sebbene non sembrano avere degli occhi piccoli laterali, sono dotati di due occhi con lente e una statociste. I ropali sono protetti da una nicchia a forma di cupola, con un lembo di esombrella rettangolare che ne copre la parte superiore.\nLe dimensioni della \"C. rudloei\" variano attorno a 80mm di lunghezza per 65\u00a0mm di diametro dell'ombrella per la medusa adulta. Alcuni esemplari sono risultati pi\u00f9 piccoli di almeno due terzi.\nAnche se le informazioni sulla pericolosit\u00e0 della \"C. rudloei\" sono scarse, le meduse del genere \"Chiropsella\" non sono note per essere particolarmente velenose, al contrario di altre specie di chirodropidi.\nDistribuzione e habitat.\nLe cubomeduse \"C. rudloei\" si distribuiscono nell'Oceano Indiano, dalle coste del Madagascar. Vivono nelle foreste di mangrovie, in zone ricche di nutrimenti. Queste meduse si cibano di piccoli pesci e gamberi e sembrano avere un modo di vita legato alle stagioni, con una maggiore frequentazione delle acque costiere durante la stagione delle piogge."}
{"id": "5276365", "revid": "1543377", "url": "https://it.wikipedia.org/wiki?curid=5276365", "title": "Andr\u00e9 Sordet", "text": "Veterano della guerra franco-prussiana fu comandante del 1\u00ba corpo di cavalleria durante le fasi iniziali della prima guerra mondiale, rendendosi protagonista di un famoso raid in territorio belga tra il 6 e il 23 agosto 1914.\nBiografia.\nNacque a Saint-Germain-du-Plain il 15 maggio 1852, figlio di Claude Alfred e di Claudine Marguerite H\u00fce de la Blanche. Nel 1870 entr\u00f2 all'\"\u00c9cole sp\u00e9ciale militaire de Saint-Cyr\", Promozione de la Revanche, e allo scoppio della guerra franco-prussiana fu nominato sottotenente a titolo provvisorio ed inviato al fronte, assegnato ad un Reggimento di fanteria di linea. Si distinse durante i combattimenti di Nuits e H\u00e9ricourt (15-17 gennaio 1871). L'anno successivo, al termine della guerra, ritorn\u00f2 a frequentare l'Accademia di Saint-Cyr uscendone nel 1872 per essere assegnato all'arma di cavalleria. Il 1\u00ba settembre 1886 spos\u00f2 la signorina Henriette Bergasse, da cui ebbe due figlie Marguerite (1892-1952) e Yvonne (1895-1989).\nNominato colonnello comandante del 23\u00ba Reggimento dragoni nel 1898, fu promosso al grado di generale di brigata nel 1903 e quindi di generale di divisione nel 1910, assumendo il comando dapprima della 4\u00aa Divisione di cavalleria, e poi del X Corpo d'armata di stanza a Rennes. Il 29 aprile 1913 divenne membro del Conseil sup\u00e9rieur de la guerre e Ispettore Generale dell'arma di cavalleria. Poco prima dello scoppio della prima guerra mondiale port\u00f2 a termine la modernizzazione della cavalleria francese.\nLa prima guerra mondiale.\nAll'atto della mobilitazione generale assunse il comando del 1\u00ba Corpo di cavalleria, che in base al piano operativo XVII, concepito dal Comandante in capo dell'esercito francese generale Joseph Joffre, in caso di violazione della neutralit\u00e0 belga avrebbe dovuto entrare in Belgio e Lussemburgo per contrastare le avanzanti colonne tedesche. A partire dal 30 luglio il 1\u00ba Corpo d'armata di cavalleria inizi\u00f2 a raccogliersi, stabilendo il proprio Quartier generale a M\u00e9zi\u00e8res.\nIl 5 agosto mentre si trovava presso il suo Quartier generale di Sedan ricevette l'ordine di iniziare una missione di ricognizione in territorio belga, il risposta all'invasione del paese da parte dei tedeschi. il suo movimento doveva coprire l'avanzata della Ve Arm\u00e9e del generale Charles Lanrezac che doveva ricongiungersi con l'esercito belga. Dopo aver avvisato Sua Maest\u00e0 il Re Alberto I del Belgio, il giorno 6 alla testa del suo Corpo d'armata, entr\u00f2 in territorio belga avanzando verso Neufch\u00e2teau, per attraversare in seguito la foresta delle Ardenne senza rilevare le avanguardie della 3. Armee tedesca del generale von Hausen. Il giorno 10 arriv\u00f2 nelle vicinanze della piazzaforte di Liegi, trovandola gi\u00e0 assediata dalle truppe della 1. Armee (von B\u00fclow) e 2. Armee di (von Kluk) tedesche. Rimase sulla riva destra della Mosa ritornando verso Dinant, proseguendo verso la piazzaforte di Namur, ed arrivando a Bruxelles il giorno 18. Dalla capitale belga ripart\u00ec per raggiungere Charleroi, attravers\u00f2 le linee del British Expeditionary Force rientrando in territorio francese il giorno 23, quando raggiunse la piazzaforte di Maubeuge. Gi\u00e0 il giorno successivo schier\u00f2 il suo corpo d'armata alla sinistra della B.E.F., incontrandosi quello stesso giorno con il suo comandante, il generale John French. Il 26 prese parte alla battaglia di Le Cateau, continuando a ritirarsi al seguito della B.E.F. impegnandosi in violenti combattimenti contro le truppe tedesche nei giorni successivi. Il giorno 29 pass\u00f2 alla dipendenze della VIe Arm\u00e9e del generale Manoury, schierandosi alla sua sinistra. Il 5 settembre inizi\u00f2 la battaglia della Marna, ma il giorno 8 venne rimpiazzato dal generale Bridoux comandante della 5\u00aa Divisione di cavalleria.\nDivenne in seguito Ispettore Generale dei depositi di cavalleria. Si spense il 28 luglio 1923. Egli \u00e8 il padre del giornalista Dominique Sordet."}
{"id": "5276367", "revid": "580", "url": "https://it.wikipedia.org/wiki?curid=5276367", "title": "Thomas Menino", "text": "Biografia.\n\u00c8 noto per aver ricoperto, dal 1993 al 2014, l'incarico di sindaco di Boston, capoluogo della contea di Suffolk e capitale dello stato del Massachusetts. Oltre a essere stato il primo sindaco italo-americano della citt\u00e0, \u00e8 stato anche quello che ne ha ricoperto l'incarico pi\u00f9 a lungo."}
{"id": "5276370", "revid": "120006074", "url": "https://it.wikipedia.org/wiki?curid=5276370", "title": "Episodi di Jessie (quarta stagione)", "text": "La quarta stagione della serie televisiva Jessie \u00e8 trasmessa in prima visione assoluta negli Stati Uniti dal canale pay Disney Channel dal 9 gennaio al 16 ottobre 2015.\nIn Italia la quarta stagione \u00e8 andata in onda dal 26 aprile 2015 al 28 febbraio 2016, dal canale Pay TV Disney Channel delle piattaforme televisive Mediaset Premium e Sky.\nUn salto in Africa.\nTrama.\nJessie riceve un messaggio da Brooks e crede che lui sia ancora innamorato di lei, perci\u00f2 decide di andare a scrivere lui una e-mail. I ragazzi per\u00f2 fraintendono e pensano che Jessie voglia recarsi in Africa perch\u00e9 \u00e8 ancora innamorata di Brooks.\nUna rasatura al fil di pelle.\nTrama.\nMentre Bertram sta radendo Luke, Zuri entra in cucina gridando e lui per lo spavento crea un solco tra i capelli del ragazzo. Luke vuole vendicarsi ma Jessie lo convince a desistere consigliandogli di affrontare la cosa con maturit\u00e0. La sorellastra di Jessie, Darla, va a trovarla a New York per conoscere il marito, Brooks. Jessie non avendo detto alla sorellastra di aver annullato le nozze chiede a Tony di fingere di essere Brooks.\nQuattro ragazzi in fallimento.\nTrama.\nMorgan e Christina perdono i loro soldi e quindi i ragazzi e Jessie si ritrovano improvvisamente senza casa, sottratta loro dalla perfida signora Chesterfield. Ospitati da Tony, i cinque devono cominciare a lavorare per mantenersi.\nMoby Dick e Scoby.\nTrama.\nJessie, dopo un'ennesima delusione sul teatro, decide di iscriversi ad un corso universitario di letteratura tenuto dal professor Fisk. Il caso vuole che per\u00f2 anche Ravi frequenti lo stesso corso, mettendola in imbarazzo davanti a tutti. intanto Emma sfrutta uno speciale batterio per spaventare a morte Luke e Zuri prende una giraffa, che per\u00f2 sembra adorare pi\u00f9 Bertram che lei.\nKarate Kid-tastrofe.\nTrama.\nEmma ha una crisi adolescenziale: comincia a vestirsi in modo pi\u00f9 dark, si tinge i capelli di viola e si fa un tatuaggio senza permesso. Mentre Jessie \u00e8 distratta, Emma scappa e si rifugia al New York Tipton Hotel. Jessie corre a recuperarla e viene aiutata dal gestore dell'hotel, il signor Moseby (dalle serie Zack e Cody al Grand Hotel e Zack e Cody sul ponte di comando). Infine Emma si sfoga con Jessie, si d\u00e0 una ripulita e torna a casa con lei. Nel frattempo Zuri deve passare un esame di karate e viene addestrata da Luke. Durante la prova, cade preda nell'ansia, ma grazie a Luke superer\u00e0 brillantemente l'esame e ottiene la cintura nera. Ravi invece, cerca di comportarsi da cattivo ragazzo per attirare l'attenzione.\nCasi disperati.\nJessie \u00e8 costretta a partecipare ad un progetto scolastico con Hudson. Emma e Zuri continuano a litigare, perch\u00e9 l'ultima continua ad indossare i vestiti di Emma. Luke non vuole che Ravi giochi a basket con lui, ma Ravi si fa aiutare da Chris Paul e riesce a vincere una partita.\nAcchiappa la bandiera.\nVa via la corrente elettrica, cos\u00ec Jessie invita i ragazzi a giocare ad un gioco che amava da piccola: acchiappa la bandiera.\nAmicizie ingannevoli.\nTrama.\nJessie porta Ravi ad una riunione MENSA nel parco, nel tentativo di fare amicizia con qualcuno. Una ragazza dai capelli rossi di nome Madeline origlia Ravi parlare di matematica e non poteva fare a meno di parlare di matematica con lui. Ravi la porta a casa e cominciano a giocare a un gioco d'intelligenza, ma arriva Zuri e coinvolge Madeline in giochi e film di pony. Arriva anche Emma che vuole far vedere a Madeline i suoi preziosissimi gioielli. Mentre i tre fratelli sono via, si scopre che in realt\u00e0 la ragazzina \u00e8 una ladra. Intanto Jessie esce con Scott, un ragazzo del bar, ma scopre che ha paura dei ragni e lo lascia. In seguito Madeline ammanetta Ravi, Zuri, Emma e Jessie, che scopre che Scott \u00e8 il fratello di Madeline. Jessie si unisce al duo di ladri e li aiuta a ripulire la casa. Intanto Luke e Bertram tornano dal mercatino e vengono ammanettati con gli altri. Cominciano a parlare male di Jessie, mentre lei con i due fratelli ladri sono in ascensore con la refurtiva. Jessie tira fuori dalla roba rubata una scatola con dei ragni facendo spaventare Scott che schiaccia Madeline, cos\u00ec Jessie chiama la polizia e i ladri vengono arrestati.\nLa patente di guida.\nTrama.\nEmma sta frequentando un corso per prendere la patente. Tuttavia, la sua disattenzione alla guida la porta ad investire un carretto degli hot dog. Risultato: Emma non vuole pi\u00f9 guidare.\nUna sirena a bordo.\nTrama.\nI Ross partono per una vacanza con lo Yate di famiglia e partono per il mediterraneo. Poco dopo trovano una ragazza in mare che ha perso la memoria e Zuri suppone che sia una sirena e lei ci crede.\nI Ross in vacanza (Parte 2).\nTrama.\nDopo essere stati raggiunti da Bertram in Italia, Jessie e i ragazzi si fermano nell'isola di Capaldi dove la loro guida turistica, Marco, racconta loro un'antica storia.\nBasta mare!\nTrama.\nI ragazzi non fanno che litigare e cos\u00ec Jessie decide di riportarli a casa. Ma quando pensano di essere attraccati in Italia in realt\u00e0 non \u00e8 cos\u00ec, e presto si ritroveranno in un temporale molto turbolento in mezzo al mare.\nTutti in pista!\nTrama.\n\u00c8 finalmente arrivato il ballo scolastico e i ragazzi sono alle prese con numerosi inviti: Zuri vuole invitare Martin e accetta i consigli di Emma, che per\u00f2 non si rivelano utili, mentre Luke tenta di invitare Nora, la ragazza pi\u00f9 popolare della scuola, causando solo pasticci e Ravi si trasforma in un ribelle per conquistare la ragazza che gli piace. Bertram, intanto, si prepara per uno spettacolo al Metropolitan di cui lui sar\u00e0 partecipe.\nA qualcuno piace calvo.\nTrama.\nBertram si sta preparando per il ritorno sul palco della sua boy band, i Bad Direction, ma qualcuno ruba il suo toupet per il concerto e toccher\u00e0 a Jessie vestire i panni dell'investigatrice e ritrovarlo.\nScambio di ruoli.\nZuri soffia ad Emma il ruolo di ragazza top di New York;Luke diventa intelligiente e Ravi non ne \u00e8 contento\nKipling e Zuri alla riscossa.\nTrama.\nZuri si sente cresciuta e vuole ottenere pi\u00f9 libert\u00e0 da Jessie me quest'ultima si oppone tentando in tutti i modi di tenerla d'occhio. Intanto, Ravi approfitta di Mrs Kipling per ottenere popolarit\u00e0 sul web.\nUrr\u00e0 per Hollywood.\nTrama.\nJessie va Hollywood per un film in cui ha una piccola parte, salva eroicamente i figli di Cristina, finiti nei guai sull' H della scritta che troneggia nelle colline adiacenti. E il regista rimasto colpito dal gesto, le affida il ruolo di protagonista in una serie TV di cui protagonista \u00e8 una babysitter."}
{"id": "5276371", "revid": "1543377", "url": "https://it.wikipedia.org/wiki?curid=5276371", "title": "Bhupal Singh", "text": "Biografia.\nSingh nacque nel 1884, un anno prima che suo padre Fateh Singh ascendesse al trono di Mewar e Udaipur come \"maharana\". Il 28 luglio 1921, dopo alcuni scioperi nel Mewar, suo padre venne formalmente deposto, pur mantenendo i propri titoli, anche se il potere pass\u00f2 effettivamente nelle mani di Bhupal che era anche suo erede. Quest'ultimo ottenne pieni poteri a partire dal 1930 quando suo padre mor\u00ec. \nDopo l'indipendenza dell'India nel 1947, Singh fu uno dei primi principi indiani a siglare l'istrumento di accesso al nuovo Dominion dell'India ed il 18 aprile 1948 egli divenne Rajpramukh del Rajasthan, succedendo a Sir Bhim Singh, maharaja di Kotah. Con effetto a partire dal 1 aprile 1949 il suo titolo venne elevato a \"Maha Rajpramukh\". Il 15 ottobre 1946 aveva inoltre ottenuto il titolo di maggiore generale dell'esercito indiano, titolo che gli venne consentito di mantenere, oltre a quello di colonnello onorario degli Indian Grenadiers dal 1 giugno 1954.\nUno dei suoi palazzi fu Jag Niwas, situato su un'isola di Lake Pichola, che compare in molti film come ad esempio l'episodio \"Octopussy\" della serie James Bond (1983).\nVenne succeduto dal suo figlio adottivo Shri Bhagwat Singh, come capo titolare della dinastia di Mewar."}
{"id": "5276373", "revid": "144796", "url": "https://it.wikipedia.org/wiki?curid=5276373", "title": "Regno di Mewar", "text": ""}
{"id": "5276377", "revid": "287204", "url": "https://it.wikipedia.org/wiki?curid=5276377", "title": "30100 Christophergo", "text": "30100 Christophergo \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,5289099\u00a0UA e da un'eccentricit\u00e0 di 0,1823232, inclinata di 16,41777\u00b0 rispetto all'eclittica."}
{"id": "5276378", "revid": "76963", "url": "https://it.wikipedia.org/wiki?curid=5276378", "title": "Charles Cripps, I barone Parmoor", "text": "Biografia.\nCripps era il terzo figlio di Henry William Cripps, un ricco avvocato, e di sua moglie, Julia Lawrence. Frequent\u00f2 il Winchester College e il New College.\nCarriera.\nNel 1877 entr\u00f2 nel Middle Temple e inizi\u00f2 a lavorare come avvocato. Divenne un membro del Queen's Counsel nel 1890. Venne nominato procuratore generale del Principe di Galles nel 1895, carica che mantenne fino al 1914.\nCarriera politica.\nCripps afferm\u00f2 di essere stato un sostenitore del partito liberale, ma in ossequio al sentimento conservatore del padre, rifiut\u00f2 di occuparsi di politica. Tuttavia si schier\u00f2 con gli unionisti sulla questione dell'Irlanda e fu eletto come unionista al Parlamento per il collegio di Stroud alle elezioni del 1895, dove divenne un membro della Commissione del Sudafrica. Perse il suo posto nel 1900, ma ben presto ritorn\u00f2 come deputato per il collegio di Stretford.\nCome devoto anglicano, Cripps fu molto attivo negli affari della chiesa e fu nominato Vicario Generale di York nel 1900 e di Canterbury nel 1902. Ancora una volta perse il seggio nella schiacciante vittoria liberale delle elezioni del 1906, ma fu eletto per il collegio di Wycombe nelle elezioni del gennaio 1910. Ricevette il titolo di barone Parmoor dal governo liberale nel 1914. Fu nominato membro del Consiglio privato e al suo Comitato Giudiziario, e durante la prima guerra mondiale diresse un comitato determinante per il risarcimento dei danni causati dai bombardamenti aerei tedeschi.\nLa guerra ebbe un profondo effetto sulle opinioni politiche di Parmoor, che consider\u00f2 l'entrata in guerra una decisione disastrosa.\nParmoor approv\u00f2 la dichiarazione di pace del partito laburista alle elezioni del 1923. Dopo le elezioni, ricevette una lettera da Ramsay MacDonald che lo invitava a farne parte. Fu nominato Lord presidente del Consiglio e Leader della Camera dei lord. Macdonald, che ricopriva la carica di ministro degli Esteri, scelse Parmoor come rappresentante britannico al Consiglio della Societ\u00e0 delle Nazioni e per l'Assemblea nel settembre 1924.\nMatrimoni.\nPrimo Matrimonio.\nSpos\u00f2, il 27 ottobre 1881, Theresa Potter (5 ottobre 1852-22 maggio 1893), figlia di Richard Potter. Ebbero cinque figli:\nSecondo Matrimonio.\nSpos\u00f2, il 14 luglio 1919, Marian Ellis (6 gennaio 1878-6 luglio 1952), figlia di John Edward Ellis. Non ebbero figli.\nMorte.\nMor\u00ec il 30 giugno 1941, all'et\u00e0 di 88 anni."}
{"id": "5276381", "revid": "287204", "url": "https://it.wikipedia.org/wiki?curid=5276381", "title": "70714 Rizk", "text": "70714 Rizk \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,6343358\u00a0UA e da un'eccentricit\u00e0 di 0,0592083, inclinata di 7,09919\u00b0 rispetto all'eclittica."}
{"id": "5276385", "revid": "177744", "url": "https://it.wikipedia.org/wiki?curid=5276385", "title": "70715 Allancheuvront", "text": "70715 Allancheuvront \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,5541779\u00a0UA e da un'eccentricit\u00e0 di 0,1977034, inclinata di 5,58272\u00b0 rispetto all'eclittica."}
{"id": "5276404", "revid": "767487", "url": "https://it.wikipedia.org/wiki?curid=5276404", "title": "70728 Gal-Edd", "text": "70728 Gal-Edd \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3953232\u00a0UA e da un'eccentricit\u00e0 di 0,2227322, inclinata di 3,15452\u00b0 rispetto all'eclittica."}
{"id": "5276406", "revid": "177744", "url": "https://it.wikipedia.org/wiki?curid=5276406", "title": "8815 Deanregas", "text": "8815 Deanregas \u00e8 un asteroide della fascia principale. Scoperto nel 1984, presenta un'orbita caratterizzata da un semiasse maggiore pari a 2,2531117\u00a0UA e da un'eccentricit\u00e0 di 0,1371229, inclinata di 5,79436\u00b0 rispetto all'eclittica."}
{"id": "5276409", "revid": "380453", "url": "https://it.wikipedia.org/wiki?curid=5276409", "title": "Indios de Mayag\u00fcez 2013-2014 (pallavolo)", "text": "\u010f\nQuesta voce raccoglie le informazioni riguardanti gli Indios de Mayag\u00fcez nelle competizioni ufficiali della stagione 2013-2014.\nStagione.\nLa stagione 2013-14 vede Rigoberto Guilloty sulla panchina degli Indios de Mayag\u00fcez. Circa met\u00e0 della rosa resta invariata: sono sette i nuovi arrivi, tra i quali spiccano Joel Otero, Odimar Cancel ed Ulises Maldonado, a fronte di sei partenze, tra le quali quelle di Eric Haddock ed \u00c1ngel Mat\u00edas, oltre che dello statunitense Jeffrey Ptak.\nLa stagione degli \"Indios\" si apre il 18 ottobre 2013 con la sconfitta in casa dei : nelle prime giornate di campionato la squadra entra immediatamente in crisi, perdendo le prime sei gare stagionali. La prima vittoria arriva nella gara interna contro i Changos de Naranjito ed \u00e8 seguita da un'altra vittoria, questa volta sui . Dopo la battuta d'arresto coi , gli \"Indios\" centrano un filotto di quattro vittorie consecutive, prima di essere sconfitti a domicilio dai Plataneros de Corozal. Negli ultimi dieci incontri di \"regular season\" arrivano altre sei vittorie, che permettono alla squadra di qualificarsi ai play-off come testa di serie numero 5. Nella post-season vengono inseriti nel \"Girone B\" dei quarti di finale, insieme ai Nuevos Gigantes de Carolina ed ai Plataneros de Corozal: nelle quattro gare disputate vengono sempre sconfitti, chiudendo cos\u00ec come quinti classificati il campionato.\nOrganigramma societario.\nArea direttiva\nArea tecnica"}
{"id": "5276411", "revid": "1305772", "url": "https://it.wikipedia.org/wiki?curid=5276411", "title": "Fateh Singh di Udaipur e Mewar", "text": "Biografia.\nFateh nacque il 16 dicembre 1849 a Shivrati, figlio del maharaj Dal Singh del ramo Shivrati della dinastia dei Mewar (discendente di Rana Sangram Singh II - 1710-1734). Dapprima egli venne adottato da suo fratello maggiore, Gaj Singh che non aveva eredi, ma successivamente il maharana Sajjan Singh di Udaipur, che anch'egli non aveva eredi, decise di adottarlo, ed egli pot\u00e9 cos\u00ec accedere al trono del Mewar nel 1884. Nel 1887 ricevette il titolo di Gran Comandante dell'Ordine della Stella d'India dal governo britannico.\nNel 1889, fece costruire la \"Connaught Dam\" sul Lago Dewali per commemorare la visita del principe Arturo, duca di Connaught e Strathearn, figlio della Regina Vittoria, al punto che il lago venne rinominato Lago Fateh Sagar.\nEgli costru\u00ec anche il Fateh Prakash Palace nel Forte di Chittorgarh, attualmente ospitante un museo ma che \u00e8 uno dei migliori esempi di architettura moderna in India.\nLo Shiv Nivas Palace a Udaipur fu costruito sempre per opera sua e venne destinato unicamente ai dignitari in visita ed agli ospiti della casata di Mewar durante il British Raj. Attualmente \u00e8 invece un hotel di lusso.\nEgli fu l'unico governante indiano a non prendere parte ai Delhi Durbar, nel 1901 e nel 1903. Quando nel 1921, Edoardo, principe di Galles e sua moglie Mary si recarono in visita nell'Udaipur, egli si rifiut\u00f2 di riceverli, adducendo come scusa un malessere ed inviando al suo posto il figlio. Questo rese i suoi rapporti con gli inglesi particolarmente complessi, al punto che dal 28 luglio 1921 i suoi poteri risultarono cos\u00ec ridotti che egli poteva dirsi sovrano solo nominalmente, coi poteri passati a suo figlio Bhupal Singh.\nEgli spos\u00f2 in prime nozze nel 1867, Rani Phool Kumari, figlia del thakur di Khod nel Marwar, che mor\u00ec nel 1877. Successivamente spos\u00f2 nel 1878, una figlia del thakur Chanda Kol Singh di Varsoda, dalla quale ebbe il figlio Bhupal Singh, e due figlie, Ankaran Bai che spos\u00f2 nel 1904 Madan Singh di Kishangarh, e Kishor Kunwar, che spos\u00f2 nel 1908 Sardar Singh di Jodhpur.\nMor\u00ec a Udaipur il 24 maggio 1930."}
{"id": "5276413", "revid": "287204", "url": "https://it.wikipedia.org/wiki?curid=5276413", "title": "12702 Panamarenko", "text": "12702 Panamarenko \u00e8 un asteroide della fascia principale. Scoperto nel 1990, presenta un'orbita caratterizzata da un semiasse maggiore pari a 2,5491717\u00a0UA e da un'eccentricit\u00e0 di 0,1735710, inclinata di 2,14399\u00b0 rispetto all'eclittica."}
{"id": "5276415", "revid": "1982", "url": "https://it.wikipedia.org/wiki?curid=5276415", "title": "13130 Dylanthomas", "text": "13130 Dylanthomas \u00e8 un asteroide della fascia principale. Scoperto nel 1994, presenta un'orbita caratterizzata da un semiasse maggiore pari a 2,4449351\u00a0UA e da un'eccentricit\u00e0 di 0,1690554, inclinata di 7,83138\u00b0 rispetto all'eclittica."}
{"id": "5276417", "revid": "86599", "url": "https://it.wikipedia.org/wiki?curid=5276417", "title": "15783 Briancox", "text": "15783 Briancox \u00e8 un asteroide della fascia principale. Scoperto nel 1993, presenta un'orbita caratterizzata da un semiasse maggiore pari a 3,9508290\u00a0UA e da un'eccentricit\u00e0 di 0,2569562, inclinata di 4,84287\u00b0 rispetto all'eclittica.\nL'asteroide \u00e8 dedicato al fisico britannico Brian Edward Cox."}
{"id": "5276419", "revid": "1272592", "url": "https://it.wikipedia.org/wiki?curid=5276419", "title": "16543 Rosetta", "text": "16543 Rosetta \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 2,3206470\u00a0UA e da un'eccentricit\u00e0 di 0,1262480, inclinata di 7,38371\u00b0 rispetto all'eclittica."}
{"id": "5276420", "revid": "2108263", "url": "https://it.wikipedia.org/wiki?curid=5276420", "title": "Jean-Pierre Boyer (politico)", "text": "Biografia.\nOrigini e primi anni.\nNato il 15 febbraio 1776 a Port-au-Prince, principale centro della colonia francese di Santo Domingo, Jean-Pierre Boyer era un mulatto, figlio di un francese, di professione sarto, e di una schiava africana originaria della Guinea. Poich\u00e9 il padre era benestante, Boyer pot\u00e9 studiare in Francia ed essere iscritto in un collegio militare di Parigi, arruolandosi in seguito nell'esercito rivoluzionario francese e divenendo comandante di battaglione.\nIl ritorno a Santo Domingo e l'inizio della rivolta.\nQuando nell'estate del 1791 a Santo Domingo scoppi\u00f2 la rivolta degli schiavi neri contro i grandi proprietari terrieri bianchi, guidata dall'ex - schiavo affrancato Toussaint Louverture, Boyer fu inviato sull'isola insieme a dei commissari militari per ristabilire l'ordine. Dopo che nel 1794 fu abolita la schiavit\u00f9 nella colonia, i ribelli si riconciliarono con i francesi, assieme ai quali combatterono gli inglesi che avevano occupato una parte del litorale costiero. Boyer riun\u00ec le sue forze con quelle dell'altro generale mulatto, Andr\u00e9 Rigaud, ma quando tutti gli altri oppositori di Louverture si arresero a lui nel sud dell'isola, si rifugi\u00f2 in Francia con Rigaud a il suo pupillo, Alexandre Sabes P\u00e9tion. Ritorn\u00f2 sull'isola nel gennaio del 1801 insieme al contingente francese guidato dal generale Leclerc, cognato di Napoleone, divenuto nel frattempo Primo Console, inviato nei Caraibi per ristabilire l'autorit\u00e0 coloniale francese. Tuttavia i metodi feroci e brutali del generale e la sua volont\u00e0 di ristabilire la schiavit\u00f9, oltre alla cattura a tradimento di Louverture il 6 maggio 1802, indussero Boyer a passare ai ribelli, ora capitanati da Jean-Jacques Dessalines, che riuscirono a far evacuare la guarnigione francese il 30 novembre 1803, grazie anche al blocco navale operato dalla flotta britannica. Infine, il 1\u00ba gennaio 1804, Dessalines proclam\u00f2 l'indipendenza della Repubblica di Haiti, di cui fu anche il primo Governatore a vita, per poi proclamarsi Imperatore con il nome di Giacomo I. Il suo governo feroce e dispotico gli alien\u00f2 ben presto le simpatie della popolazione, e nell'ottobre del 1806 fu assassinato in una congiura militare. \nIl neonato Stato si divise in due entit\u00e0 separate: a nord lo Stato di Haiti, che nel 1811 sarebbe divenuto Regno, con a capo Henri Christophe, e a sud il generale P\u00e9tion, in qualit\u00e0 di Presidente della Repubblica di Haiti. Entrambi rappresentavano due concezioni ideologiche e razziali contrapposte: Christophe era il campione della maggioranza della popolazione nera del nord, in maggioranza contadina, mentre P\u00e9tion rappresentava il simbolo del potere della borghesia mulatta del sud, piccola ma economicamente influente. Boyer ovviamente si schier\u00f2 con il secondo contendente, di cui divenne il braccio militare.\nLa carriera politica.\nNel 1816, grazie ad una riforma della Costituzione, P\u00e9tion si vide rafforzati i suoi poteri presidenziali, come la facolt\u00e0 di scegliere un successore, con la ragione di difendere la Nazione da attacchi stranieri. Il presidente haitiano individu\u00f2 in Boyer il suo successore, e quando mor\u00ec, il 29 marzo 1818, questi divenne automaticamente il nuovo Presidente della Repubblica di Haiti. Suo primo intento fu quello di riunificare lo Stato diviso in due entit\u00e0 politiche diverse, ma non dovette aspettare molto n\u00e9 versare una sola goccia di sangue per una guerra civile, perch\u00e9 nella parte settentrionale dell'isola serpeggiava il malcontento verso il governo autoritario di Henri Christophe, il quale l'8 ottobre 1820 si suicid\u00f2 piuttosto che subire un colpo di Stato da parte dei suoi generali. Quindi, dopo essersi sbarazzato del figlio ed erede del defunto sovrano, Jacques-Victor Henry, ucciso nel Palazzo di Sans Souci dagli insorti dieci giorni dopo il suicidio del padre, il nord del Paese fu riunito con il sud nella Repubblica di Haiti sotto la presidenza di Boyer. Una volta riunificato il Paese, il presidente haitiano intraprese una campagna militare per annettere la vicina Repubblica Dominicana, che occupa la parte orientale dell'isola: invaso il Paese con 50.000 soldati, Boyer il 9 febbraio 1822 entr\u00f2 nella capitale Santo Domingo, dove il governatore N\u00fa\u00f1ez de C\u00e1ceres gli consegn\u00f2 le chiavi della citt\u00e0. Cos\u00ec, per la prima volta, tutta l'antica isola di \"Hispaniola\" fu unificata sotto un'unica egemonia politica, e tale rimase per circa venti anni. Durante l'occupazione haitiana, i dominicani videro applicare riforme che, se da una lato furono progressiste, dall'altro suscitarono molto malcontento: abolizione della schiavit\u00f9, riforma agraria, redistribuzione delle terre a ufficiali haitiani a discapito di quelli locali, imposizione della leva obbligatoria, un atteggiamento ostile verso il clero cattolico. Anche in campo internazionale Boyer consegu\u00ec importanti successi, come quando il 28 marzo 1825 firm\u00f2 un accordo con il re Carlo X di Francia, il quale acconsentiva a riconoscere diplomaticamente la Repubblica di Haiti in cambio di un indennizzo di 150 milioni di franchi in oro per ripagare i proprietari terrieri francesi degli espropri delle loro piantagioni. Malgrado la cifra rappresentasse il ricavato di circa dieci anni di entrate annuali, il presidente accett\u00f2, e nel giro di un anno Haiti fu riconosciuta da quasi tutti i Paesi europei e americani, eccetto gli Stati Uniti. Per pagare il pesante indennizzo, Boyer dovette imporre una tassa speciale che lo rese molto impopolare, negoziando al contempo un prestito di 30 milioni, mentre chiedeva una riduzione della cifra imposta, ridotta a 90 milioni nel febbraio del 1838. Il presidente haitiano fu anche un importante legislatore, che var\u00f2 nel maggio 1826 un codice rurale che istituiva il capo agrario e imponeva le corv\u00e9e per la manutenzione delle strade.\nL'esilio e la morte.\nLa presidenza di Boyer dur\u00f2 fino al 1843: nel gennaio di quell'anno il sud del Paese, stremato dalla grave crisi economica che aveva gettato la popolazione nella miseria e da un violento terremoto, si ribell\u00f2 sotto la guida del generale Charles Riviere-Herard. Dopo che le sue truppe vennero sconfitte, Boyer il 13 febbraio si dimise e dovette andare in esilio, prima in Giamaica e poi in Francia, dove mor\u00ec a Parigi il 9 luglio 1850, a 74 anni. I suoi discendenti vivono ancora oggi ad Haiti."}
{"id": "5276421", "revid": "125664659", "url": "https://it.wikipedia.org/wiki?curid=5276421", "title": "Epigrammi (Marziale)", "text": "L'intera opera letteraria del poeta latino del I secolo Marco Valerio Marziale \u00e8 costituita da epigrammi scritti in versi. Quello che ci rimane \u00e8 una raccolta suddivisa in dodici \"Libri\" (Epigrammaton libri XII) composti e via via pubblicati tra l'anno 86 e il 102 (per un totale di un migliaio e pi\u00f9); sono scritti perlopi\u00f9 in distici elegiaci ed endecasillabi falecii coliambi. Si aggiungono poi il \"Liber de spectaculis\", ovvero una selezione di 30 epigrammi in distici elegiaci composta in vista della celebrazione dei giochi offerti dall'imperatore Tito per inaugurare l'Anfiteatro Flavio; risale all'incirca all'80 d.C. e fa da introduzione per la sua raccolta di scritti. Infine ci sono pervenuti i due libri conclusivi intitolati \"Xenia\" (doni per gli ospiti, per lo pi\u00f9 cibi e bevande) e \"Apophoreta\" (cose da portar via o regali estratti a sorte), raccolte di distici elegiaci che vogliono far da accompagnamento ai doni che venivano inviati rispettivamente durante i Saturnalia e ai regali offerti nei conviti/banchetti. Furono composte fra l'anno 83 e l'85 d.C. .\nContenuto.\nDopo Catullo, che affida alla forma epigrammatica la terza sezione del suo \"Liber\", sar\u00e0 per\u00f2 proprio Marziale a farlo diventare un genere letterario degno (e non pi\u00f9 semplice passatempo - soprattutto politico - com'era fino ad allora stato). Nello specifico si tratta di una forma di poesia d'occasione, che fissa in pochi e brevi versi l'impressione colta in un attimo, quasi esclusivamente minimi fatti quotidiani in stile aforistico. I temi affrontati sono nella stragrande maggioranza dei casi di tipo leggero, soprattutto di satira e parodia, riguardanti l'erotismo (sino a sfociare in certi casi in vera e propria pornografia), ma anche simposiaco e di carattere funerario.\nOsservatore spietato della realt\u00e0 che lo circonda, aggressivo ma senza mai ridursi all'attacco personale, Marziale ci regala uno spaccato della vita di tutti i giorni all'interno della societ\u00e0 romana del primissimo periodo del principato (storia romana), tra gli ultimi imperatori della dinastia flavia: lo spettacolo che gli si offre di fronte agli occhi comprende sciocchi ed avari, invidiosi, affaristi, golosi e usurai, nuovi ricchi dall'animo plebeo, prostitute ed effeminati e omosessuali passivi, adulteri e lesbiche, fino ai parassiti a caccia di eredit\u00e0 e agli adulatori dei politici. La sua capacit\u00e0 \u00e8 tutta nel rendere caratteristici, accentuandone i tratti pi\u00f9 assurdi e ridicoli, i difetti sia fisici che caratteriali.\nNon vi \u00e8 mai indignazione moralistica, ma sempre un sorriso distaccato o tutt'al pi\u00f9 sprezzante, nessun risentimento n\u00e9 asprezza, solo un po' di malinconia verso la fine. Generalmente, ed in questo s'ispira al latino Lucillio, chiude con una battuta finale inaspettata (aprosdoketon-che va contro le aspettative/effetto a sorpresa) e brillante; vivace e colloquiale, con una ricchezza di lessico che va dal colto all'ironico allo sboccato. Il conoscente Plinio il Giovane, dopo la morte dell'autore, cos\u00ec lo descrive: \"ingegnoso, acuto e pungente, che scriveva per lo pi\u00f9 con arguzia e acrimonia, ma anche con candida schiettezza\".\nMetrica.\nI metri maggiormente utilizzati sono il distico elegiaco, l'endecasillabo falecio, il trimetro giambico e l'esametro dattilico."}
{"id": "5276422", "revid": "177744", "url": "https://it.wikipedia.org/wiki?curid=5276422", "title": "17506 Walschap", "text": "17506 Walschap \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 2,3206401\u00a0UA e da un'eccentricit\u00e0 di 0,1008876, inclinata di 7,22814\u00b0 rispetto all'eclittica."}
{"id": "5276424", "revid": "86599", "url": "https://it.wikipedia.org/wiki?curid=5276424", "title": "73769 Delphi", "text": "73769 Delphi \u00e8 un asteroide della fascia principale. Scoperto nel 1994, presenta un'orbita caratterizzata da un semiasse maggiore pari a 3,9908951\u00a0UA e da un'eccentricit\u00e0 di 0,2592549, inclinata di 1,89497\u00b0 rispetto all'eclittica.\nL'asteroide \u00e8 dedicato a Delfi, citt\u00e0 dell'Antica Grecia."}
{"id": "5276425", "revid": "287204", "url": "https://it.wikipedia.org/wiki?curid=5276425", "title": "100007 Peters", "text": "100007 Peters \u00e8 un asteroide della fascia principale. Scoperto nel 1988, presenta un'orbita caratterizzata da un semiasse maggiore pari a 3,1564632\u00a0UA e da un'eccentricit\u00e0 di 0,0049090, inclinata di 21,38623\u00b0 rispetto all'eclittica.\nL'asteroide \u00e8 dedicato all'astronomo tedesco Christian Heinrich Friedrich Peters."}
{"id": "5276427", "revid": "287204", "url": "https://it.wikipedia.org/wiki?curid=5276427", "title": "14028 Nakamurahiroshi", "text": "14028 Nakamurahiroshi \u00e8 un asteroide della fascia principale. Scoperto nel 1994, presenta un'orbita caratterizzata da un semiasse maggiore pari a 2,5513171\u00a0UA e da un'eccentricit\u00e0 di 0,2069447, inclinata di 5,06119\u00b0 rispetto all'eclittica.\nL'asteroide \u00e8 dedicato all'astrofilo giapponese Hiroshi Nakamura."}
{"id": "5276430", "revid": "287204", "url": "https://it.wikipedia.org/wiki?curid=5276430", "title": "15006 Samcristoforetti", "text": "15006 Samcristoforetti \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 3,1673752\u00a0UA e da un'eccentricit\u00e0 di 0,0331790, inclinata di 12,84707\u00b0 rispetto all'eclittica.\nL'asteroide \u00e8 dedicato all'astronauta italiana Samantha Cristoforetti."}
{"id": "5276434", "revid": "122248430", "url": "https://it.wikipedia.org/wiki?curid=5276434", "title": "Han Sanping", "text": "Biografia.\nFino alla prima met\u00e0 del 2014 \u00e8 stato presidente della China Film Group Corporation, una delle pi\u00f9 grandi compagnie di produzione e distribuzione cinematografica della Cina, oltre che uno dei massimi esportatori di film cinesi al di l\u00e0 dell'Asia orientale. Han ha prodotto e co-prodotto pellicole dei pi\u00f9 famosi registi cinesi, quali Peter Chan, Chen Kaige, Stephen Chow e Johnnie To.\nSin dagli anni '80, Han ha prodotto pi\u00f9 di 300 pellicole cinematografiche e 100 serie televisive. Oltre ad essere stato a capo della China Film Group Corporation, \u00e8 presidente del Beijing Film Studio e del Chinese Children Film Studio, inoltre \u00e8 vicedirettore amministrativo della Chinese Film Producer Association."}
{"id": "5276441", "revid": "767487", "url": "https://it.wikipedia.org/wiki?curid=5276441", "title": "Sanremo Festival 1991", "text": "Sanremo Festival 1991 \u00e8 un album compilation pubblicato nel marzo 1991 dall'etichetta discografica Columbia/Sony.\nLa raccolta, che ha come sottotitolo \"La compilation / 16 canzoni - Interpreti originali\", contiene 16 brani partecipanti all'edizione 1991 del Festival della canzone italiana. Di questi, 6 sono in gara nella sezione \"Campioni\", gli altri 10 nella sezione \"Novit\u00e0\".\nNella copertina sono citati tutti gli artisti, all'interno di 6 pentagrammi."}
{"id": "5276446", "revid": "124123", "url": "https://it.wikipedia.org/wiki?curid=5276446", "title": "Elsa Cayat", "text": "Biografia.\nElsa Cayat collaborava con il settimanale francese \"Charlie Hebdo\", per il quale curava la rubrica bisettimanale \"Charlie Divan\". \u00c8 stata una delle 12 vittime di Sa\u00efd e Ch\u00e9rif Kouachi durante l'attentato alla sede di Charlie Hebdo del 7 gennaio 2015."}
{"id": "5276447", "revid": "599013", "url": "https://it.wikipedia.org/wiki?curid=5276447", "title": "Ekari", "text": " Gli Ekari, anche chiamati Ekagi, Kapauku o Mee, sono un gruppo etnico che vive sugli altipiani della provincia indonesiana di Papua, sull'isola di Nuova Guinea, in particolare nella zona dei laghi Paniai. Gli individui di questa popolazione chiamano s\u00e9 stessi \"Me\", che nella loro lingua significa \u201cla gente\u201d.\nStoria.\nRimasti isolati per millenni sugli altipiani della Nuova Guinea, con una tecnologia rimasta all'et\u00e0 della pietra, gli Ekari non hanno avuto contatti con il mondo occidentale prima del 1935, quando il missionario Tillemans prese contatto con alcuni capi locali. Due anni pi\u00f9 tardi un funzionario del governo coloniale olandese, Writser Jans Cator, raggiunse il villaggio di Enarotali per stabilirvi un posto di polizia, divenuto pi\u00f9 tardi un bersaglio per la resistenza indigena. Al termine della seconda guerra mondiale si installarono nella zona alcune missioni cristiane, osteggiate nei primi tempi da buona parte degli Ekari. Dopo la breve occupazione giapponese, il ritorno della polizia olandese fece esplodere alcune rivolte che furono facilmente represse; la superiorit\u00e0 tecnologica delle armi in possesso dei funzionari coloniali e il lavoro dei missionari portarono una serie di grandi cambiamenti socio-culturali nella societ\u00e0 degli Ekari, ai quali questi reagirono anche attraverso l'adesione a movimenti spirituali che hanno inglobato alcune nozioni cristiane all'interno della religione tradizionale.\nCultura.\nAl tempo dell'incontro con gli occidentali, gli Ekari utilizzavano strumenti in pietra, legno ed osso; le attivit\u00e0 principali di sussistenza erano la coltivazione della patata dolce e l'allevamento dei maiali. Gli uomini indossavano un astuccio penico, mentre le donne si coprivano con gonnellini di corteccia essiccata di alberi non presenti nelle vicinanze, che i loro familiari maschi si occupavano di fornire loro.\nLingua.\nLa lingua Ekari \u00e8 inserita nel raggruppamento di famiglie trans-Nuova Guinea, e pi\u00f9 precisamente nella famiglia delle lingue dei laghi Wissel-Kemandoga, assieme ad altri idiomi come il Moni e il Wolani. Si stima che la lingua sia parlata da circa 100000 persone."}
{"id": "5276448", "revid": "37401", "url": "https://it.wikipedia.org/wiki?curid=5276448", "title": "Ornamento (araldica)", "text": ""}
{"id": "5276449", "revid": "443105", "url": "https://it.wikipedia.org/wiki?curid=5276449", "title": "Ekagi", "text": ""}
{"id": "5276451", "revid": "287204", "url": "https://it.wikipedia.org/wiki?curid=5276451", "title": "4772 Frankdrake", "text": "4772 Frankdrake \u00e8 un asteroide della fascia principale. Scoperto nel 1989, presenta un'orbita caratterizzata da un semiasse maggiore pari a 3,1625293\u00a0UA e da un'eccentricit\u00e0 di 0,0681024, inclinata di 11,52962\u00b0 rispetto all'eclittica."}
{"id": "5276452", "revid": "37401", "url": "https://it.wikipedia.org/wiki?curid=5276452", "title": "Pal\u00e1cio da Vila", "text": ""}
{"id": "5276453", "revid": "110157", "url": "https://it.wikipedia.org/wiki?curid=5276453", "title": "Wedgwood", "text": "La Josiah Wedgwood &amp; Sons Ltd., poi semplicemente Josiah Wedgwood Ltd. e comunemente nota come Wedgwood, \u00e8 una manifattura inglese di ceramica fine, con sede nello Staffordshire, nota per le sue produzioni di \"creamware\", \"basaltware\" e \"jasperware\".\nStoria.\nWedgwood e Bentley.\nJosiah Wedgwood proveniva da una famiglia di vasai e aveva lavorato con il ceramista Thomas Whieldon fino al 1759. In quell'anno pot\u00e9 mettersi in proprio e fond\u00f2 la propria fabbrica nella \"Ivy House\" di Burslem nello Staffordshire, oggi un sobborgo di Stoke-on-Trent.\nNel 1765 fu donato alla regina Carlotta un servizio di terraglia di un nuovo tipo creato da Wedgwood. La regina ne rimase entusiasta e perci\u00f2 diede il permesso di chiamare questo nuovo materiale \"Queen's Ware\".\nQuattro anni pi\u00f9 tardi Wedgwood insieme al commerciante e letterato Thomas Bentley fond\u00f2 nei dintorni di Stoke-on-Trent una grande manifattura. Bentley convinse Wedgwood a prendere come modello l'arte antica, ad esempio gli oggetti che venivano scoperti in quegli anni ad Ercolano, secondo la moda del Neoclassicismo. Anche lo stabilimento ebbe un nome ispirato all'Antichit\u00e0: \"Etruria\". Si trattava di un insediamento industriale per l'epoca moderno: i laboratori formavano una sorta di villaggio che comprendeva anche le abitazioni di Wedgwood e degli operai.\nLe principali creazioni di Wedgwood furono il \"jasperware\" ed il \"basaltware\". \nIl \"basaltware\", inventato intorno al 1768, \u00e8 un gr\u00e8s nero molto duro, sul quale Wedgwood applicava una decorazione dipinta ad encausto grazie alla quale riusciva a imitare la ceramica antica.\nIl \"jasperware\" fu inventato intorno al 1775 per assomigliare agli antichi cammei. In particolare il modello fu il Vaso Portland, un vaso romano appartenente al duca di Portland. Pervenire a questo risultato cost\u00f2 molti tentativi e molto denaro, ma alla fine permise di ottenere un materiale pregiato.\nIl \"jasperware\" \u00e8 una pasta molto dura, bianca e fine, quasi traslucida, il cui aspetto si avvicina molto alla porcellana. Il colore pu\u00f2 essere mescolato alla pasta o, secondo un procedimento pi\u00f9 economico introdotto nel 1777, pu\u00f2 essere dipinto sulla superficie.\nWedgwood \u00e8 famoso anche per il \"creamware\": il sopra ricordato \"Queen's ware\" inventato nel 1762. La decorazione sul \"creamware\" poteva essere dipinta oppure stampata.\nLungo gli anni settanta del secolo, la Wedgwood realizz\u00f2 un prestigioso servizio su richiesta di Caterina II di Russia.\nSviluppi successivi.\nNel 1812 Wedgwood produsse la sua prima porcellana, di tipo \"bone china\".\nNel 1895, un secolo dopo la morte di Josiah Wedgwood, l'impresa divenne una societ\u00e0 per azioni (in inglese \"Limited Company\").\nNel 1986 la Wedgwood fu acquistata dalla vetreria irlandese Waterford Crystal, divenendo Waterford Wedgwood, gruppo del lusso con base in Irlanda.\nNel 2009, dopo anni di problemi finanziari, la Waterford Wedgwood \u00e8 stata comprata dal fondo di private equity KPS Capital Partners di New York che l'ha inserita nel gruppo del lusso WWRD, acronimo di \"Waterford Wedgwood Royal Doulton\". Nel luglio 2015 WWRD viene rilevato da un'azienda finlandese produttrice di beni di consumo, Fiskars."}
{"id": "5276454", "revid": "287204", "url": "https://it.wikipedia.org/wiki?curid=5276454", "title": "Palacio da Vila", "text": ""}
{"id": "5276457", "revid": "86599", "url": "https://it.wikipedia.org/wiki?curid=5276457", "title": "9800 Shigetoshi", "text": "9800 Shigetoshi \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a e da un'eccentricit\u00e0 di 0,2002821, inclinata di 3,07557\u00b0 rispetto all'eclittica.\nL'asteroide \u00e8 dedicato all'astrofilo giapponese Shigetoshi Inoue."}
{"id": "5276460", "revid": "287204", "url": "https://it.wikipedia.org/wiki?curid=5276460", "title": "49500 Ishitoshi", "text": "49500 Ishitoshi \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 3,1250756\u00a0UA e da un'eccentricit\u00e0 di 0,2951882, inclinata di 14,22812\u00b0 rispetto all'eclittica."}
{"id": "5276461", "revid": "729019", "url": "https://it.wikipedia.org/wiki?curid=5276461", "title": "Landsverk L-180, L-181 e L-182", "text": "La Landsverk L-180 e le sue varianti L-181 e L-182 costituivano una famiglia di autoblindo svedesi, sviluppata dalla AB Landsverk nel periodo interbellico. Gli autoblindo Landsverk ebbero un buon successo internazionale grazie alle loro caratteristiche di velocit\u00e0, robustezza ed affidabilit\u00e0 e vennero acquistate in piccole quantit\u00e0 tra gli altri da Danimarca, Estonia, Irlanda e Paesi Bassi.\nTecnica.\nLe diverse varianti avevano un'impostazione comune ma erano costruite su telai di autocarri differenti B\u00fcssing, Mercedes-Benz e Daimler-Benz, con i relativi motori. Anche l'armamento era comune alle varie versioni, comunemente con un cannone automatico Bofors 37\u00a0mm o Madsen 20\u00a0mm. L'unica eccezione fu la Finlandia, che acquist\u00f2 una L-182 equipaggiandola con una mitragliatrice L-35/36 da 13,2\u00a0mm.\nImpiego operativo.\nL'esercito svedese immise in servizio cinque L-180, in origine ordinate dall'Irlanda ma in ultimo non consegnate in quanto la seconda guerra mondiale era in pieno svolgimento; furono denominate \"Pansarbil m/41\", abbreviato in \"Pbil m/41\". Questi mezzi ricevettero la torretta della Pansarbil m/39 gi\u00e0 in servizio, armata del cannone automatico Bofors 20\u00a0mm akan m/40 in sostituzione del cannone Madsen\nAltri utilizzatori.\nDue L-180, ordinate nel 1935 e consegnate nel 1936, furono usate dal Corpo tecnico dell'esercito danese, ricevendo la numerazione \"FP-7\" e \"FP-8\".\nL'unica L-180 acquistata dall'Estonia nel 1937 fu usata dalla polizia di Tallinn.\nUna L-182 fu acquistata per essere testata nel 1936. Venne impiegata da un'unit\u00e0 corazzata della brigata di cavalleria (\"Ratsuv\u00e4kiprikaati\") e trov\u00f2 un limitato impiego nella Guerra d'inverno. In seguito pass\u00f2 alle dipendenze della 1\u00aa Divisione di fanteria (\"1. Divisioona\"), che la impieg\u00f2 nella guerra di continuazione, rimpiazzando le due mitragliatrici da 13,2\u00a0mm L-35/36 con un fucile anticarro Lahti L-39 da 20\u00a0mm. L'autoblindo fu ritirata dal servizio e radiata nel 1945.\nL'Irlanda ordin\u00f2 due L-180 nel 1937, consegnate l'anno successivo. Vennero poi ordinati altri sei mezzi, consegnati nel 1939. Ulteriori cinque non poterono essere consegnati a causa dello scoppio della seconda guerra mondiale e furono dunque requisiti dalla Svezia. Le L-180 irlandesi erano armate con un cannone Madsen 20\u00a0mm e due mitragliatrici Madsen in calibro 7,7\u00a0mm. Queste ultime furono sostituite negli anni cinquanta da altrettante Browning M1919 in calibro 7,62\u00a0mm, in concomitanza con l'adozione di motori Ford type 317 V8 a benzina, da 5.195 cm\u00b3, erogante 3.200 giri al minuto; il cannone Madsen fu infine rimosso negli anni settanta in favore di un Hispano-Suiza HS.404 proveniente dai de Havilland DH.100 Vampire, dismessi dall'Aeronautica irlandese. Tutte le autoblindo irlandesi erano inquadrate nel \"1st Armoured Squadron\" (\"1\u00ba Squadrone corazzato\"), insieme ad autoblindo Leyland e Dodge. Il reparto fu riequipaggiato con le Panhard AML nel 1972 e le Landsverk furono trasferite alle unit\u00e0 della C\u00faltaca an Airm (\"esercito di riserva\"): cinque all\"'11th Motor Squadron\" (\"11\u00ba Squadrone motorizzato\") e tre al \"3rd Motor Squadron\" (\"3\u00ba Squadrone motorizzato\"), fino al ritiro definitivo negli anni ottanta.\nL'esercito lituano us\u00f2 sei L-181, ordinate nel 1933 e consegnate nel 1934.\nL'esercito tedesco riutilizz\u00f2 le L-180 catturate in Danimarca e Paesi bassi per compiti di ricognizione, pattugliamento ed addestramento; esse ricevettero la denominazione \"Panzersp\u00e4hwagen L202(h)\" e le L-181 olandesi furono anche assegnate all'Ordnungspolizei per compiti di sicurezza interna.\nL'esercito reale olandese acquist\u00f2 tredici L-180 nel 1938 e ne ricevette quattordici, incluse due autoblindo comando senza armamento; La AB Landsverk consegn\u00f2 inoltre dodici torrette. I due veicoli comando utilizzavano due torrette speciali e vennero assegnate ognuna a uno squadrone corazzato. Le L-180 ricevettero la denominazione \"Pantserwagen M.38\". I Paesi Bassi acquisirono anche dodici autoblindo L-181, designate \"Pantserwagen M.36\".\nL'Unione Sovietica utilizz\u00f2 probabilmente gli autoblindo di preda bellica, catturati nel corso dell'occupazione di Estonia, Lituania e Lettonia avvenuta nell'estate 1940."}
{"id": "5276463", "revid": "86599", "url": "https://it.wikipedia.org/wiki?curid=5276463", "title": "14061 Nagincox", "text": "14061 Nagincox \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a e da un'eccentricit\u00e0 di 0,1314838, inclinata di 6,14452\u00b0 rispetto all'eclittica.\nL'asteroide \u00e8 dedicato al sistemista della NASA Nagin Cox."}
{"id": "5276464", "revid": "690118", "url": "https://it.wikipedia.org/wiki?curid=5276464", "title": "Pansarbil m/41", "text": ""}
{"id": "5276475", "revid": "287204", "url": "https://it.wikipedia.org/wiki?curid=5276475", "title": "10919 Pep\u00edkzicha", "text": "10919 Pep\u00edkzicha \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,8158781\u00a0UA e da un'eccentricit\u00e0 di 0,0228236, inclinata di 4,25407\u00b0 rispetto all'eclittica."}
{"id": "5276476", "revid": "287204", "url": "https://it.wikipedia.org/wiki?curid=5276476", "title": "10919 Pepikzicha", "text": ""}
{"id": "5276477", "revid": "287204", "url": "https://it.wikipedia.org/wiki?curid=5276477", "title": "6534 Carriepeterson", "text": "6534 Carriepeterson \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 3,1703365\u00a0UA e da un'eccentricit\u00e0 di 0,1130764, inclinata di 23,29697\u00b0 rispetto all'eclittica."}
{"id": "5276478", "revid": "177744", "url": "https://it.wikipedia.org/wiki?curid=5276478", "title": "11596 Francetic", "text": "11596 Francetic \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,3728971\u00a0UA e da un'eccentricit\u00e0 di 0,2331503, inclinata di 19,83989\u00b0 rispetto all'eclittica."}
{"id": "5276479", "revid": "767487", "url": "https://it.wikipedia.org/wiki?curid=5276479", "title": "Plan B - Piano B", "text": "Plan B - Piano B (\"Plan B\") \u00e8 un film del 2009 diretto da Marco Berger.\nLa pellicola, di genere drammatico prodotta in Argentina, narra di come sia difficile accettare se stessi nella societ\u00e0 odierna.\nTrama.\nBruno \u00e8 un uomo ossessionato dalla sua ex-ragazza, Laura, che l'ha lasciato perch\u00e9 stanca della sua oppressione. La donna ha incominciato una nuova vita, insieme al suo nuovo ragazzo, Pablo. Bruno, sostenuto dal suo amico Victor, decide di mettere in atto il Piano B (il piano A consisteva nel chiederle di ritornare insieme) e di verificare i suoi sospetti sull'omosessualit\u00e0 di Pablo provandoci con lui. Tuttavia, effettuando questo piano Bruno finir\u00e0 per sconvolgere la vita di tutti. Il suo rapporto con Pablo, iniziato con una scusa in palestra, incomincia ad essere un'amicizia fin troppo ambigua, fatta di amorevoli baci e situazioni imbarazzanti. Bruno, non potendo pi\u00f9 mentire sui suoi sentimenti, gli scriver\u00e0 una lettera in cui racconta tutta la verit\u00e0. Pablo lascia Laura e quest'ultima torna da Bruno, che a sua volta la rifiuter\u00e0. I due ragazzi, dopo alcune incomprensioni, riescono ad accettare se stessi e vivere l'amore che hanno sempre cercato di deviare."}
{"id": "5276480", "revid": "177744", "url": "https://it.wikipedia.org/wiki?curid=5276480", "title": "7023 Heiankyo", "text": "7023 Heiankyo \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 2,4552747\u00a0UA e da un'eccentricit\u00e0 di 0,1361661, inclinata di 7,56763\u00b0 rispetto all'eclittica."}
{"id": "5276481", "revid": "177744", "url": "https://it.wikipedia.org/wiki?curid=5276481", "title": "12642 Davidjansen", "text": "12642 Davidjansen \u00e8 un asteroide della fascia principale. Scoperto nel 1973, presenta un'orbita caratterizzata da un semiasse maggiore pari a 2,3591270\u00a0UA e da un'eccentricit\u00e0 di 0,1754053, inclinata di 4,52870\u00b0 rispetto all'eclittica."}
{"id": "5276482", "revid": "1817275", "url": "https://it.wikipedia.org/wiki?curid=5276482", "title": "Statistiche e record dell'Unione Sportiva Salernitana 1919", "text": "Questa pagina raccoglie le statistiche riguardanti la Unione Sportiva Salernitana 1919 nei campionati e nelle coppe sia a livello di squadra che individuale.\nStatistiche nei campionati.\nSerie B.\nLa Salernitana ha disputato fino ad ora, 30 campionati di Serie B, vincendone 2. In grassetto sono le stagioni culminate con la promozione in Serie A.\nBilancio contro le squadre affrontate in Serie B.\nda finire\nStatistiche nei derby regionali.\nDi seguito sono riportate le statistiche della Salernitana nei derby regionali disputati in Campionato, Coppa Italia, Coppa Italia Serie C-Lega Pro e in altri tornei ufficiali e non. Sono in grassetto le squadre contro cui giocher\u00e0 nella stagione 2021-2022. Dati aggiornati fino alla stagione 2019-2020.\nStatistiche dei giocatori.\nPresenzi e reti assolute.\nPresenze e reti dei calciatori della Salernitana in campionato, Coppa Italia, Coppa Italia Semiprofessionisti/Serie C/Lega Pro, Coppa Giordano, Coppa A.G. Nocerina, Coppa della Liberazione, Campionato Regionale Misto, Torneo Post-campionato, Coppa dell'Amicizia, Trofeo Parmacotto, Torneo delle Capitali, Trofeo Andrea Fortunato, Torneo Anglo-Italiano, Supercoppa di Serie C."}
{"id": "5276483", "revid": "1149807", "url": "https://it.wikipedia.org/wiki?curid=5276483", "title": "Capi di governo del Lussemburgo", "text": "Questo \u00e8 un elenco dei capi del governo del Lussemburgo, dal 1848 ad oggi.\nI titoli ufficiali del capo del governo sono stati: \"Presidente del Consiglio\" (1848-1857; 1915), \"Presidente del Governo\" (1857-1989) e \"Primo ministro\" (1989-oggi).\nPeriodo pre-partitico.\nIn questo periodo, che va dal 1848, anno di adozione della costituzione, al 1918, il capo del governo era scelto personalmente dal Granduca e normalmente non aveva alcun legame con le fazioni presenti in parlamento.\nPresidente del Consiglio.\nIl Lussemburgo venne occupato il 2 agosto 1914 dalle truppe tedesche, nel corso della prima guerra mondiale. L'occupazione termin\u00f2 l'11 novembre 1918.\nPeriodo dei partiti.\nLa Camera dei Deputati eletta nel 1918, in cui i principali blocchi politici diedero vita a formali partiti, modific\u00f2 la costituzione, introducendo il suffragio universale, il sistema proporzionale e limitando i poteri del monarca.\nDalla nascita del sistema partitico, quasi tutti i governi hanno incluso membri di pi\u00f9 partiti. Il fatto che i governi si siano fondati su coalizioni di grandi partiti senza troppo fondarsi sulla distinzione delle ideologie ha reso il Lussemburgo una delle democrazie pi\u00f9 stabili del mondo.\nTra il 1940 e il 1944 il Lussemburgo fu occupato dalla Germania nazista e governato dai suoi ufficiali. Ciononostante il presidente del governo, in esilio nel Regno Unito, viene considerato il rappresentante legittimo del governo costituzionale del paese per tutto il periodo, anche dopo l'annessione alla Germania nel 1942.\nPresidenti del Governo.\nPartiti:\nPrimi ministri.\nPartiti:"}
{"id": "5276484", "revid": "1425424", "url": "https://it.wikipedia.org/wiki?curid=5276484", "title": "Cory Gardner", "text": "Biografia.\nLaureato in legge alla University of Colorado at Boulder, Gardner entr\u00f2 in politica con il Partito Repubblicano e nel 2005 gli venne assegnato un seggio all'interno della legislatura statale del Colorado, dove rimase per sei anni.\nNel 2010 si candid\u00f2 alla Camera dei Rappresentanti contro la deputata democratica in carica Betsy Markey e riusc\u00ec a sconfiggerla nettamente, riuscendo ad essere eletto. Nel 2012 ottenne un secondo mandato dagli elettori e nel 2014 annunci\u00f2 la sua candidatura per il Senato, sfidando il democratico in carica Mark Udall. Al termine di una campagna elettorale molto combattuta, Gardner riusc\u00ec a prevalere di misura su Udall e venne eletto senatore. Ricandidatosi nel 2020, venne per\u00f2 sconfitto dallo sfidante democratico John Hickenlooper.\nIdeologicamente Gardner si configura come un repubblicano di vedute conservatrici."}
{"id": "5276485", "revid": "287204", "url": "https://it.wikipedia.org/wiki?curid=5276485", "title": "Philippe Honor\u00e8", "text": ""}
{"id": "5276487", "revid": "287204", "url": "https://it.wikipedia.org/wiki?curid=5276487", "title": "14901 Hidatakayama", "text": "14901 Hidatakayama \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 2,6929955\u00a0UA e da un'eccentricit\u00e0 di 0,1733756, inclinata di 12,33126\u00b0 rispetto all'eclittica."}
{"id": "5276488", "revid": "287204", "url": "https://it.wikipedia.org/wiki?curid=5276488", "title": "32768 Alexandripatov", "text": "32768 Alexandripatov \u00e8 un asteroide della fascia principale. Scoperto nel 1983, presenta un'orbita caratterizzata da un semiasse maggiore pari a 2,2826605\u00a0UA e da un'eccentricit\u00e0 di 0,2627631, inclinata di 4,18471\u00b0 rispetto all'eclittica."}
{"id": "5276489", "revid": "177744", "url": "https://it.wikipedia.org/wiki?curid=5276489", "title": "90953 Hideosaitou", "text": "90953 Hideosaitou \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,3579621\u00a0UA e da un'eccentricit\u00e0 di 0,1870936, inclinata di 4,09125\u00b0 rispetto all'eclittica."}
{"id": "5276490", "revid": "659685", "url": "https://it.wikipedia.org/wiki?curid=5276490", "title": "Richard Durbin", "text": ""}
{"id": "5276494", "revid": "177744", "url": "https://it.wikipedia.org/wiki?curid=5276494", "title": "96348 Toshiyukimariko", "text": "96348 Toshiyukimariko \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,1670576\u00a0UA e da un'eccentricit\u00e0 di 0,1703306, inclinata di 0,89823\u00b0 rispetto all'eclittica."}
{"id": "5276497", "revid": "287204", "url": "https://it.wikipedia.org/wiki?curid=5276497", "title": "73827 Nakanohoshinokai", "text": "73827 Nakanohoshinokai \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,6631802\u00a0UA e da un'eccentricit\u00e0 di 0,1352330, inclinata di 3,17901\u00b0 rispetto all'eclittica.\nL'asteroide \u00e8 dedicato all'omonimo circolo di astrofili di Nakano in Giappone."}
{"id": "5276518", "revid": "329581", "url": "https://it.wikipedia.org/wiki?curid=5276518", "title": "110298 Deceptionisland", "text": "110298 Deceptionisland \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,2667020\u00a0UA e da un'eccentricit\u00e0 di 0,2122467, inclinata di 1,86620\u00b0 rispetto all'eclittica."}
{"id": "5276521", "revid": "86599", "url": "https://it.wikipedia.org/wiki?curid=5276521", "title": "189944 Leblanc", "text": "189944 Leblanc \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a e da un'eccentricit\u00e0 di 0,0431544, inclinata di 10,97218\u00b0 rispetto all'eclittica.\nL'asteroide \u00e8 dedicato all'astronomo statunitense Thierry Leblanc."}
{"id": "5276524", "revid": "729019", "url": "https://it.wikipedia.org/wiki?curid=5276524", "title": "Roma (Per\u00f9)", "text": "Roma \u00e8 una citt\u00e0 del Per\u00f9 nella provincia di Ascope. La citt\u00e0 dista 604\u00a0km a Lima. La cittadina sorge nella pianeggiante Valle Chicama.\nEconomia.\nLa maggior parte della popolazione di Roma \u00e8 impegnata in attivit\u00e0 agricole relative alla coltivazione e produzione della canna da zucchero e dei suoi derivati, come l'alcool, la melassa e la bagassa. Inoltre ci sono piantagioni di mais, erba medica, manioca, patate e frutta sulle rive del fiume Chicama.\nGeografia fisica.\nClima.\nRoma ha una temperatura media annua di 18\u00a0\u00b0C, una umidit\u00e0 relativa del 80% e il suo clima \u00e8 caldo e secco."}
{"id": "5276525", "revid": "767487", "url": "https://it.wikipedia.org/wiki?curid=5276525", "title": "172932 Bachleitner", "text": "172932 Bachleitner \u00e8 un asteroide della fascia principale. Scoperto nel 2005, presenta un'orbita caratterizzata da un semiasse maggiore pari a 2,5382954\u00a0UA e da un'eccentricit\u00e0 di 0,1224452, inclinata di 9,26012\u00b0 rispetto all'eclittica.\nL'asteroide \u00e8 dedicato all'astronomo austriaco Hannes Bachleitner."}
{"id": "5276532", "revid": "287204", "url": "https://it.wikipedia.org/wiki?curid=5276532", "title": "256369 Vilain", "text": "256369 Vilain \u00e8 un asteroide della fascia principale. Scoperto nel 2006, presenta un'orbita caratterizzata da un semiasse maggiore pari a 2,6140262\u00a0UA e da un'eccentricit\u00e0 di 0,3088858, inclinata di 0,48477\u00b0 rispetto all'eclittica."}
{"id": "5276533", "revid": "287204", "url": "https://it.wikipedia.org/wiki?curid=5276533", "title": "256537 Zahn", "text": "256537 Zahn \u00e8 un asteroide della fascia principale. Scoperto nel 2007, presenta un'orbita caratterizzata da un semiasse maggiore pari a 3,1743768\u00a0UA e da un'eccentricit\u00e0 di 0,0969102, inclinata di 13,71963\u00b0 rispetto all'eclittica."}
{"id": "5276536", "revid": "287204", "url": "https://it.wikipedia.org/wiki?curid=5276536", "title": "256795 Suzyzahn", "text": "256795 Suzyzahn \u00e8 un asteroide della fascia principale. Scoperto nel 2008, presenta un'orbita caratterizzata da un semiasse maggiore pari a 2,7941650\u00a0UA e da un'eccentricit\u00e0 di 0,0864768, inclinata di 0,42505\u00b0 rispetto all'eclittica."}
{"id": "5276538", "revid": "585241", "url": "https://it.wikipedia.org/wiki?curid=5276538", "title": "Jan \u0141aski (1456-1531)", "text": ""}
{"id": "5276539", "revid": "585241", "url": "https://it.wikipedia.org/wiki?curid=5276539", "title": "Jan \u0141aski (1499-1560)", "text": ""}
{"id": "5276540", "revid": "1305772", "url": "https://it.wikipedia.org/wiki?curid=5276540", "title": "Laski", "text": ""}
{"id": "5276541", "revid": "1305772", "url": "https://it.wikipedia.org/wiki?curid=5276541", "title": "\u0141aski", "text": ""}
{"id": "5276542", "revid": "287204", "url": "https://it.wikipedia.org/wiki?curid=5276542", "title": "Hans Goldmann", "text": "Biografia.\nFamiglia e formazione.\nGoldmann nacque nel 1899 a Komotau (oggi Chomutov), una citt\u00e0 vicino a Praga ai tempi dell'Impero austroungarico. Studi\u00f2 in una scuola gesuitica dove i suoi insegnanti sin dall'inizio individuarono le sue notevoli predisposizioni per la matematica e per le scienze naturali ma anche per la filosofia. Da subito dimostr\u00f2 notevoli capacit\u00e0 di memoria; si racconta che il fratello maggiore gli lesse il proemio dell'Iliade di Omero in greco e il sermone del cappuccino dal Wallenstein (Prima parte : l'accampamento) di Friedrich Schiller e che poi fu in grado di ripetergli parola per parola senza avere idea di cosa significassero. Era attratto dall'astronomia e voleva quindi diventare un astrofisico ma fu persuaso dai suoi genitori a fare qualcosa di pi\u00f9 pratico \u201ce per mancanza di qualcos'altro di meglio\u201d decise di diventare un oftalmologo. Frequent\u00f2 il liceo a Komotau; dopo il liceo, nel 1919 intraprese gli studi in medicina presso l'Universit\u00e0 Carolina a Praga, a quel tempo uno dei maggiori centri universitari europei dove fu sicuramente influenzato da grandi personalit\u00e0 di spicco nel mondo della scienza come Albert Einstein, Ernst Mach, Moritz Schlick, Konrad Lorenz, Philipp Frank, Karl Popper che orbitavano in quegli anni intorno alla vivace realt\u00e0 universitaria praghese. Concluse gli studi nel 1923 e consegu\u00ec nello stesso anno il titolo di dottore in medicina. \nMedico e docente universitario.\nDal 1919 al 1924 ricopr\u00ec il ruolo di assistente del fisiologo Armin Tschermak von Seysenegg e di assistente dell'oftalmologo Anton Elschnig presso l'istituto di fisiologia dell'Universit\u00e0 Carolina di Praga. Nel 1924 divenne assistente dell'oftalmologo svizzero August Siegrist presso il policlinico di Berna. Nel 1927 divenne primario, nel 1930 consegu\u00ec l'abilitazione in oculistica, nel 1935 spos\u00f2 Erna Renfer. Nello stesso anno subentr\u00f2 a Siegrist nel ruolo di professore di oftalmologia. Dal 1945 al 1947 fu preside della facolt\u00e0 di medicina. Nell'anno accademico 1964/65 divenne Rettore dell'Universit\u00e0 di Berna. Ricopr\u00ec ininterrottamente dal 1935 al 1968 la carica di direttore della clinica. Hans Goldmann mor\u00ec a Berna il 19 Novembre del 1991 all'et\u00e0 di 92 anni. Nella clinica oculistica di Berna \u00e8 stata fondata l'ancora oggi esistente Fondazione Hans Goldmann per l'oculistica.\nPrincipali contributi scientifici.\nRicerca clinica.\nDal 1923, a Berna, si occup\u00f2 della patogenesi della cataratta in generale e, in particolare, si occup\u00f2 della cosiddetta cataratta dei soffiatori di vetro (conosciuta anche come cataratta da energia radiante). Durante questo periodo entr\u00f2 in contrasto con Alfred Vogt, direttore della clinica oftalmologica universitaria di Zurigo, che sosteneva che la cataratta fosse il risultato dell'assorbimento dei raggi infrarossi direttamente dal cristallino, mentre Goldmann pensava che questo fenomeno fosse causato dal calore trasferito al cristallino dai raggi infrarossi assorbiti dall'iride. A dar ragione alla teoria di Goldmann furono innumerevoli esperimenti che confermarono la sua ipotesi. Solo successivamente, nel 1980, attraverso vari esperimenti M. L. Wohlbarsht e altri dimostrarono che avevano ragione entrambi gli scienziati riuscendo definitivamente a spiegare la patogenesi della cataratta dei soffiatori di vetro. In questi stessi anni Goldmann estese le sue ricerche mediche anche ad altri ambiti; esegu\u00ec delle ricerche su malattie immunologiche dell'occhio come l'uveite dove raggiunse cospicui risultati avvalendosi della collaborazione dell'oftalmologo svizzero Rudolf Witmer, che sarebbe divenuto nel 1961 direttore della Clinica Oftalmologica di Zurigo. Sicuramente ad aiutare molto Goldmann fu l'utilizzo del regolo calcolatore, uno strumento di calcolo analogico, che sfrutta le propriet\u00e0 dei logaritmi, riconducendo operazioni pi\u00f9 complesse (prodotti, quozienti, esponenziali) ad operazioni pi\u00f9 semplici sui logaritmi dei rispettivi operandi. Goldmann fu fra tanti il primo a studiare la dinamica dei fluidi nell'occhio e localizz\u00f2 il sito di maggiore resistenza al deflusso situato all'inizio del canale di Schlemm. Tra la fine del '40 e l'inizio del '50 pubblic\u00f2 importanti saggi. Si ricordano in particolare: \"Der Druck im Schlemm'schen Kanal bei normalen Druck und bei Glaucoma chronicum simplex\" La pressione nel canale di Schlemm negli occhi con pressione normale e nel glaucoma cronico semplice o ad angolo aperto) e \"Zur Frage des Sitzes der Winderstandserhohung beim einfachen Glaukom\" (Sulla questione del sito di maggiore resistenza al deflusso nel glaucoma semplice o ad angolo aperto).\nInnovazioni tecniche.\nNel 1937 present\u00f2 al quindicesimo congresso internazionale di oftalmologia a Il Cairo il suo gonioscopio a specchio che era stato usato gi\u00e0 da lui e da altri per studiare e classificare l'angolo della camera anteriore dell'occhio. Molti medici prima di lui avevano sviluppato numerosi strumenti per la gonioscopia ma le lenti oculari di Goldmann, grazie alle loro propriet\u00e0 ottiche e alla loro semplicit\u00e0, si rivelarono essere le migliori e le pi\u00f9 versatili. Miglior\u00f2 anche la cosiddetta \"lampada a fessura\", originariamente inventata da Allvar Gullstrand nel 1912, strumento essenziale nella biomicroscopia per l'ispezione del bulbo oculare, e nel 1954, all'incontro annuale della Societ\u00e0 oftalmologica francese, present\u00f2 per la prima volta il suo nuovo tonometro, uno strumento impiegato per la misurazione della pressione interna dell'occhio, che miglior\u00f2 ulteriormente tra il 1955 e il 1956. Dopo studi solerti delle leggi di Imbert-Fick che erano alla base dello sviluppo della tonometria, arriv\u00f2 alla conclusione che:Ma rimangono sicuramente le sue innovazioni nell'ambito della biomicroscopia a rappresentare il contributo maggiore alla branca della oftalmologia da parte di Goldmann. Gli scienziati che lo avevano preceduto avevano gi\u00e0 introdotto e perfezionato i metodi di esame dell'occhio, che tuttavia risultavano ancora complicati nella loro applicazione e fastidiosi per il paziente. Inoltre potevano solo essere effettuati in clinica. Il passo in avanti di Goldmann nell'ambito della biomicroscopia arriv\u00f2 nel 1959 disegnando le sue famosi lenti a contatto con tre specchi che perfezionavano e implementavano l'esame dell'angolo irido-corneale e del fondo oculare.\nUltimi anni.\nHans Goldmann fu professore invitato un anno dopo il suo ritiro dalla scuola oftalmologica, al dipartimento di medicina nella Washington University a St. Louis a quel tempo guidata da Bernard Becker. L\u00ec collabor\u00f2 con tre scienziati di fama internazionale che lo affiancarono nei due filoni di ricerca che pi\u00f9 lo avevano affascinato durante la sua vita; ovvero Jay Martin Enoch con il quale discusse sugli ultimi sviluppi della psicofisica degli stimoli sensoriali e Robert Moses e Bernard Becker, le massime autorit\u00e0 per la ricerca sul glaucoma di quel tempo. Lo sviluppo degli strumenti medici per Goldmann fu possibile anche grazie alla collaborazione con la societ\u00e0 Haag-Streit Holding AG, un'azienda che si occupava della progettazione di strumenti tecnici medico-chirurgici. Oltre alle gi\u00e0 citate lampada a fessura, al tonometro e alla lente a contatto a tre specchi Goldmann perfezion\u00f2 il colorimetro, uno strumento che misura l'assorbimento di particolari lunghezze d'onda della luce da parte di una soluzione colorata. Accanto allo sviluppo di strumenti e metodologie forn\u00ec un notevole contributo allo studio e alla ricerca di patologie quali il glaucoma e la cataratta.\nPubblicazioni.\nOltre 200 articoli su riviste scientifiche"}
{"id": "5276549", "revid": "775372", "url": "https://it.wikipedia.org/wiki?curid=5276549", "title": "Somos (album)", "text": "Somos \u00e8 l'ottavo album in studio del gruppo musicale spagnolo Jarabedepalo, pubblicato il 18 febbraio 2014 dalla Tronco Records, etichetta appartenente alla Carosello.\nLa versione iTunes dell'album contiene le collaborazioni con gli italiani Kekko Silvestre dei Mod\u00e0 e Jovanotti, con i quali canta la versione in italiano di due dei brani contenuti nella versione originale."}
{"id": "5276550", "revid": "538762", "url": "https://it.wikipedia.org/wiki?curid=5276550", "title": "Strange Empire", "text": "Strange Empire \u00e8 una serie televisiva canadese creata da Laurie Finstad-Knizhnik e trasmessa su CBC Television dal 6 ottobre 2014."}
{"id": "5276551", "revid": "155634", "url": "https://it.wikipedia.org/wiki?curid=5276551", "title": "International Basketball Association 1997-1998", "text": "La stagione IBA 1997-98 fu la terza della International Basketball Association. Parteciparono 8 squadre divise in due gironi.\nRispetto alla stagione precedente si aggiunsero i Des Moines Dragons e i Wisconsin Blast."}
{"id": "5276552", "revid": "34392", "url": "https://it.wikipedia.org/wiki?curid=5276552", "title": "Primo ministro della Danimarca", "text": ""}
{"id": "5276555", "revid": "599013", "url": "https://it.wikipedia.org/wiki?curid=5276555", "title": "Susumu Kimura", "text": "Si arruol\u00f2 nella marina imperiale giapponese nel 1912 e consegu\u00ec una specializzazione in navigazione. Non partecip\u00f2 alla prima guerra mondiale, servendo invece nelle acque giapponesi su varie unit\u00e0 (corazzate, incrociatori, naviglio ausiliario). Alla fine del 1922 divenne ispettore dei dragamine e dal dicembre 1925, come capitano di corvetta, fu istruttore sull'obsoleto incrociatore \"Kasuga\" e detenne su numerose unit\u00e0 la qualifica di ufficiale di rotta. A partire dai primi anni trenta, promosso capitano di vascello, fu comandante del cacciatorpediniere \"Uranami\", di alcune divisioni di cacciatorpediniere e quindi dell'incrociatore leggero . Tra 1938 e 1939 lavor\u00f2 presso nella divisione di ricerca dell'arsenale di Yokosuka e poi, dopo aver comandato altre due unit\u00e0 da guerra, fu assegnato al Comando idrografico navale.\nKimura rimase per i primi mesi escluso dalle operazioni aperte con l'attacco di Pearl Harbor. Nell'aprile-maggio 1942 fu promosso contrammiraglio e nominato comandante della 10\u00aa Squadriglia cacciatorpediniere, formazione con la quale partecip\u00f2 alla cruciale battaglia delle Midway in appoggio alle portaerei nipponiche; aggregato alla 3\u00aa Flotta, fu poi presente alla battaglia delle Salomone Orientali (23-25 agosto) e a quella di Santa Cruz (25-26 ottobre), prendendo infine parte ai due scontri notturni che compongono la battaglia navale di Guadalcanal: nel corso di quest'ultimi dette prova di notevole perizia e determinazione nonostante il caos imperante. Nel 1943 fu riassegnato a compiti di addestramento nelle acque nazionali e solo a fine anno riprese il comando del 10\u00ba Squadrone, che condusse in altri due grandi combattimenti navali: la disastrosa battaglia del Mare delle Filippine (19-20 giugno 1944), scontro aeronavale per eccellenza che gli imped\u00ec di avere un qualche ruolo, e la battaglia del Golfo di Leyte (23-26 ottobre), cui sopravvisse con perdite contenute nella sua unit\u00e0.\nNell'ultimo anno di guerra rimase in patria e divenne viceammiraglio, dirigendo il Comando idrografico navale; concluso il conflitto, lasci\u00f2 la carriera militare nel novembre 1945, morendo quasi novantenne nel 1980.\nBiografia.\nInizio della carriera.\nSusumu Kimura nacque il 1\u00ba marzo 1891 nella prefettura di Aichi. In giovane et\u00e0 s'iscrisse all'Accademia navale di Etajima, studi\u00f2 nella 40\u00aa classe e si diplom\u00f2 il 17 dicembre 1912, cinquantacinquesimo su 144 allievi; ottenne il brevetto di aspirante guardiamarina e fu imbarcato sull'incrociatore corazzato per la crociera d'addestramento. Tornato in patria fu trasferito il 1\u00ba maggio 1913 sulla nave da battaglia , poi il 1\u00ba dicembre pass\u00f2 all'incrociatore corazzato \"Tokiwa\", ricevendo al contempo la promozione a guardiamarina. Rimase a bordo, per\u00f2, solo fino al 15 gennaio 1914 e per oltre due mesi non ebbe assegnazioni. Il 23 marzo 1915 fu destinato nuovamente alla nave da battaglia \"Aki\", sulla quale rimase per il resto dell'anno. Il 13 dicembre, nominato sottotenente di vascello, intraprese il Corso base alla Scuola d'artiglieria navale, cui segu\u00ec dal 1\u00ba giugno 1916 il Corso base alla Scuola siluristi. Sei mesi pi\u00f9 tardi fu aggregato all'equipaggio della nave officina \"Kant\u014d\" e, da questa pass\u00f2 a bordo della torpediniera \"Shiratsuyu\" il 1\u00ba dicembre 1917. Il 1\u00ba dicembre 1918 lasci\u00f2 l'incarico in mare per attendere al Corso di Navigazione offerto dal Collegio navale di Tokyo, il quale dur\u00f2 un anno: ricevuto il diploma, il 1\u00ba dicembre 1919 sal\u00ec a bordo del trasporto \"Matsue\" con il grado di tenente di vascello, proprio per mettere a frutto gli insegnamenti ricevuti.\nGli anni venti e trenta.\nKimura divenne ufficiale addetto alla rotta del trasporto \"Matsue\" il 27 aprile 1920 e in questa funzione continu\u00f2 a servire sino al 1\u00ba dicembre, quando fu trasferito al cacciatorpediniere \"Amatsukaze\" (nave ammiraglia di una divisione) con il medesimo incarico; gi\u00e0 il 15 dicembre, comunque, fu riassegnato al cacciatorpediniere \"Akikaze\" in qualit\u00e0 di direttore di macchina, poi il 1\u00ba aprile 1921 torn\u00f2 a espletare i compiti di ufficiale addetto alla rotta su tale unit\u00e0. L'8 giugno fu di nuovo trasferito, questa volta al trasporto \"Takasaki\" e sempre ufficiale di navigazione. Il 15 maggio fu investito della particolare carica di supervisore di dragamine e dieci giorni pi\u00f9 tardi gli fu assegnato il dragamine \"Kurema Maru\". Il 21 ottobre ebbe un incarico a terra presso il 1\u00ba Distretto navale con quartier generale a Yokosuka, ma il 1\u00ba dicembre fu richiamato urgentemente per fungere da ufficiale di rotta \"pro tempore\" a bordo del posamine \"Aso\" e solo il 16 aprile 1923 rientr\u00f2 a Yokosuka. Aggregato a un'unit\u00e0 provvisoria di difesa della base sino a novembre, il 15 dicembre fu trasferito alla nave officina \"Kanto\" come ufficiale addetto alla navigazione. Il 1\u00ba dicembre 1924 fu riassegnato alla vecchia nave da battaglia con la funzione di ufficiale istruttore, per addestrare le reclute nella manovra di grandi unit\u00e0; l'anno successivo, con lo stesso compito, pass\u00f2 a bordo dell'obsoleto incrociatore corazzato ed ebbe al contempo una promozione a capitano di corvetta; il 7 dicembre riebbe inoltre il precedente incarico sulla \"Fuji\". Il 1\u00ba novembre 1926 divenne ufficiale di rotta sull'incrociatore leggero e nave ammiraglia e circa un anno pi\u00f9 tardi (il 1\u00ba dicembre 1927) fu investito di tre incarichi contemporanei: istruttore sulla \"Fuji\" e ufficiale di rotta e istruttore sul \"Kasuga\". L'intensivo lavoro lo tenne occupato per pi\u00f9 di un anno e si concluse solo il 1\u00ba febbraio 1929, quando fu riassegnato all'incrociatore pesante in qualit\u00e0 di direttore di macchina. Poco dopo, il 17 marzo, ebbe il compito definitivo di ufficiale addetto alla navigazione.\nIl 1\u00ba novembre 1930 Kimura pass\u00f2 a bordo della corazzata , ammiraglia della 3\u00aa Divisione, sempre come ufficiale di rotta: vi prest\u00f2 servizio per oltre due anni, periodo durante il quale ricevette la nomina a capitano di fregata (fine 1931); il 1\u00ba dicembre 1932 gli furono nuovamente affidati plurimi incarichi come istruttore: sul \"Kasuga\", sulla \"Fuji\" e alla Scuola di artiglieria navale l'anno successivo divenne istruttore alla scuola di artiglieria navale. Il 1\u00ba maggio 1933 ebbe infine il suo primo comando in mare nel cacciatorpediniere \"Uranami\", seguito dopo il 15 novembre dallo \"Ushio\"; infine il 15 novembre 1934 fu messo a capo della 2\u00aa Divisione. Il 10 aprile 1934 torn\u00f2 a terra per un mese circa al 1\u00ba Distretto navale (Yokosuka) prima di divenire vice-comandante dell'incrociatore corazzato , impegnato nelle crociere di addestramento delle classi di cadetti. Gi\u00e0 il 31 ottobre rientr\u00f2 in servizio in prima linea quale comandante della 30\u00aa Divisione cacciatorpediniere il 31 ottobre e il 1\u00ba dicembre 1936, promosso a capitano di vascello, fu trasferito alla testa della 19\u00aa Divisione cacciatorpediniere per un anno. Un anno esatto pi\u00f9 tardi, infine, assunse il comando dell'incrociatore leggero , con il quale prest\u00f2 servizio in Cina. Dopo questo intenso ciclo di operazioni in mare, rientr\u00f2 in patria e il 15 dicembre 1938 fu assegnato a una mansione burocratica: capo del 1\u00ba Ufficio della Divisione ricerca di navigazione, dipendente dall'arsenale di Yokosuka.\nLa seconda guerra mondiale.\n1939-1942.\nIl 15 novembre 1939 Kimura concluse il suo mandato all'arsenale di Yokosuka e assunse il comando dell'incrociatore pesante \"Mikuma\", facendo una seconda esperienza sul fronte cinese; il 1\u00ba novembre 1940 gli fu affidata la corazzata rimodernata . Il 20 agosto 1941 cedette il comando al capitano di vascello Shintar\u014d Hashimoto ed ebbe nuovi ordini che lo destinarono a una serie di simultanee mansioni amministrative: capo del 1\u00ba Ufficio, Comando idrografico navale; capo delle sezioni 1 e 2 dipendenti dal medesimo ufficio. Comunque il 1\u00ba ottobre ebbe confermato solo la prima posizione, che continu\u00f2 a gestire anche dopo l'attacco di Pearl Harbor e l'inizio delle ostilit\u00e0 contro gli Stati Uniti e gli Alleati.\nIl 20 marzo 1942 Kimura fu integrato nello stato maggiore della 1\u00aa Flotta aerea, ovvero la squadra del viceammiraglio Ch\u016bichi Nagumo reduce da Pearl Harbor e numerose altre operazioni vincenti; il 10 aprile per\u00f2 fu rapidamente riassegnato quale comandante dell'appena attivato 10\u00aa Squadriglia cacciatorpediniere (incarico che il 1\u00ba maggio giustific\u00f2 la sua promozione a contrammiraglio): egli iss\u00f2 le sue insegne a bordo dell'incrociatore leggero ed ebbe ai suoi ordini la 4\u00aa Divisione (, \"Nowaki\", \"Hagikaze\", \"Maikaze\"), la 10\u00aa Divisione (\"Kazagumo\", \"Akigumo\", \"Makigumo\", \"Yugumo\") e la 17\u00aa Divisione cacciatorpediniere (\"Isokaze\", \"Urakaze\", \"Tanikaze\", \"Hamakaze\") Con tale formazione segu\u00ec le portaerei del viceammiraglio Nagumo nella battaglia delle Midway (4-6 giugno), durante la quale contribu\u00ec agli sbarramenti contraerei che, tuttavia, in ultimo si rivelarono insufficienti per proteggere le preziose unit\u00e0: quando l'ammiraglia fu gravemente colpita e incendiata nella mattinata del 4 giugno, lo stato maggiore e Nagumo si trasferirono sul \"Nagara\", che funse da nuova nave comando. Rientrato in Giappone con il resto delle flotte nipponiche, Kimura fu riassegnato il 14 luglio alla 3\u00aa Flotta (erede della 1\u00aa Flotta aerea e sempre al comando del viceammiraglio Nagumo) con compiti di scorta ravvicinata alle portaerei \"Shokaku\", \"Zuikaku\", e \"Zuiho\"; la squadra si port\u00f2 a met\u00e0 agosto nella base aeronavale di Truk assieme alla 2\u00aa Flotta del viceammiraglio Nobutake Kond\u014d per partecipare alla campagna di Guadalcanal. Le due formazioni combatterono subito dopo nella battaglia delle Salomone Orientali (23-25 agosto), durante la quale Kimura ebbe ordine di dividere le sue forze: con il \"Nagara\" e sei cacciatorpediniere (\"Yukikaze\", \"Maikaze\", \"Tanikaze\", \"Hatsukaze\", \"Nowaki\", \"Akizuki\") si aggreg\u00f2 a un gruppo d'avanguardia costituita attorno le due corazzate , mentre la 10\u00aa Divisione fu assegnata alla scorta diretta delle portaerei. Comunque nello scontro Kimura non ebbe alcun ruolo di rilievo. Per i successivi due mesi and\u00f2 incontro a una ridotta attivit\u00e0 militare, poich\u00e9 la Flotta Combinata non scese in campo; solo a fine ottobre, in contemporanea a una vasta offensiva terrestre su Guadalcanal, la marina organizz\u00f2 una sortita in forze che culmin\u00f2 nella battaglia delle isole Santa Cruz del 25-26 ottobre. Di nuovo, Kimura suddivise la 10\u00aa Squadriglia tra il gruppo d'avanguardia (\"Nagara\", la 10\u00aa e la 17\u00aa Divisione) e la scorta ravvicinata alle portaerei che comprese il \"Maikaze\", lo \"Hamakaze\", lo \"Arashi\" e lo \"Yukikaze\". La natura prevalentemente aeronavale del combattimento lo fece rimanere in disparte e l'unica azione che port\u00f2 a termine fu l'affondamento del relitto della portaerei , abbandonata dagli statunitensi: i siluri del \"Makigumo\" e dello \"Akigumo\" la colarono a picco.\nTra la fine di ottobre e l'inizio di novembre Kimura vide la forza della 10\u00aa Squadriglia ridotta alla 7\u00aa Divisione cacciatorpediniere (, \"Ikazuchi\", \"Inazuma\"), a una sezione della 16\u00aa (\"Amatsukaze\", \"Yukikaze\") e al \"Teruzuki\" distaccato dalla 61\u00aa Divisione. Egli partecip\u00f2 con queste unit\u00e0 alla violenta e confusa battaglia navale di Guadalcanal nella notte tra il 12 e il 13 novembre 1942, che imped\u00ec alla 2\u00aa Flotta di bombardare l'aeroporto sull'isola: rimasto presto senza alcun contatto con le navi dello squadrone, manovr\u00f2 con abilit\u00e0 il \"Nagara\" che infatti, nonostante la posizione prodiera, non sub\u00ec alcun danno; i cacciatorpediniere combatterono del pari risolutamente e provocarono la gran parte delle perdite statunitensi. Lo \"Akatsuki\", anch'esso in posizione avanzata, fu invece subito inquadrato dalle salve statunitensi, poich\u00e9 aveva acceso i proiettori, e messo fuori combattimento dopo pochi minuti; affond\u00f2 dopo le 02:00. La squadra nipponica ripieg\u00f2 nel corso del 13 e presso l'atollo di Ontong Java il viceammiraglio Kond\u014d riun\u00ec tutte le navi ancora abili al combattimento per tentare un nuovo attacco nella notte tra il 14 e il 15; Kimura form\u00f2 lo schermo difensivo del gruppo da bombardamento (\"Kirishima\", incrociatori pesanti , ) con il \"Nagara\", il \"Teruzuki\" e lo \"Inazuma\" rimasti indenni. La squadra giapponese s'imbatt\u00e9 comunque in forze nemiche, pari a quattro cacciatorpediniere e alle due corazzate e , che furono affrontati in prima battuta dalla menomata 10\u00aa Squadriglia, cui erano stati aggregati anche lo \"Asagumo\" e il \"Samidare\" della 4\u00aa Squadriglia. Kimura mise fuori causa i cacciatorpediniere statunitensi a colpi di cannone e soprattutto impiegando i siluri, quindi torn\u00f2 a nord-ovest di Savo per riunirsi al gruppo da bombardamento, cui Kond\u014d aveva dato ordine di procedere con la missione. La rotta lo fece invece avvicinare alle due corazzate statunitensi, le quali sopravvissero al pur intenso fuoco e distrussero la \"Kirishima\", perdita che convinse il viceammiraglio a ripiegare.\n1943-1944.\nNelle settimane seguenti alla devastante battaglia non si verific\u00f2 pi\u00f9 alcuna operazione di rilievo, il che si tradusse in una scarsa attivit\u00e0 per Kimura; il 21 gennaio 1943 egli lasci\u00f2 il comando della 10\u00aa Squadriglia, fu rimpatriato e lavor\u00f2 per un certo periodo al 1\u00ba Distretto navale (Yokosuka). Il 1\u00ba aprile, considerata la sua esperienza, fu messo a capo dell'11\u00aa Squadriglia cacciatorpediniere, appositamente attivata per addestrare le formazioni di cacciatorpediniere di scorta: egli ne diresse le attivit\u00e0 dall'ammiraglia \"Tatsuta\" sino al 20 novembre 1943. A questa data cedette il posto al contrammiraglio Tamotsu Takama per divenire assistente allo stato maggiore della 3\u00aa Flotta, un incarico di breve durata cui segu\u00ec il 3 dicembre il riottenimento del comando della 10\u00aa Squadriglia. Kimura ebbe ai suoi ordini la nuova ammiraglia , la 17\u00aa Divisione (eccettuato lo \"Hamakaze\" rimpiazzato dallo \"Asagumo\") e l'intera 61\u00aa Divisione (\"Hatsuzuki\", \"Wakatsuki\", \"Akizuki\", \"Shimozuki\", \"Minazuki\") e fu aggregato alla 1\u00aa Flotta mobile del viceammiraglio Jisabur\u014d Ozawa, che riuniva la componente aeronavale e la 2\u00aa Flotta in una formazione pi\u00f9 elastica. Tale squadra scese in battaglia il 19 e 20 giugno nel Mare delle Filippine per scongiurare la conquista statunitense delle vitali isole Marianne; Kimura rimase con la 10\u00aa Squadriglia a difesa delle portaerei , \"Shokaku\" e \"Zuikaku\", ma non fu capace di respingere gli audaci attacchi dei sommergibili statunitensi, responsabili della distruzione delle prime due unit\u00e0. Durante il trasferimento attraverso le Filippine aveva accusato inoltre la perdita del \"Minazuki\" e del \"Tanikaze\", vittime rispettivamente il 6 e il 9 giugno dello stesso sommergibile, lo .\nLa 1\u00aa Flotta mobile rientr\u00f2 nelle acque nazionali subito dopo e Kimura pass\u00f2 nei mesi successivi nuovamente agli ordini della 2\u00aa Flotta, guidata ora dal viceammiraglio Takeo Kurita. Visto il logorio dell'aviazione imbarcata, proprio tale squadra divenne il fulcro del piano di difesa per le Filippine, \"Sh\u014d-G\u014d 1\": mentre il viceammiraglio Ozawa avrebbe attirato lontano la potente Terza Flotta statunitense, Kurita sarebbe passato all'attacco dei vulnerabili gruppi anfibi. Non appena fu chiaro, alla met\u00e0 di ottobre, che le forze americane sarebbero sbarcate a Leyte, l'operazione fu attivata: Kurita distacc\u00f2 una parte delle sue navi con l'ordine di attaccare da sud le spiagge di Leyte, mentre lui stesso avrebbe portato l'offensiva da nord. Kimura segu\u00ec questo secondo gruppo con l'ammiraglia \"Yahagi\", la 10\u00aa Divisione (\"Kiyoshimo\", \"Nowaki\") e la 17\u00aa Divisione (\"Isokaze\", \"Hamakaze\", \"Yukikaze\", \"Urakaze\"). Nel corso della grande battaglia del Golfo di Leyte Kimura riusc\u00ec a far passare quasi indenne la 10\u00aa Squadriglia attraverso il Mare di Sibuyan e poi partecip\u00f2 al caotico scontro dinanzi Samar del 25 ottobre; diverse sue unit\u00e0 rimasero danneggiate e lo stesso \"Yahagi\" incass\u00f2 numerose granate, ma Kimura non fu ferito. In seguito alla ritirata il \"Nowaki\", attardatosi a recuperare naufraghi, fu raggiunto e affondato da una squadra distaccata della Terza Flotta nella notte del 26 ottobre.\nUltimi anni e morte.\nLa disfatta navale nelle Filippine segn\u00f2 la fine delle grandi operazioni della provata Marina imperiale, che infatti si concentr\u00f2 nei porti di Singapore e nazionali. Kimura segu\u00ec la 2\u00aa Flotta nelle acque delle ex Indie orientali olandesi e il 15 novembre lasci\u00f2 come da ordini il comando della 10\u00aa Squadriglia; fu rimpatriato e rimase a disposizione dello stato maggiore generale, che il 19 dicembre lo nomin\u00f2 direttore della Scuola di navigazione. Il 1\u00ba maggio 1945, in concomitanza con la nomina a viceammiraglio, divenne Direttore del Comando idrografico navale, posizione nella quale lo trov\u00f2 la fine della guerra. Il 29 novembre 1945 Kimura diede le dimissioni e si ritir\u00f2 a vita privata: visse in disparte sino alla morte, avvenuta il 16 marzo 1980 all'et\u00e0 di 88 anni."}
{"id": "5276557", "revid": "439868", "url": "https://it.wikipedia.org/wiki?curid=5276557", "title": "Piantanida", "text": ""}
{"id": "5276558", "revid": "287204", "url": "https://it.wikipedia.org/wiki?curid=5276558", "title": "Wisconsin Blast", "text": "I Wisconsin Blast sono stati una franchigia di pallacanestro della IBA, con sede a Appleton, nel Wisconsin, attivi tra il 1997 e il 1999."}
{"id": "5276566", "revid": "287204", "url": "https://it.wikipedia.org/wiki?curid=5276566", "title": "Des Moines Dragons", "text": "I Des Moines Dragons sono stati una franchigia di pallacanestro della IBA, con sede a Des Moines, nell'Idaho, attivi tra il 1997 e il 2001.\nDisputarono la finale IBA per due anni di seguito: nel 2000 vinsero il titolo contro i Magic City Snowbears, mentre nel 2001 persero contro i Dakota Wizards."}
{"id": "5276567", "revid": "1272592", "url": "https://it.wikipedia.org/wiki?curid=5276567", "title": "ESP (fumetto)", "text": "ESP \u00e8 stata una serie a fumetti creata da Michelangelo La Neve ed edita dalla casa editrice Universo Pubblicit\u00e0 s.r.l. tra il 1995 e il 1997 chiusa dopo aver pubblicato 18 numeri. La serie ha avuto un certo successo all'epoca portando alla nascita di un fan club che \u00e8 durato pi\u00f9 a lungo della pubblicazione stessa.\nStoria editoriale.\nESP nasce come seguito di un'altra serie di La Neve intitolata Dipartimento ESP e costituita da storie brevi pubblicate su Intrepido tra il 1992 e i 1995 della quale ripropone le atmosfere e le tematiche ma con personaggi diversi. La serie chiuse dopo 18 numeri per via delle scarse vendite. Tra il 1998 ed il 1999 escono due nuovi volumi per Lo Scarabeo Editore. L'editore Comma 22 ha riproposto l'intera serie in tre volumi curati da Michelangelo La Neve.\nTrama.\nA Roma c'\u00e8 un dipartimento speciale situato nelle viscere della citt\u00e0 che studia la mente in appositi locali chiamati camere di suggestione. Bianca \u00e8 una ragazza che grazie ai suoi poteri extra-sensoriali \u00e8 in grado di entrare nelle menti altrui e di viaggiare attraverso le infinite realt\u00e0 che costituiscono l'Imago. Ad accompagnarla nelle sue avventure c'\u00e8 la sua migliore amica Kendra, una monaca guerriera in esilio che vive a Roma e si guadagna da vivere come mercenaria. Con Kendra c'\u00e8 anche Reborn, un rinato che lavora come mercenario attraverso l'Imago."}
{"id": "5276571", "revid": "181699", "url": "https://it.wikipedia.org/wiki?curid=5276571", "title": "Radio Tele Mediterraneo", "text": "Trm Tele Radio Mediterraneo, o solo Tele Radio Mediterraneo, \u00e8 stata una rete televisiva italiana a diffusione interregionale.\nStoria.\nRadio Televisione privata nata nel 1976 a San Filippo del Mela e successivamente trasferitasi a Milazzo, qui da Radio Mediterraneo si trasform\u00f2 in Radio Tele Mediterraneo, dopo l'acquisizione di RTS (Radio Televisione Siciliana) negli anni 80, dalla quale ne ricav\u00f2 le frequenze televisive. \nIl suo bacino di copertura fu, la Sicilia, la Calabria e le Isole Eolie e Napoli. Suo editore storico fu Pietro La Malfa.\nFra le collaborazione che nel tempo ebbe vi furono anche Tony Scuderi, Beppe Alfano, Pietro Lo Miglio e il Duca Giuseppe Avarna.\nIl direttore della redazione era Lino Scampitelli, i cui collaboratori erano, tra gli altri, Beppe Alfano e lo scrittore Pietro Lo Miglio. \nLa morte di Beppe Alfano per mano della mafia segn\u00f2 le sorti dell'emittente e anche la scelta, da parte degli inserzionisti, di preferire emittenti di pi\u00f9 facile ascolto port\u00f2 al declino dell'emittente.\nL'editore, Pietro La Malfa, condusse le trasmissioni quasi personalmente fino alla fine degli anni 90 per poi decidere di decretarne la chiusura poco dopo la morte del Duca Giuseppe Avarna."}
{"id": "5276585", "revid": "298229", "url": "https://it.wikipedia.org/wiki?curid=5276585", "title": "Accordo di Sandomierz", "text": "L'Accordo di Sandomierz () \u00e8 stato un accordo sottoscritto nel 1570 a Sandomierz tra le confessioni protestanti polacche (luterani, calvinisti e Fratelli Boemi), in base a cui i tre gruppi si impegnavano a non combattersi e ad agire unitariamente sul piano politico.\nStoria.\nIl 14 aprile 1570 i rappresentanti delle tre confessioni protestanti polacche (luterani, calvinisti e Fratelli Boemi) si ritrovarono a Sandomierz, dove firmarono il documento noto come \"Accordo di Sandomierz\". A causa dell'Unione di Lublino, siglata l'anno precedente tra il Regno di Polonia e il Granducato di Lituania, furono coinvolti anche rappresentanti della nobilt\u00e0 lituano-bielorussa; furono esclusi invece i Fratelli Polacchi, per il loro antitrinitarismo.\nI firmatari non riuscirono ad accordarsi su una confessione comune e mantennero quindi una piena autonomia, ma si impegnarono a evitare contestazioni e lotte tra di loro, e a prendere azioni comuni in difesa della libert\u00e0 religiosa.\nL'Accordo di Sandomierz fu una prova concreta del fatto che le diverse fazioni della Riforma protestante potessero riconciliarsi.\nFautore dell'accordo fu il teologo riformatore Jan \u0141aski, che si adoper\u00f2 per l'unificazione delle Chiese polacche protestanti e riusc\u00ec, prima di morire nel 1568, a gettare le basi per questo atto.\nL'accordo \u00e8 stato la base della firma, tre anni pi\u00f9 tardi, degli accordi della Confederazione di Varsavia (28 gennaio 1573), che assicur\u00f2 la pace religiosa in Polonia e la piena libert\u00e0 di culto ai protestanti."}
{"id": "5276612", "revid": "70142532", "url": "https://it.wikipedia.org/wiki?curid=5276612", "title": "Albero di bompresso", "text": ""}
{"id": "5276613", "revid": "380453", "url": "https://it.wikipedia.org/wiki?curid=5276613", "title": "Micha Hancock", "text": "Carriera.\nClub.\nLa carriera di Micha Hancock inizia a livello giovanile, giocando nella formazione del . Durante le scuole superiori entra a far parte anche della squadra del suo liceo, la , dove gioca dal 2008 al 2011. Terminate le scuole superiori gioca a livello universitario per la : gioca nella NCAA Division I dal 2011 al 2014 e vincendo il titolo NCAA nelle ultime due annate, ricevendo anche svariati premi individuali, tra i quali spiccano quello di MVP della \"Final Four\" del 2013 e quello di National Player of the Year nel 2014.\nNel gennaio 2015 firma il suo primo contratto professionistico con l' di Conegliano, giocando la seconda parte della stagione 2014-15 nella Serie A1 italiana; tuttavia nel mese di marzo lascia il club per andare a giocare nella Liga de Voleibol Superior Femenino con le per l'ultima parte di stagione.\nPer il campionato 2015-16 ritorna in Europa vestendo la maglia del di D\u0105browa G\u00f3rnicza, in Liga Siatk\u00f3wki Kobiet. Resta in Polonia anche nel campionato seguente, difendendo per\u00f2 i colori dell' di Breslavia.\nNella stagione 2017-18 ritorna in Italia, firmando per la , nuovamente in Serie A1, con cui si aggiudica la Challenge Cup 2018-19. Per l'annata 2019-20 si trasferisce all', sempre nel massimo campionato italiano.\nNazionale.\nNel 2016 fa il suo esordio in nazionale in occasione della Coppa panamericana, dove vince la medaglia di bronzo e viene premiata come miglior servizio del torneo. Un anno dopo nel medesimo torneo conquista la medaglia d'oro, venendo premiata anche come miglior giocatrice, palleggiatrice e servizio della competizione, e bissando questo successo nel 2019, ripetendosi inoltre come MVP e miglior palleggiatrice del torneo.\nConquista ancora un oro alla Volleyball Nations League 2018 e 2021: nel 2021 vince inoltre la medaglia d'oro ai Giochi della XXXII Olimpiade di Tokyo."}
{"id": "5276633", "revid": "733829", "url": "https://it.wikipedia.org/wiki?curid=5276633", "title": "Alquer\u00edas del Ni\u00f1o Perdido", "text": ""}
{"id": "5276634", "revid": "733829", "url": "https://it.wikipedia.org/wiki?curid=5276634", "title": "Adsubia", "text": ""}
{"id": "5276640", "revid": "177744", "url": "https://it.wikipedia.org/wiki?curid=5276640", "title": "204842 Fengchia", "text": "204842 Fengchia \u00e8 un asteroide della fascia principale. Scoperto nel 2007, presenta un'orbita caratterizzata da un semiasse maggiore pari a 3,1530408\u00a0UA e da un'eccentricit\u00e0 di 0,1551344, inclinata di 2,25692\u00b0 rispetto all'eclittica.\nL'asteroide \u00e8 dedicato all'Universit\u00e0 Feng Chia a Taiwan."}
{"id": "5276642", "revid": "70143774", "url": "https://it.wikipedia.org/wiki?curid=5276642", "title": "Campeonato Brasileiro S\u00e9rie A 2000", "text": ""}
{"id": "5276644", "revid": "287204", "url": "https://it.wikipedia.org/wiki?curid=5276644", "title": "238593 Paysdegex", "text": "238593 Paysdegex \u00e8 un asteroide della fascia principale. Scoperto nel 2005, presenta un'orbita caratterizzata da un semiasse maggiore pari a 2,5707837\u00a0UA e da un'eccentricit\u00e0 di 0,1630300, inclinata di 3,77771\u00b0 rispetto all'eclittica."}
{"id": "5276645", "revid": "86599", "url": "https://it.wikipedia.org/wiki?curid=5276645", "title": "210230 Linyuanpei", "text": "210230 Linyuanpei \u00e8 un asteroide della fascia principale. Scoperto nel 2007, presenta un'orbita caratterizzata da un semiasse maggiore pari a 2,4558396\u00a0UA e da un'eccentricit\u00e0 di 0,1049805, inclinata di 5,82096\u00b0 rispetto all'eclittica."}
{"id": "5276646", "revid": "287204", "url": "https://it.wikipedia.org/wiki?curid=5276646", "title": "210232 Zhangjinqiu", "text": "210232 Zhangjinqiu \u00e8 un asteroide della fascia principale. Scoperto nel 2007, presenta un'orbita caratterizzata da un semiasse maggiore pari a 2,6701763\u00a0UA e da un'eccentricit\u00e0 di 0,2381050, inclinata di 3,04176\u00b0 rispetto all'eclittica."}
{"id": "5276647", "revid": "287204", "url": "https://it.wikipedia.org/wiki?curid=5276647", "title": "255257 Mechwart", "text": "255257 Mechwart \u00e8 un asteroide della fascia principale. Scoperto nel 2005, presenta un'orbita caratterizzata da un semiasse maggiore pari a 3,0220601\u00a0UA e da un'eccentricit\u00e0 di 0,0809586, inclinata di 11,57778\u00b0 rispetto all'eclittica."}
{"id": "5276651", "revid": "287204", "url": "https://it.wikipedia.org/wiki?curid=5276651", "title": "211473 Herin", "text": "211473 Herin \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 2,7544929\u00a0UA e da un'eccentricit\u00e0 di 0,0899428, inclinata di 3,94116\u00b0 rispetto all'eclittica."}
{"id": "5276652", "revid": "1048993", "url": "https://it.wikipedia.org/wiki?curid=5276652", "title": "Giovanni De Castro", "text": "Biografia.\nPadovano di nascita ma milanese d'adozione, Giovanni De Castro era figlio del patriota, pedagogista e scrittore istriano Vincenzo De Castro e di Carlotta Solimbergo. Inizi\u00f2 molto giovane collaborando con diversi giornali e in traduzioni in inglese e soprattutto dal francese. Parallelamente all'attivit\u00e0 di giornalista e d'insegnante si dedic\u00f2 a quella di scrittore pubblicando diversi drammi storici, novelle e commedie. \nTra il 1861 e il 1866 fu redattore de \"Il Politecnico\", dove molti dei suoi articoli uscirono anche non firmati, o in alternativa con la sigla Y o con lo pseudonimo Cemda Mattross.Fu compilatore e redattore unico di un giornale da lui fondato, \"La Patria\".\nFino al 1895 si dedic\u00f2 all'insegnamento di storia letteraria all'Accademia di belle arti di Brera.\nIl De Castro fu anche autore di svariati libri scolastici per diversi ordini e gradi d'insegnamento; le opere per le quali \u00e8 maggiormente ricordato sono volumi di carattere storico, tra cui si ricordano: \"I processi di Mantova e il 6 febbraio 1853\", \"Milano nel Settecento\", \"In memoria\", \"Milano e le cospirazioni lombarde dal 1814 al 1820\", \"Il Mondo Secreto\" e \"La caduta del Regno Italico\".\nMor\u00ec a Bellagio, nella frazione di San Giovanni, il 28 luglio 1897. \u00c8 sepolto nel cimitero Monumentale di Milano."}
{"id": "5276661", "revid": "465169", "url": "https://it.wikipedia.org/wiki?curid=5276661", "title": "Torneo Tremaghi", "text": ""}
{"id": "5276662", "revid": "62748", "url": "https://it.wikipedia.org/wiki?curid=5276662", "title": "Cherevichki", "text": ""}
{"id": "5276665", "revid": "1573940", "url": "https://it.wikipedia.org/wiki?curid=5276665", "title": "Chiesa di San Giovanni Battista di Richet", "text": "La chiesa di San Giovanni Battista di Richet (in francese \"\u00c9glise Saint-Jean-Baptiste de Richet\") \u00e8 un edificio religioso risalente al XIII secolo, sito nel quartiere Richet del comune francese di Pissos, dipartimento delle Landes. Il 26 giugno 1968 \u00e8 stato dichiarato Monumento storico di Francia.\nDescrizione.\nDi stile romanico, contiene pitture sulle pareti della navata e del coro, che risalgono al XV secolo. Il campanile \u00e8 ricoperto in legno di castagno. Essa costituisce una meta intermedia sulla \" Via Turonensis\", uno dei percorsi francesi per Santiago di Compostela.."}
{"id": "5276667", "revid": "836193", "url": "https://it.wikipedia.org/wiki?curid=5276667", "title": "Diritto di precedenza", "text": ""}
{"id": "5276669", "revid": "287204", "url": "https://it.wikipedia.org/wiki?curid=5276669", "title": "Federazione pallavolistica dell'India", "text": "La Federazione indiana di pallavolo (eng. \"Volleyball Federation of India\", VFU) \u00e8 un'organizzazione fondata nel 1951 per governare la pratica della pallavolo in India.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1951."}
{"id": "5276674", "revid": "110157", "url": "https://it.wikipedia.org/wiki?curid=5276674", "title": "Federazione pallavolistica dell'Indonesia", "text": "La Federazione indonesiana di pallavolo (ind. \"Persatuan Bola Voli Seluruh Indonesia\", PBVSI) \u00e8 un'organizzazione fondata nel 1955 per governare la pratica della pallavolo in Indonesia.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1959."}
{"id": "5276676", "revid": "203463", "url": "https://it.wikipedia.org/wiki?curid=5276676", "title": "Nedezhda Kosintseva", "text": ""}
{"id": "5276677", "revid": "1573940", "url": "https://it.wikipedia.org/wiki?curid=5276677", "title": "Stephanopis", "text": "Stephanopis \u00e8 un genere di ragni appartenente alla famiglia Thomisidae.\nDistribuzione.\nLe 63 specie note di questo genere sono state rinvenute in America centrale e meridionale (rispettivamente 2 e 22 specie), in Oceania (29 specie), in Asia sudorientale (6 specie), in Congo (1 specie) e nel Madagascar (3 specie).\nTassonomia.\nNon sono stati esaminati esemplari di questo genere dal 2014.\nA dicembre 2014, si compone di 63 specie:"}
{"id": "5276678", "revid": "729019", "url": "https://it.wikipedia.org/wiki?curid=5276678", "title": "Federazione pallavolistica dell'Iraq", "text": "La Federazione irachena di pallavolo (eng. \"Iraqi Volleyball Federation\", IVF) \u00e8 un'organizzazione fondata per governare la pratica della pallavolo in Iraq.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1959."}
{"id": "5276679", "revid": "1371684", "url": "https://it.wikipedia.org/wiki?curid=5276679", "title": "Daro", "text": "Daro \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Macenta."}
{"id": "5276681", "revid": "1371684", "url": "https://it.wikipedia.org/wiki?curid=5276681", "title": "Fassankoni", "text": "Fassankoni \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Macenta."}
{"id": "5276685", "revid": "1543377", "url": "https://it.wikipedia.org/wiki?curid=5276685", "title": "Kouankan", "text": "Kouankan \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Macenta."}
{"id": "5276686", "revid": "648716", "url": "https://it.wikipedia.org/wiki?curid=5276686", "title": "Koyamah", "text": "Koyamah \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Macenta."}
{"id": "5276687", "revid": "287204", "url": "https://it.wikipedia.org/wiki?curid=5276687", "title": "Federazione pallavolistica dell'Iran", "text": "La Federazione iraniana di pallavolo (per. \"\u0641\u062f\u0631\u0627\u0633\u06cc\u0648\u0646 \u0648\u0627\u0644\u06cc\u0628\u0627\u0644 \u0627\u06cc\u0631\u0627\u0646\", eng. \"Islamic Republic of Iran Volleyball Federation\") \u00e8 un'organizzazione fondata nel 1945 per governare la pratica della pallavolo in Iran.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1959."}
{"id": "5276689", "revid": "1543377", "url": "https://it.wikipedia.org/wiki?curid=5276689", "title": "N'Z\u00e9b\u00e9la", "text": "N'Z\u00e9b\u00e9la \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Macenta."}
{"id": "5276690", "revid": "1543377", "url": "https://it.wikipedia.org/wiki?curid=5276690", "title": "Our\u00e9mai", "text": "Our\u00e9mai, o anche Or\u00e9ma\u00ef, \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Macenta."}
{"id": "5276704", "revid": "1543377", "url": "https://it.wikipedia.org/wiki?curid=5276704", "title": "Panziazou", "text": "Panziazou \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Macenta."}
{"id": "5276705", "revid": "1543377", "url": "https://it.wikipedia.org/wiki?curid=5276705", "title": "Sengb\u00e9dou", "text": "Sengb\u00e9dou \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Macenta."}
{"id": "5276706", "revid": "287204", "url": "https://it.wikipedia.org/wiki?curid=5276706", "title": "Federazione pallavolistica del Giappone", "text": "La Federazione giapponese di pallavolo (jpn. \"\u65e5\u672c\u30d0\u30ec\u30fc\u30dc\u30fc\u30eb\u5354\u4f1a\", eng. \"Japan Volleyball Association\", JVA) \u00e8 un'organizzazione fondata nel 1927 per governare la pratica della pallavolo in Giappone.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1951."}
{"id": "5276708", "revid": "1543377", "url": "https://it.wikipedia.org/wiki?curid=5276708", "title": "S\u00e9r\u00e9dou", "text": "S\u00e9r\u00e9dou \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Macenta."}
{"id": "5276709", "revid": "1543377", "url": "https://it.wikipedia.org/wiki?curid=5276709", "title": "Vass\u00e9r\u00e9dou", "text": "Vass\u00e9r\u00e9dou \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Macenta."}
{"id": "5276710", "revid": "965985", "url": "https://it.wikipedia.org/wiki?curid=5276710", "title": "Snoop Dogg Presents\u2026Doggy Style Allstars Vol. 1", "text": ""}
{"id": "5276712", "revid": "1543377", "url": "https://it.wikipedia.org/wiki?curid=5276712", "title": "Watanka", "text": "Watanka \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Macenta."}
{"id": "5276719", "revid": "1543377", "url": "https://it.wikipedia.org/wiki?curid=5276719", "title": "\u0160\u00e1rka (opera)", "text": "\u0160\u00e1rka \u00e8 un'opera in tre atti di Leo\u0161 Jan\u00e1\u010dek su libretto in lingua ceca di Julius Zeyer, basato sulla leggenda boema di \u0160\u00e1rka (\"La guerra delle amazzoni\") presente per la prima volta nell'antico manoscritto \"Cronaca di Dalimil\". Composta nel 1887, l'opera non venne rappresentata per molti anni e poi messa in scena la prima volta al \"Divadlo na Hradb\u00e1ch\" (oggi Mahen Theatre) di Brno l'11 novembre 1925 in occasione del settantesimo compleanno di Jan\u00e1\u010dek.\nStoria.\nIl compositore non complet\u00f2 mai il lavoro che era stata la sua prima opera lirica, ma, dopo il successo delle sue altre opere, \"\u0160\u00e1rka\" venne rivista e completata dal suo allievo Osvald Chlubna a cui era stato dato l'incarico, in previsione di una eventuale pubblicazione dell'opera.\nNel 2000, Ji\u0159\u00ed Zahr\u00e1dka cre\u00f2 una nuova versione dell'opera e ne venne fatta una registrazione, diretta da sir Charles Mackerras con l'Orchestra Filarmonica Ceca ed Eva Urbanova nel ruolo della protagonista, di cui l'anno successivo fu pubblicato un album (Supraphon SU 3485-2-631).\nTrama.\nPrologo: durante il regno di Libu\u0161e le donne avevano sperimentato un periodo d'oro e la popolazione femminile era divenuta la parte privilegiata della societ\u00e0, ma dopo la sua morte le cose cambiarono a tal punto da provocare una rivolta che port\u00f2 alla costituzione di un esercito femminile, di cui \u0160\u00e1rka era la guerriera pi\u00f9 feroce.\nAll'inizio dell'opera il morale delle truppe maschili \u00e8 molto basso, ma viene innalzato dal giovane Ctirad, che custodisce la tomba di Libu\u0161e. Le donne entrano nel sepolcro, ma sono spaventate dalla comparsa di Ctirad, e giurano vendetta. \u0160\u00e1rka progetta di intrappolare il giovane guerriero e le sue fanciulle la legano a un albero, apparentemente senza via di fuga o di difesa. Ctirad la trova e, preso da piet\u00e0, la slega, innamorandosi di lei ricambiato. Dopo aver giaciuto l'uno nelle braccia dell'altra, \u0160\u00e1rka ricorda la sua precedente decisione e usa il corno per chiamare le compagne a uccidere Ctirad e i suoi guerrieri. Durante il funerale di Ctirad, \u0160\u00e1rka, addolorata, si getta sulla sua pira e muore tra le fiamme. Il coro canta un lamento per gli amanti.\nAltre opere musicali su \u0160\u00e1rka.\nIl compositore ceco Bed\u0159ich Smetana compose il poema sinfonico \u0160\u00e1rka come parte della composizione \"M\u00e1 vlast\". \nDi poco posteriore a quella di Leo\u0161 Jan\u00e1\u010dek \u00e8 l'opera \u0160\u00e1rka, op. 51 (1896-97) di Zden\u011bk Fibich"}
{"id": "5276720", "revid": "86343", "url": "https://it.wikipedia.org/wiki?curid=5276720", "title": "Pal\u00e9", "text": "Il toponimo Pal\u00e9 pu\u00f2 riferirsi a diverse localit\u00e0:"}
{"id": "5276724", "revid": "287204", "url": "https://it.wikipedia.org/wiki?curid=5276724", "title": "Trap House", "text": "Trap House \u00e8 il primo album in studio del rapper statunitense Gucci Mane, pubblicato nel 2005."}
{"id": "5276733", "revid": "287204", "url": "https://it.wikipedia.org/wiki?curid=5276733", "title": "Hard to Kill (album)", "text": "Hard to Kill \u00e8 il secondo album in studio del rapper statunitense Gucci Mane, pubblicato nel 2006."}
{"id": "5276735", "revid": "1543377", "url": "https://it.wikipedia.org/wiki?curid=5276735", "title": "Pal\u00e9 (Guinea)", "text": "Pal\u00e9 \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Nz\u00e9r\u00e9kor\u00e9."}
{"id": "5276736", "revid": "93456292", "url": "https://it.wikipedia.org/wiki?curid=5276736", "title": "Cronaca di Dalimil", "text": "La Cronaca di Dalimil (in ceco: \"Dalimilova kronika; Kronika tak \u0159e\u010den\u00e9ho Dalimila\") \u00e8 il primo esempio conosciuto di cronaca scritta in lingua ceca. Ha contenuti fortemente patriottici e narra le azioni di difesa degli antenati cechi contro le minacce straniere.\nVenne composta in versi da autore ignoto agli inizi del XIV secolo. Essa raccoglie informazioni da cronache pi\u00f9 antiche scritte in lingua latina e anche esperienze dell'autore. La cronaca finisce prima del 1314, ma di solito \u00e8 pubblicata aggiungendovi le voci di cronisti e autori successivi che descrivono eventi fino al 1319."}
{"id": "5276737", "revid": "1543377", "url": "https://it.wikipedia.org/wiki?curid=5276737", "title": "Bounouma", "text": "Bounouma \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Nz\u00e9r\u00e9kor\u00e9."}
{"id": "5276739", "revid": "287204", "url": "https://it.wikipedia.org/wiki?curid=5276739", "title": "Trap-A-Thon", "text": "Trap-A-Thon \u00e8 il terzo album in studio del rapper statunitense Gucci Mane, pubblicato nel 2007."}
{"id": "5276740", "revid": "1543377", "url": "https://it.wikipedia.org/wiki?curid=5276740", "title": "Gou\u00e9ck\u00e9", "text": "Gou\u00e9ck\u00e9 \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Nz\u00e9r\u00e9kor\u00e9."}
{"id": "5276741", "revid": "436907", "url": "https://it.wikipedia.org/wiki?curid=5276741", "title": "Back to the Trap House", "text": "Back to the Trap House \u00e8 il quarto album in studio del rapper statunitense Gucci Mane, pubblicato nel 2007 dalla Atlantic Records."}
{"id": "5276742", "revid": "61051", "url": "https://it.wikipedia.org/wiki?curid=5276742", "title": "Djurg\u00e5rdens IF", "text": ""}
{"id": "5276744", "revid": "106922806", "url": "https://it.wikipedia.org/wiki?curid=5276744", "title": "Murder Was the Case (Gucci Mane)", "text": "Murder Was the Case \u00e8 il quinto album in studio del rapper statunitense Gucci Mane, pubblicato nel 2009."}
{"id": "5276745", "revid": "111496137", "url": "https://it.wikipedia.org/wiki?curid=5276745", "title": "Maison close - La casa del piacere", "text": "Maison close - La casa del piacere (\"Maison close\") \u00e8 una serie televisiva francese creata da Jacques Ouaniche e mandata in onda, in due stagioni da otto episodi l'una, dal 4 ottobre 2010 al 25 febbraio 2013 su Canal+.\nIn Italia viene trasmessa su La EFFE dall'11 gennaio 2015. e su TIMvision.\nTrama.\nAlla fine del 1871, in un bordello di lusso di Parigi, il Paradis, s'intrecciano le vite di tre donne. La giovane Rose, venuta a Parigi in cerca di sua madre, una ex prostituta, viene costretta a lavorare al Paradis; Vera, ormai trentacinquenne, sa che la fine della sua carriera \u00e8 vicina e punta tutto sul barone du Plessis, il suo principale cliente, per riuscire a rimborsare il suo debito; Hortense, la proprietaria del Paradis, deve proteggere le sue ragazze e resistere alle pressioni di un delinquente di periferia che vuole del denaro."}
{"id": "5276749", "revid": "287204", "url": "https://it.wikipedia.org/wiki?curid=5276749", "title": "The State vs. Radric Davis", "text": "The State vs. Radric Davis \u00e8 il sesto album in studio del rapper statunitense Gucci Mane, pubblicato nel 2009."}
{"id": "5276758", "revid": "287204", "url": "https://it.wikipedia.org/wiki?curid=5276758", "title": "The Return of Mr. Zone 6", "text": "The Return of Mr. Zone 6 \u00e8 l'ottavo album in studio del rapper statunitense Gucci Mane, pubblicato nel 2011."}
{"id": "5276759", "revid": "767487", "url": "https://it.wikipedia.org/wiki?curid=5276759", "title": "La morte ci sfida", "text": "La morte ci sfida (\"Dead in the West\") \u00e8 un romanzo horror fantawestern dello scrittore Joe R. Lansdale pubblicato a puntate a partire dal 1984 sulla rivista \"Eldritch Tales\" e in edizione paperback, nel 1986.\nStoria editoriale.\nIl romanzo, scritto nel 1980, \u00e8 stato pubblicato in quattro puntate dal numero 10 del 1984 al numero 13 del 1987 della rivista \"Eldritch Tales\"; contemporaneamente, prima della fine della serializzazione, \u00e8 stato riveduto e pubblicato in edizione paperback nel 1986.\nL'opera, contaminazione di pi\u00f9 generi, \u00e8 un tributo dell'autore alle riviste pulp, e alle storie pubblicate in \"Weird Tales\". In particolar modo l'autore dichiara di essere stato influenzato, durante la scrittura, dai ricordi di film di serie B quali \"Jesse James Meets Frankenstein's Daughter\", \"Billy the Kid Meets Dracula\" e \"Curse of the Undead\" e dai fumetti di Jonah Hex, in cui il western si mescola a generi diversi come l'horror, la narrativa Weird.\nUno dei protagonisti dell'opera, il Reverendo Jebidiah Mercer, appare con il nome di Reverendo Rains anche nel romanzo \"Texas Night Riders\" del 1983 scritto dallo stesso Lansdale sotto lo pseudonimo di Ray Slater e nel romanzo \"Deadman's Crossing\" del 2013.\nTrama.\nIl paese di Mud Creek era stato lo scenario di un'efferata esecuzione. Anni prima uno sciamano pellerossa e sua moglie, accusati ingiustamente per l'omicidio di una bambina, erano stati torturati e linciati. Nel paese stanno avvenendo misteriose sparizioni e brutali assassinii. Il Reverendo Jebidiah \"Jeb\" Mercer ha da tempo perso la fede e ha cercato di annegare nell'alcool i sensi di colpa per aver compiuto incesto con la sorella di cui, suo malgrado, \u00e8 innamorato. Gli incubi affollano i suoi sogni ma una notte la Bibbia che aveva scaraventato gi\u00f9 dalla finestra ritorna indietro e si apre miracolosamente su un versetto che parla di redenzione. Jeb si sente investito da Dio del compito di salvare il villaggio dal male e crede cos\u00ec di potersi redimere dal peccato.\nNel paese gli scomparsi e i cadaveri ritornano in vita come zombie. Jeb, aiutato dal dottor Peekner, da sua figlia Abbey e dal giovane Dave, indagano sul fenomeno fino a quando non vengono anche loro assaliti dai morti viventi. Sono costretti a fuggire e a rifugiarsi in chiesa dagli zombie, spinti a massacrare tutti gli abitanti del villaggio dallo sciamano, risorto e assetato di vendetta. Nella chiesa i sopravvissuti si difendono strenuamente contro i mostri. Jeb riesce a uccidere lo stregone ma non riesce a salvare gli amici dalla vendetta degli zombie. Jeb assiste impotente alla morte di Abbey, di cui si era innamorato, del giovane Dave e del dottore Peekner. Lo sciamano \u00e8 morto ma lo spirito che si era impossessato dell'uomo riportandolo in vita per consumare la propria vendetta, \u00e8 sopravvissuto all'insaputa di Jeb.\nOpere derivate.\nDal romanzo \u00e8 stato tratto l'omonimo fumetto, su sceneggiatura dello stesso Lansdale e Neal Barrett Jr., disegnato da Jack Jackson, pubblicato in due albi: nell'ottobre del 1993 il primo e nel marzo del 1994 il secondo."}
{"id": "5276762", "revid": "1924342", "url": "https://it.wikipedia.org/wiki?curid=5276762", "title": "Trap House III", "text": "Trap House III \u00e8 un mixtape del rapper statunitense Gucci Mane, pubblicato nel 2013."}
{"id": "5276764", "revid": "111195857", "url": "https://it.wikipedia.org/wiki?curid=5276764", "title": "Hennadij Pavlovy\u010d Kuz'min", "text": "Biografia.\nGrande maestro dal 1973, partecip\u00f2 a undici Campionati sovietici. Ottenne i migliori piazzamenti nel 1972 (terzo dietro a Michail Tal' e Volodymyr Tukmakov nel 40\u00ba campionato sovietico) e nel 1973 (secondo dietro a Boris Spasskij nel 41\u00ba campionato sovietico).\nTre volte vincitore del Campionato ucraino (1969, 1989 e 1999), partecip\u00f2 con la nazionale di scacchi sovietica alle olimpiadi di Nizza 1974; realizz\u00f2 12,5 punti su 15, vincendo l'oro di squadra e il bronzo individuale in prima riserva.\nFu allenatore di diversi campioni ucraini, tra cui Ruslan Ponomar\u00ebv (che sotto la sua guida divent\u00f2 campione del mondo FIDE all'et\u00e0 di 18 anni e 104 giorni), Kateryna Lahno (divent\u00f2, a 22 anni e 4 mesi, la pi\u00f9 giovane ad ottenere il titolo di Grande Maestro Femminile), Zachar Jefimenko e Oleksandr Are\u0161\u010denko.\nKuzmin gest\u00ec una scuola di scacchi online sul sito della federazione scacchistica ucraina."}
{"id": "5276766", "revid": "858648", "url": "https://it.wikipedia.org/wiki?curid=5276766", "title": "Hellraiser III - Inferno sulla citt\u00e0", "text": ""}
{"id": "5276769", "revid": "767487", "url": "https://it.wikipedia.org/wiki?curid=5276769", "title": "Wes Scantlin", "text": "Tra il 1991 e il 1992 ha fondato il gruppo post-grunge Puddle of Mudd, di cui \u00e8 tuttora il frontman."}
{"id": "5276772", "revid": "48344", "url": "https://it.wikipedia.org/wiki?curid=5276772", "title": "Gennady Kuzmin", "text": ""}
{"id": "5276774", "revid": "858648", "url": "https://it.wikipedia.org/wiki?curid=5276774", "title": "Missione in Oriente", "text": ""}
{"id": "5276785", "revid": "2150166", "url": "https://it.wikipedia.org/wiki?curid=5276785", "title": "Alan Sorrenti (album)", "text": "Alan Sorrenti \u00e8 il terzo album di Alan Sorrenti, pubblicato dalla Harvest Records nel 1974. Il disco fu registrato nell'autunno del 1974 al \"Chantalain\" di Roma (Italia).\nTracce.\nTesti e musiche di Alan Sorrenti, eccetto dove indicato."}
{"id": "5276786", "revid": "832115", "url": "https://it.wikipedia.org/wiki?curid=5276786", "title": "Istituto Vegni", "text": ""}
{"id": "5276788", "revid": "767487", "url": "https://it.wikipedia.org/wiki?curid=5276788", "title": "A prova di matrimonio", "text": "A prova di matrimonio (\"I Give It a Year\") \u00e8 un film del 2013 diretto da Dan Mazer ed interpretato da Rose Byrne, Rafe Spall, Anna Faris e Simon Baker.\nDistribuzione.\nIl film \u00e8 uscito in Gran Bretagna l'8 febbraio 2013, in Italia per gennaio 2015."}
{"id": "5276789", "revid": "1543377", "url": "https://it.wikipedia.org/wiki?curid=5276789", "title": "Deserto pietroso di Sturt", "text": "Il deserto pietroso di Sturt \u00e8 un'area situata nel nord-est dell'Australia meridionale, al confine con il Queensland e con il Nuovo Galles del Sud. A dare il nome a questo deserto fu Charles Sturt nel 1844, mentre cercava il mare interno che egli riteneva si trovasse al centro dell'Australia. Le pietre del deserto azzopparono i suoi cavalli e consumarono gli zoccoli del bestiame che aveva portato con s\u00e9. \nIl deserto Simpson \u00e8 situato ad ovest, il deserto di Strzelecki a sud-est e in mezzo a questi due banchi di dune si trova il Gason Dome sul quale \u00e8 situato il deserto pietroso di Sturt; a sud ovest , invece, si trova il deserto Tirari. La pista di Birdsville attraversa il deserto pietoso di Sturt collegando i paesi di Marree (Australia meridionale) e Birdsville (Nuovo Galles del Sud).\nPaesaggio.\nLa maggior parte del deserto \u00e8 ricoperta di sassi, che Sturt riteneva fossero il risultato del movimento delle correnti marine su un antico fondale. In realt\u00e0 essi sono frammenti di rocce arenarie che un tempo ricoprivano l'area e che sono state lentamente erose dai fenomeni atmosferici.\nEcosistema.\nQuesto deserto fa parte dell'ecoregione del deserto pietroso di Tirari-Sturt) ed \u00e8 l'habitat del kowari (\"Dasyuroides byrnei\"), un piccolo marsupiale carnivoro che vive tra le dune di sabbia, nelle aree malsane e nelle paludi sparse tra i sassi del deserto."}
{"id": "5276790", "revid": "36426", "url": "https://it.wikipedia.org/wiki?curid=5276790", "title": "Natale in Russia", "text": "Questa voce descrive le principali tradizioni natalizie della Russia, oltre agli aspetti storici e socio-economici della festa.\nInformazioni generali.\nIl Natale ortodosso cade ufficialmente il 7 gennaio che corrisponde al 25 dicembre del Calendario giuliano, che \u00e8 quello tuttora adottato dalla Chiesa russa e che differisce da quello civile. La festivit\u00e0 viene celebrata 13 giorni dopo il Natale cattolico poich\u00e9 attualmente la differenza tra il Calendario giuliano e quello gregoriano \u00e8 appunto di 13 giorni; il 25 dicembre, giorno in cui cade la festa nella maggior parte dei Paesi, \u00e8 invece un giorno feriale.\nL'Avvento dura 40 giorni, avendo inizio il 28 novembre e terminando il 6 gennaio. L'intero periodo natalizio si conclude poi il 13 gennaio, la data del \"vecchio Capodanno\", o \"Capodanno ortodosso\", sempre secondo il calendario giuliano, mentre le vacanze natalizie iniziano solitamente il 31 dicembre e terminano il 10 gennaio.\nAll'epoca dell'Unione Sovietica, il Natale non era riconosciuto come giorno festivo: ci\u00f2 ha contribuito a far s\u00ec che la festa pi\u00f9 sentita del periodo sia il Capodanno civile (1\u00ba gennaio).\nIl termine per \"Natale\" in russo.\nIl termine per \"Natale\" in russo \u00e8 \"\u0420\u043e\u0436\u0434\u0435\u0441\u0442\u0432\u043e \u0425\u0440\u0438\u0441\u0442\u043e\u0432o\" (\"Ro\u017edestvo Christovo\") o semplicemente \"\u0420\u043e\u0436\u0434\u0435\u0441\u0442\u0432\u043e\" (\"Ro\u017edestvo\"), che significano rispettivamente \"Nascita di Cristo\" e \"Nascita\" (dal verbo \"\u0440\u043e\u0434\u0438\u0442\u044c\u0441\u044f\" [\"rodit'sja\"], ovvero \"nascere\").\nLa formula d'augurio \u00e8 \"\u0421 \u0420\u043e\u0436\u0434\u0435\u0441\u0442\u0432\u043e\u043c!\" (\"S Ro\u017edestvom!\").\nStoria.\nIn Russia, le celebrazioni del Natale furono introdotte ufficialmente nel X secolo da Vladimiro I di Kiev.\nIl Natale fu soppresso come giorno festivo negli anni venti del XX secolo dalle autorit\u00e0 sovietiche, in seno alla politica di laicizzazione del Paese. Tuttavia, nel 1935 fu ripristinata l'usanza di addobbare gli abeti per Natale.\nIl Natale torn\u00f2 ad essere considerata una festa a tutti gli effetti negli anni novanta del XX secolo, con la caduta del comunismo.\nTradizioni.\nTradizioni e prescrizioni religiose.\nNei 40 giorni precedenti il Natale, si osserva(va) un periodo di digiuno, durante il quale sono bandite le pietanze a base di carne o latte. Un digiuno completo \u00e8 previsto invece per la vigilia di Natale.\nDurante la Vigilia di Natale, ha luogo il \"\u041arestnij Chod\" (\"processione della Croce\"), durante il quale sacerdoti e fedeli escono dalla chiesa portando in giro una candela ed intonando canti natalizi.\nPersonaggi del folclore.\nKoljada.\nIl tradizionale portatore di doni natalizi in epoca pre-rivoluzionaria era Koljada, raffigurato come una ragazza vestita di bianco che viaggiava a bordo di una slitta. Il termine \"Koljada\" deriva da \"calende\".\nBabu\u0161ka.\nIn occasione dell'Epifania compariva invece Babu\u0161ka (letteralmente \"(La) Nonna\"), corrispondente alla Befana italiana. \"\nAnche questa figura, come Koljada, fu soppressa con l'avvento del comunismo.\nNonno Gelo e Sneguro\u010dka.\nCon l'avvento del comunismo, Koljada e Babu\u0161ka furono sostituite da Nonno Gelo (in russo: \"Ded Moroz\"), raffigurato come un vecchietto vestito con un lungo abito blu, bianco o rosso.\nNonno Gelo \u00e8 accompagnato da sua nipote Sneguro\u010dka, ovvero la \"Fanciulla di neve\", considerata una personificazione dell'inverno.\nGastronomia.\nIl tradizionale cenone della Vigilia di Natale \u00e8 costituito da dodici portate (in riferimento ai dodici apostoli), in cui sono normalmente assenti i piatti di carne e pesce.\nUna particolare tradizione \u00e8 quella di digiunare durante la Vigilia di Natale finch\u00e9 non compare la prima stella in cielo.\nPrincipali pietanze.\nKut'ja.\nImmancabile pietanza del periodo natalizio in Russia \u00e8 la kut'ja, una sorta di porridge dolce a base di grano con l'aggiunta di semi di sesamo, miele e talvolta anche di nocciole.\nTradizionalmente, l'onore di prendere il primo cucchiaio di kut'ja spetta al capo-famiglia, che pronuncia le parole \"Cristo \u00e8 nato\", a cui gli altri commensali rispondono con la frase \"Glorifichiamo!.\nBevande.\nTradizionale bevanda del periodo \u00e8 lo \"vzvar\", una calda bevanda dolce a base di frutta.\nMusica natalizia.\nI tradizionali canti natalizi sono chiamati in russo \"koljadki\".\nUn particolare tipo di canto natalizio \u00e8 rappresentato dalle \"podbljudnye pesni\", associate a cerimonie di carattere divinatorio."}
{"id": "5276795", "revid": "71433", "url": "https://it.wikipedia.org/wiki?curid=5276795", "title": "I Give It a Year", "text": ""}
{"id": "5276799", "revid": "128334", "url": "https://it.wikipedia.org/wiki?curid=5276799", "title": "Big Pharma (disambigua)", "text": "Big Pharma \u00e8 il nomignolo dato collettivamente all'industria farmaceutica in alcuni contesti, spesso con connotazione negativa (vedi Teorie del complotto sulle case farmaceutiche).\nPu\u00f2 inoltre riferirsi a:"}
{"id": "5276802", "revid": "767487", "url": "https://it.wikipedia.org/wiki?curid=5276802", "title": "Danilo Caymmi", "text": "Il repertorio di Danilo Caymmi \u00e8 rivolto principalmente a un pubblico femminile, avendo le sue composizioni una vena lirica di romanticismo, a differenza delle pi\u00f9 sofferte interpretazioni della sorella Nana. Le sue canzoni sono state riprese da grandi musicisti brasiliani tra i quali spiccano Elis Regina, Maria Beth\u00e2nia, Gal Costa, Tom Jobim, Dominguinhos, Joyce, Luiz E\u00e7a, Evinha, Simone Guimar\u00e3es, Milton Nascimento.\nBiografia.\nTerzo figlio del musicista Dorival Caymmi e della cantante Stella Maris Tostes, Danilo Caymmi \u00e8 il fratello di Nana e di Dori. Inizi\u00f2 il proprio itinerario musicale a undici anni, quando ricevette in regalo un flauto dolce che suon\u00f2 a orecchio per tre anni. A quattordici anni impar\u00f2 la chitarra con l'aiuto del fratello Dori e si dedic\u00f2 allo studio del flauto traverso dapprima sotto la guida di Lenir Siqueira e poi di Odete Ernest Dias, frequentando allo stesso tempo i corsi di teoria musicale tenuti da Felicia Wang. Tent\u00f2 anche senza successo l'impegno universitario presso la facolt\u00e0 di Architettura.\n\"Caymmi visita Tom\" costitu\u00ec nel 1964 la sua registrazione di esordio professionistico da flautista. Tre anni dopo, debutt\u00f2 in qualit\u00e0 di compositore incidendo \"De Brincadeira\", e l'anno successivo con la canzone \"Andan\u00e7a\" si classific\u00f2 al terzo posto al II Festival Internacional da Can\u00e7\u00e3o Popular; nel 1969 intervenne al Festival de Juiz de Fora con una sua composizione intitolata \"Casaco marrom\". Negli anni settanta si leg\u00f2 musicalmente a Edu Lobo, poi partecip\u00f2 come strumentista a incisioni con Chico Buarque, Gonzaguinha, Dori Caymmi, Nana Caymmi, Dorival Caymmi, Ant\u00f4nio Carlos Jobim e Milton Nascimento. Il primo disco da solista risale al 1977 e si intitola \"Cheiro verde\".\nNegli ottanta si rivolse alla composizione di motivi per telenovelas e miniserie TV, e alcune sue creazioni musicali furono incluse delle colonne sonore di \"Riacho doce\", \"Teresa Batista\", \"Corpo e alma\" e \"Mulheres de Areia\". Nella seconda met\u00e0 degli anni ottanta fece parte del clan familiare registrando, assieme al padre e ai fratelli Dori e Nana due LP, \"Caymmi\u2019s grandes amigos\" e \"Fam\u00edlia Caymmi: Dori, Nana, Danilo e Dorival Caymmi ao vivo\", quest\u2019ultimo tratto da un concerto \"live\".\nNel decennio seguente, Danilo Caymmi si dedic\u00f2 in particolare all\u2019attivit\u00e0 artistica di cantante. Come tale incise nel 1992 i CD \"Danilo Caymmi\" e \"Fam\u00edlia Caymmi em Montreux\", quest\u2019ultimo tratto dalla registrazione del concerto dal vivo che vedeva riuniti i Caymmi al Festival del Jazz; seguirono altri quattro album con l\u2019interpretazione di motivi suoi oppure composti da altri musicisti. Agli inizi del Duemila fu a Pavia con Roberto Menescal, Marcos Valle e Wanda S\u00e1 nell\u2019ambito del \u201cFare Festival\u201d, e nel 2002 effettu\u00f2 un tour in compagnia di Menescal, Valle e Wanda S\u00e1 che tocc\u00f2 Stoccolma, Helsinki e Mosca. A seguire, le registrazioni per il CD \"Para Caymmi, de Nana, Dori e Danilo\", in omaggio ai novant\u2019anni del padre; e nel 2005 il lancio del lavoro discografico \"Falando de amor\", tributo a Tom Jobim che vide riuniti i tre fratelli Caymmi assieme al figlio e al nipote del compositore brasiliano. Dello stesso anno \u00e8 lo spettacolo \"Quem n\u00e3o gosta de samba? \" Nel 2012 \u00e8 stato protagonista della manifestazione \"Os Caymmi visitam Jorge Amado\", un omaggio allo scrittore baiano recitato e cantato contenente molte delle composizioni scritte in collaborazione fra Amado e Dorival Caymmi e che ha visto l\u2019intervento della vedova dello scrittore Z\u00e9lia Gattai."}
{"id": "5276804", "revid": "729019", "url": "https://it.wikipedia.org/wiki?curid=5276804", "title": "Le persone inutili", "text": "Le persone inutili \u00e8 un brano musicale cantato da Paolo Vallesi e scritto dallo stesso interprete con Beppe Dati, che \u00e8 stato pubblicato come singolo nel 1991.\nDopo aver partecipato al Festival di Castrocaro, dove viene notato da Dado Parisini, Vallesi presenta questo brano al 41\u00ba Festival di Sanremo, conquistando il primo posto nella sezione \"Novit\u00e0\".\nNel maggio 1991 esce l'album di debutto, intitolato semplicemente \"Paolo Vallesi\" che vende 200.000 copie, ottenendo il disco d'oro, e nel settembre dello stesso anno l'artista partecipa a \"Vota la voce\", dove vince un Telegatto come rivelazione dell'anno, venendo premiato da Claudio Baglioni."}
{"id": "5276816", "revid": "34862", "url": "https://it.wikipedia.org/wiki?curid=5276816", "title": "Andrej Michajlovi\u010d Reke\u010dinskij", "text": ""}
{"id": "5276817", "revid": "34862", "url": "https://it.wikipedia.org/wiki?curid=5276817", "title": "Aleksandr Sergeevi\u010d F\u00ebdorov", "text": ""}
{"id": "5276819", "revid": "731511", "url": "https://it.wikipedia.org/wiki?curid=5276819", "title": "Madison Bumgarner", "text": "Biografia.\nPrimi anni.\nBumgarner nacque il 1\u00ba agosto 1989 a Hickory, nella Carolina del Nord. Crebbe in una zona a dieci miglia di distanza, soprannominata \"Bumtown\", a causa dell'abbondanza di persone con cognome \"Bumgarner\" che vi hanno vissuto negli anni dopo l'arrivo dei loro antenati dalla Germania.&lt;ref name=\"Powell/Times\"&gt;&lt;/ref&gt;\nBumgarner crebbe in una casa costruita dal padre, iniziando a giocare nel baseball giovanile all'et\u00e0 di 4 anni. Suo padre dovette firmare una liberatoria perch\u00e9 la lega era per bambini dai cinque agli otto anni. I suoi genitori, Kevin e Debbie, divorziarono mentre Bumgarner era al liceo.\nCome un altro giocatore della Major League, Brett Cecil, Bumgarner \u00e8 destrorso e lanciare \u00e8 l'unica azione che compie con la mano sinistra.\nCarriera professionistica.\nBumgarner fu scelto dai San Francisco Giants nel corso del primo giro (decimo assoluto) del Draft MLB 2007. Nel suo primo anno da professionista nelle minor League, il 2008, vinse la tripla corona dei lanciatori della South Atlantic League. Debutt\u00f2 nella MLB l'8 settembre 2009, all'AT&amp;T Park di San Francisco contro i San Diego Padres. All'et\u00e0 di venti anni divenne il giocatore pi\u00f9 giovane a debuttare con la franchigia in MLB dal trasferimento dei Giants in California. Concluse la stagione con 10 inning giocati in 4 partite, una media PGL di 1.80 e 10 strikeout.\nNel 2010, Bumgarner inizi\u00f2 la stagione nelle minor league ma fu richiamato a met\u00e0 stagione, diventando il pi\u00f9 giovane lanciatore mancino a giocare otto inning senza subire punti nelle World Series 2010, che quell'anno i Giants vinsero per la prima volta dal 1954 e per la prima volta a San Francisco dal trasferimento da New York avvenuto nel 1958.\nIl 17 aprile 2012, Bumgarner accett\u00f2 un'estensione del contratto con i San Francisco Giants della durata di sei anni per un valore complessivo di 35,56 milioni di dollari fino alla stagione 2017, con un'opzione da 12 milioni per il 2018 e il 2019. Il 12 giugno all'AT&amp;T Park di Houston contro gli Astros, giocando in battuta, Bumgarner effettu\u00f2 il suo primo baseball in carriera. Al termine della stagione conquist\u00f2 il suo secondo anello, con i San Francisco Giants che vinsero le World Series 2012.\nNel 2013, Bumgarner fu selezionato per giocare il suo primo All-Star Game. Tuttavia, non scese in campo durante la partita.\nNel 2014, Bumgarner stabil\u00ec un record in carriera di vittorie con 18, vincendo per la terza volta il titolo coi Giants. Nelle World Series 2014, Bumgarner vinse gara 1 e gara 5 dove gioc\u00f2 una gara completa senza subire punti. Nella decisiva gara 7 lanci\u00f2 cinque inning senza subire punti come rilievo. Dopo una delle pi\u00f9 dominanti prestazioni nella storia dei playoff e delle World Series per un pitcher nella storia moderna della MLB, fu nominato miglior giocatore delle World Series, premiato con il Babe Ruth Award (assegnato al miglior giocatore dei playoff) e l'Associated Press lo incoron\u00f2 Atleta maschile dell'anno. Nello stesso anno, come battitore, Bumgarner pareggi\u00f2 il record di Tony Cloninger per un lanciatore, stabilito del 1966, colpendo due grandi slam.\nIl 20 settembre 2016, in una partita al Dodger Stadium contro i Los Angeles Dodgers, Bumgarner fece registrare il suo 240\u00ba strikeout stagionale, superando il primato stagionale di franchigia per un lanciatore mancino appartenente a Cy Seymour nel 1898, 118 anni prima. Nello stesso anno fu convocato per il suo quarto All-Star Game consecutivo.\nIl 17 dicembre 2019, Bumgarner firm\u00f2 un contratto quinquennale del valore di 85 milioni di dollari con gli Arizona Diamondbacks."}
{"id": "5276823", "revid": "84184", "url": "https://it.wikipedia.org/wiki?curid=5276823", "title": "Episodi di Austin &amp; Ally (quarta stagione)", "text": "La quarta ed ultima stagione di Austin &amp; Ally \u00e8 in onda negli Stati Uniti d'America su Disney Channel dal 18 gennaio 2015. In Italia andr\u00e0 in onda dal 15 gennaio 2016 al 15 luglio 2016. \nDifatti, non seguendo la programmazione americana e creando pertanto delle incongruenze, viene mandato in onda prima l'episodio 12, \"L'entrata in scena\", anzich\u00e9 l'episodio 9, \"La mini manager\": \u00e8 in quest'ultimo che Jimmy Starr permette ad Austin di tornare ad esibirsi, perch\u00e9 in \"L'entrata in scena\" Austin torna sul palco.\nOgnuno per la sua strada.\nTrama.\nIl tour di Ally \u00e8 giunto a una conclusione, lei e Austin sono tornati a Miami, dove li aspettano Dez e Trish e, la sera stessa, chiuder\u00e0 il suo tour. Dopo l'esibizione Austin \u00e8 felice che finalmente i quattro possano passare l'anno del diploma insieme, ma viene a scoprire che i suoi amici hanno gi\u00e0 altri impegni e non torneranno a scuola. Sentendosi solo ne parla con Mimi la quale gli consiglier\u00e0 di frequentare la scuola militare. Nel frattempo, Ally, Dez e Trish non sono convinti di ripartire e decidono di restare, ma quando devono andare ad avvisare Austin lui \u00e8 gi\u00e0 alla scuola militare. Cos\u00ec i tre lo raggiungono prima che sia troppo tardi. Austin, Ally, Dez e Trish sono pronti cos\u00ec ad affrontare anche questo anno insieme.\nHobby e materassi.\nTrama.\nMentre Austin sta cercando un nuovo hobby che possa sostituire la musica, Ally inizia a dare lezioni di musica al Sonic Boom. Non trovando un hobby Austin inizia a lavorare nell'azienda di famiglia, non essendone per\u00f2 felice, cerca di licenziarsi in tutti i modi con l'aiuto di Dez e Trish. Ally, nel frattempo, grazie all'aiuto di Lily, una bimba a cui d\u00e0 lezioni, capisce che da sola non riesce a tenere lezioni quindi pensa di mettere su un'accademia della musica dove possono impegnarsi tutti e quattro e i bambini imparano a comporre, a suonare strumenti, a entrare nel mondo del business e a girare video. Dez, Austin, Ally e Trish sono pronti per iniziare un'altra nuova esperienza insieme.\nUn'inaugurazione rischiosa.\nTrama.\nI ragazzi hanno fondato la A&amp;A Music Factory. Ma durante un'intervista Dez e Trish affermano di essere capaci di insegnare a dei bambini senza esperienze a suonare in una band in meno di una settimana. E ora, in vista dell'inaugurazione, devono riuscirci davvero.\nL'esame di spagnolo.\nTrama.\nLa scuola \u00e8 iniziata e Austin, Ally, Trish e Dez sono pronti per il loro ultimo anno, ma Austin scopre di non avere il credito in Spagnolo siccome \u00e8 andato in tour e non ha dato l'esame ed \u00e8 cos\u00ec costretto a darlo quest'anno altrimenti rimarr\u00e0 un altro anno a scuola e non sar\u00e0 con i suoi amici. Grazie a Trish impara lo spagnolo ed \u00e8 pronto per l'esame ma la mattina non si sveglia in tempo, ma la sera durante la festa canta una canzone in spagnolo e la professoressa gli dice che \u00e8 passato e potr\u00e0 trascorrere il suo ultimo anno con i suoi amici. \nTalenti nascosti.\nTrama.\nAlly vuole dimostrare a Austin che pu\u00f2 trovare il talento musicale nascosto di una nuova studentessa, Shelby, che vive la sua vita sotto l'ombra di sua sorella maggiore Violet, un'adolescente autodidatta, capace di suonare il violino gi\u00e0 all'et\u00e0 di tre anni. Austin e Ally fanno una scommessa sulle abilit\u00e0 di Shelby di suonare il violino. Ma in seguito, trovano in Shelby delle abilit\u00e0 nella danza cos\u00ec che Shelby dimostrer\u00e0 a sua sorella che anche lei ha talento.\nDuetti e tradimenti.\nTrama.\nAlla A &amp; A Music Factory, arrivano Bobby e Billie del Billie e Bobby show, che vogliono sabotare la scuola per aprirsi una loro, ma i nostri amici li fermano in tempo salvando la scuola.\nFinti matrimoni e spot pubblicitari.\nTrama.\nQuando Austin e Ally sono accoppiati insieme in Economia Domestica, si immaginano la vita insieme come una coppia sposata. Nel frattempo, Trish comunica a Dez che dovr\u00e0 dirigere uno spot pubblicitario dove ritrover\u00e0 Carrie come attrice dello spot.\nBoscaioli e cantanti.\nTrama.\nAustin si traveste da un boscaiolo per partecipare a delle serate di karaoke, \nma viene scoperto da Jimmy Starr, che voleva riprenderlo ma lo ricaccia di nuovo\nLa mini manager.\nTrama.\nTrish insegna a Sadie, una nuova alunna dell'Accademia Musicale, i segreti del lavoro di manager musicale. Sadie, cancella lo show in programma alla scuola e sfrutta i contatti di Trish per organizzare un suo show.\nLa danza del sangue.\nTrama.\nAlly deve esibirsi alla cerimonia dei Miami Video Music Awards, ma i produttori credono che non sia portata per la danza. Trish li convince per\u00f2 a darle una chance. Carrie, invece, deve vincere la sua goffaggine per consegnare i trofei ai vincitori.\nMisteri e ragazzi ficcanaso.\nTrama.\nI nostri amici partecipano a una festa organizzata dalla scuola stile anni '70. Cos\u00ec Ally, Austin, Dez e Trish si vestono da protagonisti di un fumetto assieme alla capra detective che risolvono anche i casi pi\u00f9 intricati. E proprio durante la festa qualcuno ruba il diario delle canzoni di Ally..\nL'entrata in scena.\nTrama.\nAustin \u00e8 preoccupato. A pochi giorni dal concerto che segner\u00e0 il suo rientro in scena, infatti, una veggente gli ha predetto un imminente fallimento. Ally pensa che la causa della sfortuna sia Dez, ma si sbaglia di grosso.\nLotta e fuga.\nTrama.\nQuando la boy-band cliente di Trish \"Boynado\" rischia di dividersi, lei cerca di trovare un modo per risolvere i loro problemi. Nel frattempo, Austin e Ally cercano di aiutare un ex sosia a trovare la sua strada.\nInnamoramenti e contromisure.\nTrama.\nAlla A&amp;A Music Factory si \u00e8 iscritto un bambino pestifero. Ally e i suoi amici non lo sopportano, ma scoprono che si tratta del figlio della nuova fidanzata del pap\u00e0 di Ally. Riusciranno a venire a capo di una situazione cos\u00ec complicata? \nSpettri terrificanti e storie del terrore.\nDurante la visita a New York, al Central Park Spooktacular, il gruppo si ispira e inizia a raccontare le proprie storie del terrore.\nRicordi d'infanzia e speranze future.\nTrama.\nAlly sogna di andare a Harvard e riesce ad ottenere il colloquio d'ammissione. Per il suo nervosismo e per qualche consiglio sbagliato il colloquio non va bene. Intanto Austin e Dez scoprono che la giostra da loro preferita da bambini sta per essere rimossa.\nTocchi, toghe e tomi.\nTrama.\nAlly per poter partecipare alla cerimonia del diploma deve restituire alla biblioteca un libro preso in prestito quattro anni fa, altrimenti non potr\u00e0 partecipare. Intanto Trish si accorge che nell'annuario c'\u00e8 solo una sua foto e. Dez e Chuck le fanno foto in ogni attivit\u00e0 scolastica cosicch\u00e9 appaia pi\u00f9 frequentemente nell'annuario.\nMusical e partenze.\nTrama.\nAlly e Austin sono in procinto di partire per andare rispettivamente al college e in tourn\u00e9e, intenzionati a lasciare la scuola nelle mani di Trish. Ma quest'ultima ottiene un ruolo in un musical molto importante che potrebbe portarla a calcare le scene di Broadway. Trish si trova costretta ad una scelta: partire o non partire? La ragazza decide di seguire i suoi sogni e lasciare Miami ma i quattro non sono d'accordo e litigano. Trish capisce di non poter litigare con i suoi amici e durante lo spettacolo canta una canzone per farli scusare l'un con l'altro. Decide cos\u00ec di restare a Miami e aprire un'agenzia di management. Il direttore dello spettacolo, tuttavia, decide di non perderla e di lasciare che lo spettacolo si svolga a Miami. I quattro sono cos\u00ec pronti a ripartire con nuove avventure, sapendo che la scuola non chiuder\u00e0.\nDuetti e destini.\nTrama.\nDopo aver deciso di seguire ognuno la propria strada, Austin e Ally si sono lasciati, in quanto ormai non potevano stare pi\u00f9 insieme. Quattro anni dopo, tuttavia, Austin, Ally, Trish e Dez si ritrovano ancora una volta a Miami. Trish e Dez decidono infatti di far rincontrare i due a loro insaputa all'Helen Show cosicch\u00e9 possano capire quanto ognuno valga per l'altra e tornare insieme. Allo show, i due si ritrovano completamente stupiti insieme e dopo alcuni imbarazzi Ally capisce di non aver mai smesso di amare Austin, cos\u00ec cantano insieme la nuova canzone della ragazza in diretta. Dopo aver concluso l'esibizione con un bacio, i due decidono di formare insieme un nuovo duetto musicale.\nMolti anni dopo, i quattro si ritrovano di nuovo alla Austin e Ally Music Factory. Ora i due sono grandi star musicali e hanno due bambini, mentre Dez \u00e8 un affermato regista, sposato con Carrie e con un figlio e Trish \u00e8 un'attrice, sposata con Chuck e madre di una bambina. I quattro sono pronti a continuare con le loro vite e si giurano eterna amicizia nella scuola che li ha visti crescere e diventare grandi celebrit\u00e0."}
{"id": "5276827", "revid": "741864", "url": "https://it.wikipedia.org/wiki?curid=5276827", "title": "Terry Gray", "text": "Carriera.\nTerry Gray gioc\u00f2 a livello giovanile per tre formazioni affiliate ai Montreal Canadiens nelle principali leghe canadesi, la Quebec Junior Hockey League e l'Ontario Hockey Association. Esord\u00ec fra i professionisti nella stagione 1956-1957 e negli anni successivi gioc\u00f2 per numerose squadre delle leghe minori come la Quebec Hockey League, American Hockey League, Eastern Hockey Professional League e Western Hockey League.\nGray esord\u00ec in National Hockey League nella stagione 1961-1962 giocando 42 partite con la maglia dei Boston Bruins in prestito da Montr\u00e9al. Dal 1962 al 1966 vest\u00ec per quattro stagioni la maglia degli As de Qu\u00e9bec esordendo anche con i Canadiens nel campionato 1963-64. Nel 1966 pass\u00f2 all'organizzazione dei Detroit Red Wings giocando in AHL con i Pittsburgh Hornets, formazione con cui vinse nel 1967 la Calder Cup.\nNell'estate del 1967 Gray in occasione dell'NHL Expansion Draft fu selezionato dai Los Angeles Kings, formazione per cui gioc\u00f2 una sola stagione. Fino al 1971 vest\u00ec invece la divisa dei St. Louis Blues dividendo il tempo fra la prima squadra e i farm team nelle leghe minori. Concluse la propria carriera nel 1975 dopo alcune esperienze da allenatore e da giocatore per formazioni dell'AHL e CHL."}
{"id": "5276828", "revid": "339392", "url": "https://it.wikipedia.org/wiki?curid=5276828", "title": "Astana-BePink Womens Team", "text": ""}
{"id": "5276829", "revid": "1745361", "url": "https://it.wikipedia.org/wiki?curid=5276829", "title": "Coscienza (disambigua)", "text": ""}
{"id": "5276833", "revid": "140509", "url": "https://it.wikipedia.org/wiki?curid=5276833", "title": "Sienteme, It's Time to Land", "text": "Sienteme, It's Time to Land \u00e8 il quarto album del cantautore italiano Alan Sorrenti, pubblicato dalla Harvest Records nel 1976.\nFu registrato al Wally Haider di San Francisco, tranne il brano \"Sienteme\" registrato al Chantalain Studio di Roma.\nTracce.\nTesti e musiche di Alan Sorrenti"}
{"id": "5276841", "revid": "767487", "url": "https://it.wikipedia.org/wiki?curid=5276841", "title": "Seabird", "text": "I Seabird sono un gruppo musicale alternative rock statunitense originario di Independence (Kentucky) e attivo dal 2004."}
{"id": "5276843", "revid": "287204", "url": "https://it.wikipedia.org/wiki?curid=5276843", "title": "L'azzurro del cielo", "text": "L'azzurro del cielo \u00e8 un romanzo di Georges Bataille scritto nel 1935, ma pubblicato solo nel 1957.\n\u00c8 il racconto di qualche mese della vita d'eccessi di Henri Troppmann (una sorta di alter ego dell'autore) a Londra, Parigi, Barcellona (durante la guerra civile spagnola) e Treviri in compagnia delle amiche Dirty, Lazare e X\u00e9nie, preso dall'ozio nevrotico e dal disgusto per un mondo che si appresta a lanciarsi nel baratro della guerra. Attraverso sbronze, deliri, notti in bianco e riti strani vicini alla necrofilia, il protagonista \u00e8 alla ricerca nel torbido di una forma di purezza.\nJean-Luc Godard ne legge un passo nel film \"\u00c9loge de l'amour\" (2001)."}
{"id": "5276844", "revid": "726373", "url": "https://it.wikipedia.org/wiki?curid=5276844", "title": "M\u00edrame cuando te hablo", "text": "M\u00edrame cuando te hablo \u00e8 una webserie spagnola del 2014.\nTrama.\nUn gruppo di sordi spagnoli che vanno a vivere delle avventure in un appartamento di Madrid.\nProduzione.\nNata da un'idea dell'associazione IDENDEAF. Gli attori sono tutti appartenenti alla comunit\u00e0 sorda spagnola. \u00c8 la prima web serie nata per approfondire la conoscenza della comunit\u00e0 e della cultura sorda.\nGrazie ai premi ed alle partecipazioni dei festival internazionali di web serie ed anche di un buon successo riscosso tra i critici ed il pubblico, la societ\u00e0 Idendeaf annuncia la produzione di una seconda stagione della serie."}
{"id": "5276845", "revid": "287204", "url": "https://it.wikipedia.org/wiki?curid=5276845", "title": "Bottoms Up (Obie Trice)", "text": "Bottoms Up \u00e8 il terzo album in studio del rapper statunitense Obie Trice, pubblicato nel 2012."}
{"id": "5276846", "revid": "70149115", "url": "https://it.wikipedia.org/wiki?curid=5276846", "title": "Harajuku Lovers Tour 2005", "text": ""}
{"id": "5276869", "revid": "767487", "url": "https://it.wikipedia.org/wiki?curid=5276869", "title": "Piya Ka Ghar", "text": "Piya Ka Ghar \u00e8 un film del 1972 diretto da Basu Chatterjee."}
{"id": "5276876", "revid": "767487", "url": "https://it.wikipedia.org/wiki?curid=5276876", "title": "Hurricane Chris", "text": "Biografia.\nOriginario della Louisiana, ha debuttato nel maggio 2007 col singolo \"A Bay Bay\". Nell'agosto seguente ha pubblicato il suo primo mixtape in collaborazione con Don Cannon. Nell'ottobre 2007 ha pubblicato il suo primo album per una major: si tratta di \"51/50 Ratchet\" (J Records/Polo Grounds Music), che ha raggiunto la posizione #24 della classifica Billboard 200.\nIl suo secondo album, che non ha avuto il successo sperato, \u00e8 uscito nel marzo 2009.\nNel 2010 ha pubblicato alcuni mixtape.\nNel 2014 ha pubblicato il singolo \"Ratchet\" (feat. Boosie Badazz), che anticipa il suo terzo disco \"Return of the Hurricane\"."}
{"id": "5276878", "revid": "155634", "url": "https://it.wikipedia.org/wiki?curid=5276878", "title": "Futboll Klub Partizani 2008-2009", "text": ""}
{"id": "5276880", "revid": "123694575", "url": "https://it.wikipedia.org/wiki?curid=5276880", "title": "Episodi di K.C. Agente Segreto (prima stagione)", "text": "La \"prima stagione\" di K.C. Agente Segreto \u00e8 in onda negli Stati Uniti su Disney Channel dal 18 gennaio 2015, in Italia dal 24 aprile dello stesso anno.\nL'episodio 22, \"La sera di Halloween\", in Italia viene trasmesso per errore il 23 marzo 2016. \nLa prima missione.\nTrama.\nK.C Cooper \u00e8 una ragazza quindicenne che vive a Washington con il fratello Ernie e i suoi genitori Craig e Kira che sono in realt\u00e0 delle spie sottocopertura. Nonostante si sia sempre considerata una ragazza normale, scopre che i suoi genitori sono delle spie e che hanno bisogno del suo talento per una missione.\nTutta la famiglia in squadra.\nTrama.\nK.C vuole dimostrare ai genitori che anche Ernie ha le capacit\u00e0 per entrare nell'Organizzazione ma Kira e Craig non sono d'accordo e cos\u00ec prendono un robot di nome Judy (giovane unit\u00e0 digitale in incognito) che affianchi K.C nelle missioni. Tuttavia, quest'ultima, racconta a Ernie tutta la verit\u00e0 sul conto dello spionaggio e assegna lui una missione per dimostrare a tutti che il fratello pu\u00f2 essere una spia. Nonostante la perfetta pianificazione della missione, i ragazzi falliscono. Per fortuna Ernie, grazie al suo talento da informatico, ritrova il ladro e lo stende, guadagnandosi cos\u00ec un posto da spia nell'Organizzazione. Nel frattempo Judy diventa parte della famiglia Cooper, che racconta al vicinato di averla adottata per tenere la copertura.\nDammi una K! Dammi una C!\nInfo.\nCraig vuole passare pi\u00f9 tempo con Ernie. Nel frattempo Marisa vuole che K.C. pratichi cheerliding con lei e K.C. accetta, per\u00f2 solo per passare pi\u00f9 tempo con lei, ma si ritrova in una missione in un aeroporto e lascia Marisa sola. Quest\u2019ultima si arrabbia ma K.C. le mostra un libro di buoni di amicizia che non lasciano altra scelta a Marisa se non perdonarla.\nPrigionieri.\nTrama.\nCraig e Kira vengono rapiti e tenuti progioneri da Regina Tesoro, una ricca criminale che vende pericolosi gadget ai nemici dell'Organizzazione e che vuole testare uno dei suoi macchinari su di loro. K.C. ed Ernie, rimasti soli in casa, dovranno raggiungere la base di Regina Tesoro prima che sia troppo tardi, aiutati da Nonna Gayle e Nonno Pops, ex-spie dell'Organizzazione.\nUna foto bomba.\nTrama.\nMarissa viene nominata finalista a un concorso fotografico con una foto di K.C ma Craig ricorda alla figlia che l'amica non pu\u00f2 presentarsi al concorso con una sua foto perch\u00e9 \u00e8 una spia. K.C tenta cos\u00ec di sabotare Marissa cancellando la foto dal suo computer ma non ci riesce e l'amica si arrabbia con lei perch\u00e9 non pu\u00f2 dirgli la verit\u00e0. Poco dopo K.C si traveste da chef in un ristorante cinese per catturare due nemici ma caso vuole che anche Marissa sia presente e la scopre. K.C si trova costretta a raccontarle tutto e viene obbligata dai genitori a usare lo spray della memoria per cancellarle quel ricordo. K.C. finge di spruzzarglielo, cos\u00ec Marissa, all'insaputa di Craig, Kira, Ernie e Judy \u00e8 a conoscenza del segreto: in questo modo K.C. non dovr\u00e0 pi\u00f9 mentire alla sua migliore amica. Intanto Craig e Ernie tentano di sfruttare Judy per fare le faccende domestiche ma vengono scoperti da Kira.\nLo stile ritrovato.\nTrama.\nK.C. riceve un nuovo gadget dall'Organizzazione, con cui ferisce per sbaglio Ernie. Cos\u00ec viene obbligata a sostituirlo durante la missione, dove dovr\u00e0 dirigere sua madre dal camper computerizzato, cosa che di solito sta Ernie. Dopo aver fallito, perde la fiducia in s\u00e9 stessa e si ritrova incapace nel fare tutto quello che faceva prima, sia le azioni da spia sia le sue qualit\u00e0 naturali. Aiutata da Marissa, riesce a ritrovare il suo stile perduto e torna la K.C. di prima. Nel frattempo Ernie approfitta della sua condizione per farsi assistere da Kira.\nLa principessina di pap\u00e0.\nTrama.\nI Cooper devo ospitare il Principe Promomomo nella loro casa per proteggerlo da un tentato assassinio. K.C finisce per innamorarsene ma Craig le impedisce di frequentarlo perch\u00e9 \u00e8 troppo protettivo nei confronti della figlia. Tuttavia, i due continuano a frequentarsi ma quando un uomo tenta di assassinare il principe e K.C lo combatte, il principe pu\u00f2 tornare alla sua vita, ma promettendo che non si dimenticher\u00e0 mai di lei e di quello che fa per il suo paese\nIl tema di Marisa.\nTrama.\nMarisa consegna un tema in cui racconta tutto dell'ultima missione di K.C. Riusciranno a riprenderlo prima che sia troppo tardi? Nel frattempo Trudy, un'amica-nemica di Judy arriva in citt\u00e0.\nSpia contro spia.\nTrama.\nErnie si fidanza con Jolie (Bella Thorne), una simpatica e attraente ragazza, che va a genio a tutti tranne che a K.C. Quest'ultima trova strano che una ragazza come Jolie si interessi al suo goffo e sbadato fratello e comincia a pensare che Jolie nasconda qualcosa. Craig pensa che la figlia abbia la Spia-noia, un'ansia compulsiva che colpisce molte spie, mentre Ernie si arrabbia con la sorella perch\u00e9 pensa che Jolie non sia veramente interessata a lui. Nonostante tutti non le credano, K.C. ha ragione: Jolie \u00e8 una spia nemica che si \u00e8 avvicinata a Ernie solo per neutralizzare K.C. Una volta scoperta la sua vera identit\u00e0, K.C. la attira nella sua scuola con una trappola, ma l'altra si rivela un'abile combattente. Dopo un duro combattimento, sembra che Jolie abbia la meglio, per\u00f2 all'ultimo momento K.C. riesce a tramortirla con il suo braccialetto da spia. Infine K.C. fa pace con il fratello e Jolie viene arrestata.\nCuriosit\u00e0.\nBella Thorne in questo episodio recita nel ruolo di Jolie. Precedentemente lei e Zendaya, che interpreta K.C. nella serie, avevano recitato insieme da protagoniste nella serie A tutto ritmo. Inoltre le due attrici sono migliori amiche anche nella vita reale.\nDoppio gioco (parte 1).\nTrama.\nPARTE 1A\nK.C deve completare una missione al fianco di Brett Willis, una spia-junior come lei, che \u00e8 stato nominato dall'Organizzazione Spia-junior dell'anno. All'inizio K.C. lo trova fastidioso ma finisce per innamorarsene. Tuttavia Brett \u00e8 interessato a Marissa, non a lei. Durante la missione, K.C. e Brett si confessano i reciproci sentimenti. Cos\u00ec Marissa e Brett si lasciano e Brett si mette con K.C.\nNel frattempo, la famiglia Cooper viene minacciata da un vecchio amico/nemico di Craig: Zane Willis. Egli un tempo era il suo migliore amico ma anche innamorato di Kira: quando quest'ultima prefer\u00ec Craig a lui decise di diventare una spia nemica. \nPARTE 1B\nCraig, dopo aver rivelato a Kira di non aver ucciso Zane, decide con la moglie di prendere precauzioni per non esser trovati, rivelando l'intera storia ai figli. Nel frattempo Brett e Marissa si fidanzano. Quando per\u00f2 a Marissa non piace pi\u00f9, Brett si fidanza sul serio con K.C., innamoratasi di lui nel frattempo, che dopo aver combattuto contro spie nemiche in una sala da ballo si confessano i loro sentimenti. Brett per\u00f2, dopo aver fatto ricerche e detto ai Cooper che Zane \u00e8 in Africa, rivela che in realt\u00e0 \u00e8 suo figlio.\nDoppio gioco (parte 2).\nTrama.\nBrett propone a K.C. di andare a un concerto notturno di Beyonc\u00e9 a New York, ma in realt\u00e0 \u00e8 una trappola: Brett rapisce K.C. e la intrappola in una stalla. Scopre cos\u00ec che Brett \u00e8 il figlio di Zane e che si era infiltrato nell'Organizzazione al fine di distruggere i Cooper. Nel frattempo Zane costruisce un robot con le sembianze di K.C., chiamato Bernice, che condivide tutte le abilit\u00e0 e i ricordi con K.C. Bernice viene mandata a casa dei Cooper, che la scambiano per K.C. La vera K.C. invece rimane intrappolata nella stalla di Zane.\nDoppio gioco (parte 3).\nTrama.\nSono passate due settimane dall'arrivo di Bernice e Marissa \u00e8 l'unica che inizia a sospettare che ci sia qualcosa che non va con la nuova K.C. Proprio mentre anche gli altri iniziano a sospettare qualcosa Marissa scopre che la vera K.C. \u00e8 stata catturata e portata nella stalla di Zane dove viene rinchiusa anche lei. Mentre Brett e Bernice si dirigono all'Organizzazione per attuare il loro piano, K.C. e Marissa riescono a liberarsi e a fermare Brett. Nel frattempo Craig e Kira hanno ormai capito che qualcosa non quadra e si dirigono all'Organizzazione per affrontare le due K.C. Zane invece ha preso in ostaggio Ernie e Judy, che vengono salvati dall'intervento di Craig. K.C. viene riconosciuta dai suoi genitori e Bernice viene neutralizzata e arrestata. Mentre Brett scappa e Zane viene catturato, K.C. ringrazia prima i genitori e dopo Marissa per averla riconosciuta.\nUna vacanza in appostamento.\nTrama.\nK.C. non vede l'ora di partire con l'amica Marissa in vacanza a Miami, ma suo padre le rovina i piani dicendo che l'Organizzazione le ha assegnato una missione. Durante l'appostamento in furgone K.C. viene a sapere che in realt\u00e0 non era stata richiamata dall'Organizzazione ma solo da suo padre che non fidandosi delle capacit\u00e0 atletiche di Ernie ha preferito avere lei come spalla, fratello e sorella. Dopo aver tenuto il broncio, supereranno le loro divergenze per catturare il fuggitivo. Ernie in particolare far\u00e0 tutto da solo stupendo la sorella per la sua capacit\u00e0 di cavarsela anche al di fuori del suo ruolo di \"ragazzo del computer\".\nCani da guardia contro ficcanaso.\nTrama.\nNel quartiere di K.C. avviene un furto dai Goldfeder: la ragazza convince il padre a organizzare una ronda di quartiere unendo le forze di tutto il vicinato. Craig propone di installare delle semplici luci nei giardini di casa e collegarli tramite email alla polizia che interverr\u00e0 in caso di necessit\u00e0, ma K.C. non \u00e8 della stessa opinione e decide di prendere in mano la situazione formando un gruppo di ronda tutto suo: i \"cani da guardia\". La strategia dei cani da guardia \u00e8 quella di sorvegliare le case da vicino. Contro i cani da guardia intervengono \"i ficcanaso\", il gruppo formato da Craig, Ernie e un loro vicino, che verr\u00e0 corrotto da Craig a rubare nella loro casa. Nel frattempo a scuola Judy \u00e8 corteggiata da un suo compagno e fa di tutto per fargli capire che lei non \u00e8 interessata, coinvolgendo Petey Goldfeder. A fine episodio compariranno i Pentatonix che si esibiranno con una canzone di Ariana Grande, Problem, chiamati da Judy al Froyo Loco per dire a Petey, nel frattempo innamoratosi di lei, che non prova niente per lui. \nUn'amica speciale.\nTrama.\nK.C. \u00e8 in missione con Kira per trovare Eliza Montgomery, la figlia del Presidente, che entrer\u00e0 in sintonia con K.C. K.C. dovr\u00e0 scegliere se adempiere ai suoi doveri da spia o restare leale alla sua nuova amica.\nUna missione difficile: Prima parte.\nTrama.\nL'Altro Lato \u00e8 un'agenzia di spie nemiche, nemica per eccellenza dell'Organizzazione. Quest'ultima ha scoperto che l'Altro Lato sta reclutando nuove potenziali spie all'interno di un carcere femminile. K.C. e Kira dovranno infiltrarsi nel carcere: la prima finge di essere una nuova carcerata di nome Pupazzo mentre la seconda diventa una guardia. All'interno del carcere, K.C. (sotto le spoglie di Pupazzo) deve guadagnarsi il rispetto delle altre prigioniere per poi diventare la pi\u00f9 temibile. In questo modo K.C. diventer\u00e0 la prescelta per andare all'Altro Lato: cos\u00ec l'Organizzazione non dovr\u00e0 preoccuparsi di nuovi agenti nemici. Ma il tutto diventa molto complicato e K.C. si rende conto che questa \u00e8 una missione pi\u00f9 difficile del solito. Infine K.C. viene scelta dall'Altro Lato, ma al contrario da come pensava deve continuare la missione: sotto le spoglie di Pupazzo, deve trasferirsi alla base dell'Altro Lato, questa volta senza l'aiuto di sua madre. Nel frattempo Judy deve sopportare il fastidioso vicino Petey Goldfeder e la visita di Marissa, chiamata da lei come babysitter per evitare guai dopo una minaccia di Petey.\nUna missione difficile: Seconda parte.\nTrama.\nDopo essere riuscita a entrare sotto copertura dall'Altro Lato, K.C. si ritrover\u00e0 faccia a faccia con il suo ex partner ed ex fidanzato Brett che lavora per l'Altro Lato come istruttore. Nonostante un primo momento di esitazione il ragazzo la coprir\u00e0 nella sua missione in quanto ancora innamorato di lei. K.C. gli propone di ritornare all'Organizzazione ma lui declina l'invito coprendola nella sua fuga e promettendole di rincontrarsi in una nuova missione. Nel frattempo a casa Judy vuole preso un cane e Craig le prende un cane robot.\nK.C. e la donna scomparsa.\nTrama.\nI Cooper vanno in vacanza in un hotel in riva al mare per riposarsi dallo stress delle missioni. Tuttavia K.C. si caccia nei guai: dopo aver conosciuto la simpatica Signora Vandervoort nella hall dell'hotel, K.C. nota che il giorno dopo la Signora Vandervoort \u00e8 scomparsa e nessuno sa parlarne. Perci\u00f2 decide di indagare e scopre che i responsabili della scomparsa sono i nipoti di Vandervoort, Gabriel e Sarah Andrews, arrabbiati per non aver ricevuto il patrimonio nel testamento. K.C., aiutata dalla famiglia, si cimenter\u00e0 in inseguimento in mongolfiera per salvare la Signora Vandervoort.\nIl ballo delle debuttanti.\nTrama.\nKira porta K.C. con l'inganno a un ballo delle debuttanti dicendo alla figlia che devono trovare un colpevole nel gal\u00e0. Kira infatti vorrebbe continuare la tradizione di famiglia e che K.C. vincesse il premio come miglior debuttante. Durante il gal\u00e0 arriva persino Marissa e K.C. combina un guaio non sapendo della bugia della madre. Kira si vede costretta a rivelare tutto. Dopo un primo momento di arrabbiatura, K.C. capisce che il ballo era un evento importante per la madre. Cos\u00ec porta avanti la tradizione familiare e Kira, corrompendo il giudice, riesce a far vincere K.C., che porta l'abito ereditato dalla bisnonna.\nK.C. ragazzo macho.\nTrama.\nA seguito della scomparsa di uno studente in un'Accademia militare maschile, K.C. ed Ernie si infiltrano nell'accademia travestendosi da ragazzi membri dell'istituto. K.C. scopre che il ragazzo non \u00e8 stato rapito bens\u00ec si \u00e8 nascosto volontariamente nei locali caldaia della scuola per nascondersi da alcuni studenti bulli. Infatti, alcuni studenti si divertono a torturare il nuovo arrivato pi\u00f9 imbranato e sembra che stavolta la scelta sia caduta proprio sul povero Ernie! Nel frattempo Kira e Craig, invece di avere del tempo romantico, vengono costretti da Judy a passare diversamente il tempo.\nJudy in fuga.\nPrima parte.\nK.C. organizza una festa di compleanno per Judy, che per\u00f2 non \u00e8 soddisfatta. La piccola non si sente normale come gli altri poich\u00e9 non sa quali sono le sue origini. K.C., desiderando il riconoscimento di Judy (che ormai considera come una sorella minore), fa delle ricerche con Ernie e rintraccia la creatrice di Judy: un'ex-agente dell'Organizzazione, Symon\u00e9 Deveraux (interpretata da Raven-Symon\u00e9). Quando era un'agente, Symon\u00e9 aveva sempre preferito non partecipare alle missioni ma creare gadget sempre pi\u00f9 innovativi e utili. Scoprendosi un'abile e brillante inventrice, Symon\u00e9 aveva deciso di creare J.U.D.Y. (Giovane Unit\u00e0 Digitale in Incognito), ma fu obbligata a lasciare l'Organizzazione e nascondersi quando venne minacciata da Christos Markos, un criminale con l'intenzione di usare le capacit\u00e0 di Judy per scopi malvagi. K.C. ed Ernie rintracciano Symon\u00e9 e scoprono che ha vissuto negli ultimi anni rinchiusa in casa, sparita completamente dalla circolazione. K.C. scopre che \u00e8 molto impacciata e non ci va subito d'accordo. Alla fine riesce a convincerla a riunirsi con Judy. Quando accade per\u00f2 K.C. si rende conto di aver commesso uno sbaglio: Judy e Symon\u00e9 sono troppo unite e adesso Judy passa tutto il tempo con lei invece che con K.C.\nLe due sorelle hanno un diverbio, durante il quale Judy accusa K.C. di aver trovato Symon\u00e9 solo per soddisfare il suo ego invece che per farle un favore. K.C. dice a Judy che non sono pi\u00f9 sorelle. Questo convince la piccola robot a scappare e a rifugiarsi a casa di Symon\u00e9, che per\u00f2 pare intenta a voler creare un robot ancora pi\u00f9 avanzato di Judy, un po' come per sostituirla. A questo punto Judy se ne va in strada, dove viene raggiunta da Christos Markos e i suoi scagnozzi. Markos, spiando Symon\u00e9, ha scoperto dove si trovava Judy: adesso vuole che lei si unisca alla sua causa malvagia e collabori con lui usando le sue abilit\u00e0. Judy, capendo che Markos la ammira veramente, lo segue spontaneamente, mentre K.C. si accorge dell'assenza di Judy a casa Cooper e va a cercarla a casa di Symon\u00e9. Sia K.C. sia Symon\u00e9 si rendono conto di aver urtato i sentimenti di Judy e, dopo aver scoperto che si trova con Markos, partono per andare a salvarla. Nel frattempo, Ernie comincia a costruire trappole da spia, con risultati disastrosi. Le sue trappole si ritorcono contro di lui e lo feriscono, cos\u00ec Kira lo costringe a rinunciare, soprattutto dopo che una delle sue trappole lancia in aria Petey Goldfeder, mentre Marissa diventa impiegata al Froyo Loco non facendo niente e per non essere licenziata ripetutamente cancella la memoria del capo Paul con lo spray di K.C.\nSeconda parte.\nJudy viene portata da Markos in una base in Alaska. L\u00ec la piccola si rende conto di aver fatto la scelta sbagliata ma prima di poter scappare viene spenta da Markos. K.C. e Symon\u00e9 nel frattempo si travestono da inservienti per infilitrarsi in un ufficio di agenti nemici e scoprire dove si trova Judy. Symon\u00e9 \u00e8 molto nervosa in quanto non ha mai partecipato a una missione sul posto e rischia di rovinare tutto. Ma fortunatamente K.C. risolve tutto e scopre la posizione di Judy prima che gli agenti nemici le aggrediscano. In Alaska, Markos clona gli ingranaggi di Judy e crea delle nuove robot simili a lei ma non perfette. K.C. e Symon\u00e9, dopo aver perso la loro slitta, raggiungono la base a piedi facendo gioco di squadra. Markos si rende conto che non pu\u00f2 creare un'altra Judy cos\u00ec immobilizza quella vera e cerca di distruggerla, ma il pronto intervento di K.C. e Symon\u00e9 la salva. Symon\u00e9 dimostra il suo coraggio mettendo K.O. gli agenti di Markos, mentre quest'ultimo viene preso da K.C. Judy e K.C. fanno pace e si rinconciliano come sorelle mentre Symon\u00e9 rientra nell'Organizzazione, stavolta come vera agente, promettendo di rimanere in contatto con K.C. e Judy, in cui ha trovato delle nuove amiche. Mentre Ernie chatta con una ragazza sul suo videogioco preferito; dopo aver scoperto che la ragazza \u00e8 Marissa, concorda con lei di non dire a niente a K.C. della situazione per non renderla ancora pi\u00f9 imbarazzante. Ovviamente i due non escono insieme. Infine Judy \u00e8 felice di festeggiare il suo compleanno per ricordare le sue origini ma anche per celebrare la sua nuova vita con i Cooper.\nLa sera di Halloween.\nTrama.\nK.C. e Marissa organizzano una festa di Halloween e K.C. perde il suo braccialetto da spia. Intanto Ernie e Judy vanno in missione a New York, dove vivono Emma e Zuri Ross della serie (Jessie), e un siero contenente DNA di lupo ferisce addosso a Ernie, mentre K.C ricatta Petey per aver rubato le caramelle. \nFratelli in disaccordo.\nTrama.\nK.C. ed Ernie devono bloccare un ladro in un caveau sorvegliando da delle videocamere. Mentre litigano, non si accorgono che il ladro li ha ingannati con un filmato delle videocamere falso. Cos\u00ec, quando vanno a controllare dove si trovi, rimangono intrappolati nel caveau senza via d'uscita, con l'ossigeno in procinto di finire. Judy si scarica e i due fratelli cominciano a litigare. Nel frattempo Craig e Kira interrompono la loro cena per correre a salvare i figli, mentre K.C. ed Ernie pensano che il tutto sia uno scherzo dei genitori al fine di farli collaborare. Infine K.C. ed Ernie scoprono insieme il codice con cui aprire la porta del caveau e capiscono che insieme sono pi\u00f9 forti e che nonostante litighino si vogliono bene.\nIl regalo di Natale di K.C..\nTrama.\nK.C. spiega a Judy, che festeggia il primo Natale con loro, che \u00e8 eccezionale a fare regali. Ma in realt\u00e0 invita il nonno Earl dai Cooper. Craig non lo sopporta perch\u00e9, essendo un medico, crede che il lavoro da commercialisti sia stupido. Mentre Judy crede che il giudaismo derivi dal suo nome, dopo un'affermazione di Marissa, K.C. e Craig devono salvare Ernie e Kira da dei criminali, facendo per\u00f2 scoprire il loro segreto al nonno ed eliminandogli la memoria. Durante lo scarto dei regali, tra i Cooper, il nonno e Marissa, Ernie riceve delle cuffiette, il Nonno Earl ritenta di dare un regalo a Judy e K.C. regala al padre una cornice con una foto di lui e il nonno.\nK.C. e Brett: capitolo finale - parte 1.\nK.C., in procinto di andare in campeggio con un amico per cui ha una cotta ricambiata, riceve la visita di Brett, intenzionato a ucciderla per ordine dell'Altro Lato. Ma tra i due riscocca la scintilla e K.C. decide di far vivere temporaneamente Brett nell'armadio. Intanto la mamma di Kira arriva dai Cooper perch\u00e9 il marito deve uscire fuori citt\u00e0 per una missione e racconta a Ernie e Judy delle sue missioni passate.\nK.C. e Brett: capitolo finale - parte 2.\nK.C. e Brett credono che Ursula Timmcoy, la spia nemica e fidanzata di Brett sia morta. Ma quando si ripresenta al Froyo Loco, i due scappano con Ernie e Marissa allo chalet di quest'ultima, al confine col Canada. Cos\u00ec Ernie scopre che Marissa sa del loro segreto e che inoltre lei ha sbagliato chalet. Mentre K.C. e Brett si confessano i reciproci sentimenti, l'ex-fidanzata di Brett attacca ed Ernie salva Marissa facendo l'eroe. Dopo un lungo combattimento, che porter\u00e0 alla fuga della nemica, Brett se ne va in Canada lasciando una triste K.C., che ore pi\u00f9 tardi, insieme alla sua famiglia, verr\u00e0 licenziata dall'Organizzazione per aver aiutato Brett e confiscato il braccialetto da spia da Beverly, capo dell'Organizzazione. Inoltre Judy viene assegnata a un'altra famiglia di spie."}
{"id": "5276881", "revid": "112104250", "url": "https://it.wikipedia.org/wiki?curid=5276881", "title": "Cimaferle", "text": "Cimaferle \u00e8 una frazione del comune di Ponzone, posizionata lungo la Strada Provinciale 210 Acqui - Palo, a 690 m s.l.m."}
{"id": "5276882", "revid": "93556", "url": "https://it.wikipedia.org/wiki?curid=5276882", "title": "Bhagyashree", "text": "\u00c8 nota soprattutto per aver recitato con Salman Khan nel musical sentimentale Maine Pyar Kiya, che le ha valso nel 1990 il Filmfare Award per la miglior attrice debuttante."}
{"id": "5276884", "revid": "767487", "url": "https://it.wikipedia.org/wiki?curid=5276884", "title": "Maine Pyar Kiya", "text": "Maine Pyar Kiya \u00e8 un film del 1989 diretto da Sooraj R. Barjatya.\nTrama.\nLa storia narra di due famiglie. Il padre di Suman la porta a casa del cognato. Lo Sunam conosce Perm il figlio della cognata e si innamorano. Nel finale succede qualcosa di inaspettato...ce la faranno i due protagonisti?"}
{"id": "5276886", "revid": "1073227", "url": "https://it.wikipedia.org/wiki?curid=5276886", "title": "Mary J. Blige &amp; Friends", "text": "Mary J. Blige &amp; Friends \u00e8 un album discografico di raccolta della cantante statunitense Mary J. Blige, pubblicato nel 2006. Il disco contiene diversi duetti ed \u00e8 stato venduto esclusivamente attraverso Circuit City."}
{"id": "5276887", "revid": "155634", "url": "https://it.wikipedia.org/wiki?curid=5276887", "title": "Futboll Klub Partizani 2009-2010", "text": ""}
{"id": "5276888", "revid": "965985", "url": "https://it.wikipedia.org/wiki?curid=5276888", "title": "(You Make Me Feel like) a Natural Woman", "text": ""}
{"id": "5276891", "revid": "1573940", "url": "https://it.wikipedia.org/wiki?curid=5276891", "title": "Chiesa di San Giacomo di Labouheyre", "text": "La chiesa di San Giacomo di Labouheyre (in francese \"\u00c9glise Saint-Jacques de Labouheyre\") \u00e8 un edificio di culto cattolico situato nel comune francese di Labouheyre, nel dipartimento delle Landes.\nStoria e descrizione.\nLa chiesa, costruita in \"garluche\", era originariamente in stile romanico. Venne ricostruita tra la fine del XV secolo e l'inizio del XVI, in stile gotico.\nLa torre campanaria faceva parte degli antichi bastioni del borgo, ora distrutti. La chiesa sub\u00ec un ulteriore ampliamento con trasformazioni nel 1863: furono aggiunte due cappelle laterali di altezza pari a quella della navata, nella quale furono aperte nuove finestre e parimenti nel coro, fu aperta una nuova porta sul lato ovest del campanile, poste o rifatte volte di ogiva, rinforzate le pareti esterne con contrafforti.\nVi si trovano simboli di pellegrinaggio, come le conchiglie che ornano all'esterno la voltina del portale o una testa di pellegrino scolpita in pietra. Infatti la chiesa costituisce una meta intermedia sulla \" Via Turonensis\", uno dei percorsi per San Giacomo di Compostella in Francia."}
{"id": "5276922", "revid": "110157", "url": "https://it.wikipedia.org/wiki?curid=5276922", "title": "Museo del fantastico e della fantascienza", "text": "Il Mu.fant (abbreviazione di Museo del fantastico e della fantascienza) \u00e8 un piccolo museo della citt\u00e0 di Torino, il primo in Italia interamente dedicato a tematiche fantastiche e fantascientifiche. Vi si trovano collezioni che afferiscono alle differenti espressioni del genere fantastico-fantascientifico: letteratura, cinema, fumetto, collezionismo, modellismo, televisione, illustrazione. La nascita del museo \u00e8 stata promossa da Riccardo Valla, presidente del comitato di gestione fino al 2013, anno della sua scomparsa.\nStoria.\nIl Mu.fant \u00e8 nato nel 2009 ad opera di due esperti e appassionati, Silvia Casolari e Davide Monopoli, che hanno coinvolto nel progetto altri esperti e collezionisti. Il museo costituisce un esperimento \"bottom up\", \"dal basso\", in quanto la sua creazione \u00e8 avvenuta attraverso il lavoro volontario dei suoi creatori e la partecipazione spontanea di tutti gli altri collaboratori. Nel corso del tempo, il museo \u00e8 andato arricchendosi di materiali provenienti dalle collezioni dei fondatori e dalle collezioni di amici e sostenitori, nonch\u00e9 appassionati del genere fantastico e fantascientifico.\nCollezione.\nLa collezione permanente del museo include 5.000 pezzi e oggetti: libri, illustrazioni, manifesti, locandine, modelli, dischi, gadget, francobolli, riviste.\nLa collezione \u00e8 alquanto eterogenea: materiali ottocenteschi, soprattutto libri illustrati e non, stampe e cartoline; riviste di fantascienza pulp di inizio Novecento; oggetti, modelli e riviste degli anni cinquanta, come i primi robot giapponesi e le prime riviste italiane di fantascienza, sezioni specifiche dedicate alle serie cinematografiche e televisive degli anni sessanta e settanta, come Star Trek e Guerre stellari, sezioni dedicate a tematiche specifiche, come i robot, le citt\u00e0 del futuro, gli alieni, Jules Verne, la televisione italiana di fantascienza, la proto fantascienza italiana, ecc.\nDelle collezioni fa parte anche una piccola biblioteca con circa 3.000 libri e 2.000 fumetti. Tutte le collezioni sono di propriet\u00e0 dei fondatori e dei numerosi collezionisti che fanno parte del comitato organizzativo."}
{"id": "5276923", "revid": "92723", "url": "https://it.wikipedia.org/wiki?curid=5276923", "title": "Vaani Kapoor", "text": "\u00c8 nota soprattutto per il suo ruolo nel film Shuddh Desi Romance, che le ha valso nel 2014 il Filmfare Award per la miglior attrice debuttante."}
{"id": "5276932", "revid": "767487", "url": "https://it.wikipedia.org/wiki?curid=5276932", "title": "Sette uomini d'oro nello spazio", "text": "Sette uomini d'oro nello spazio \u00e8 un film fantascientifico del 1979 diretto da Alfonso Brescia.\nTrama.\nTerra (ora ribattezzata \"Sol 3\"), anno 2312. Il pianeta \u00e8 venduto a un despota malvagio di nome Kress, che vola presto su \"Sol 3\" per avviare la raccolta di schiavi umanoidi da vendere ai suoi omologhi. A difendere \"Sol 3\" contro il nuovo proprietario \u00e8 il gentile professor Maury e la sua banda di amici umani e robot. Maury e i suoi difensori cercano di recuperare il pianeta da Kress e dal suo esercito cyborg.\nProduzione.\nI costumi, gli effetti speciali e parte del cast furono riutilizzati dai precedenti film \"Cosmo 2000 - Battaglie negli spazi stellari\" e \"La guerra dei robot\" per ridurre al minimo i costi.\nDistribuzione.\nIl film \u00e8 conosciuto anche col sottotitolo \"Odissea solitaria\", mentre nei paesi di lingua inglese \u00e8 noto come \"Star Odyssey\" o \"Space Odyssey\".\nLa pellicola \u00e8 entrata nel pubblico dominio negli Stati Uniti (ma non in Italia)."}
{"id": "5276937", "revid": "82165298", "url": "https://it.wikipedia.org/wiki?curid=5276937", "title": "Colours (Ayumi Hamasaki)", "text": "Colours \u00e8 il quindicesimo album in studio della cantante giapponese Ayumi Hamasaki, pubblicato nel 2014.\nTracce.\nTutti i testi sono stati scritti da Ayumi Hamasaki."}
{"id": "5276941", "revid": "110157", "url": "https://it.wikipedia.org/wiki?curid=5276941", "title": "Indira Gandhi National Open University", "text": "L'Indira Gandhi National Open University o brevemente IGNOU \u00e8 un'universit\u00e0 nazionale per la formazione a distanza con sede nella citt\u00e0 di New Delhi.\nStoria.\nIntitolata all'ex primo ministro Indira Gandhi, venne fondata nel 1985 con un budget di 20 milioni di rupie indiane, assegnatole dal Parlamento dell'India con l\"'Indira Gandhi National Open University Act, 1985\" (IGNOU Act 1985). L'IGNOU \u00e8 gestita dal governo centrale indiano."}
{"id": "5276947", "revid": "1305772", "url": "https://it.wikipedia.org/wiki?curid=5276947", "title": "Metatron (disambigua)", "text": ""}
{"id": "5276962", "revid": "827882", "url": "https://it.wikipedia.org/wiki?curid=5276962", "title": "Sacrifist", "text": "Sacrifist \u00e8 il secondo album in studio del progetto musicale statunitense Praxis, pubblicato nel 1994."}
{"id": "5276963", "revid": "76963", "url": "https://it.wikipedia.org/wiki?curid=5276963", "title": "Donna McKechnie", "text": "Carriera.\nDebutt\u00f2 a Broadway nel 1961, nella produzione originale del musical Premio Pulitzer \"How to Succeed in Business Without Really Trying\", per poi unirsi al cast del tour statunitense del musical di Stephen Sondheim \"How to Succeed in Business Without Really Trying\" nel 1963. Nel 1966 torna a Broadway con \"A Joyful Noise\" e nuovamente nel 1968 con \"The Education of H*Y*M*A*N K*A*P*L*A*N.\" Sempre nel 1968 recita con la star di Broadway Ethel Merman nella produzione di \"Call Me Madam\" a St. Louise. Nel 1968 arriva il primo grande successo a Broadway con il musical \"Promises, Promises\": McKechnie interpreta la giovane Vivien Della Hoya ed il suo numero che conclude il primo atto, la canzone \"Turkey Lurkey Time\", mette in mostra il suo grande talento nella danza. L'anno successivo debutta a Londra nella prima produzione inglese di \"Promises, Promises\". \"Promises, Promises\" segna anche la prima collaborazione con il coreografo Michael Bennett, di cui sar\u00e0 musa e moglie.\nNel 1970 interpreta Kathy nella produzione originale di Broadway del musical di Stephen Sondheim \"Company\", un ruolo che ha interpretato nuovamente nel tour statunitense del 1971 e a Londra nel 1972 e poi in uno speciale concerto nel 1993 per celebrare l'anniversario del musical; anche \"Company\" \u00e8 stato coreografato da Michael Bennett. Nel 1971 recita con Bernadette Peters nel musical di Leonard Bernstein \"On The Town\" a Broadway, a cui seguono \"Broadway, A Musical Tribute\" (Broadway, 1973), \"Music! Music!\" (New York, 1974) e \"L'opera da tre soldi\" (Williamstown, 1974).\nNel 1974 comincia a collaborare con Michael Bennett nella realizzazione del musical Premio Pulitzer \"A Chorus Line\": interpreta Cassie, un ruolo in larga parte basato sull'esperienze della stessa McKechnie, nei workshop del 1974 e nel 1975, per poi ricoprire ufficialmente il ruolo nella produzione del debutto nell'Off Broadway e Broadway (1975). Il ruolo \u00e8 il suo pi\u00f9 grande successo e per la sua performance vince il Theatre World Award, Drama Desk Award ed il Tony Award alla miglior attrice protagonista in un musical. Interpreta Cassie anche nel tour statunitense del 1976, a Londra nel 1976, nel tour mondiale del 1985, nel tour del quindicesimo anniversario (1985), di nuovo a Broadway nel 1986 e nel concerto del ventesimo anniversario (Londra, 1996).\nAlle molteplici apparizioni in \"A Chorus Line\" alterna anche performance in altri musical a Broadway, Londra e nel resto degli Stati Uniti: \"Cabaret\" con Billy Crystal (Kenley, 1981), \"Wonderful Town\" (Long Beach, 1983), \"The Diary of Adam and Eve\" (St. Louis, 1986), \"Joseph and the Amazing Technicolor Dreamcoat\" (St. Louis, 1986), \"Sweet Charity\" (tour, 1987), \"Annie Get Your Gun\" (tour californiano, 1988; Florida, 1989), \"Can Can\" (Londra, 1988), La Cage aux Folles (Londra, 1989), \"Annie Warbucks\" (Off Broadway, 1993), \"Fiorello!\" (New York, 1994) e State Fair (Broadway, 1996), per cui \u00e8 stata candidata al Drama Desk Award alla miglior attrice non protagonista in un musical.\nNel 1996 recita per la prima di numerose volte nel musical di Stephen Sondheim e James Goldman \"Follies\": interpreta Phyllis Roger Stones in un concerto a Londra con Julia McKenzie e Ron Moody nel 1996, Sally Durant Plummer nel New Jersey nel 1998 e Carlotta nel 2002, 2003 e 2005. Nel frattempo ha recitato anche in altri musical, tra cui \"The Goodbye Girl\" (Filadelfia, 1997), \"Babes in Arms\" (New York, 1999), \"Company\" (1999), A Little Night Music (2000), \"Mack and Mabel\" (Los Angeles, 2000, 2003 e 2004), \"Ten Cents A Dance\" (Williamstown, 2011) e \"Piccole Donne\" (2012). Nel 2015 torna a Broadway per la prima volta in quasi vent'anni con il musical \"The Visit\", di John Kander, Fred Ebb e Terrence McNally. In \"The Visit\" era la sostituta di Chita Rivera nel ruolo protagonista: il musical \u00e8 rimasto in scena per 93 repliche e, dato che la Rivera non si \u00e8 mai assentata, Donna McKechnie non \u00e8 mai andata in scena. Nel 2017 torna sulle scene londinesi per recitare nel musical di un grande eroe come Michael John LaChiusa \"The Wild Party\" accanto a Frances Ruffelle; a dicembre dello stesso anno ha recitato in un revival del musical \"The Pajama Game\" in scena a Washington DC.\nVita privata.\nHa avuto una lunga relazione con Michael Bennett, culminata nel matrimonio nel 1976. Il matrimonio dur\u00f2 solo pochi mesi. Alla fine degli anni settanta le hanno diagnosticato l'artrite reumatoide ma con dieta e terapia \u00e8 riuscita a ballare ancora per molti anni."}
{"id": "5276967", "revid": "827882", "url": "https://it.wikipedia.org/wiki?curid=5276967", "title": "Metatron (Praxis)", "text": "Metatron \u00e8 il terzo album in studio del progetto musicale statunitense Praxis, pubblicato nel 1994."}
{"id": "5276968", "revid": "46291", "url": "https://it.wikipedia.org/wiki?curid=5276968", "title": "Macrocarpaea apparata", "text": "Macrocarpaea apparata \u00e8 una pianta della famiglia Gentianaceae endemica dell'Ecuador.\n\"M. apparata\" \u00e8 stata descritta nel 2003 da Jason R. Grant e Lena Struwe. Il nome della specie deriva dal verbo \"to apparate\" che nei libri di Harry Potter descrive il potere magico di scomparire per riapparire in un diverso luogo. La scelta \u00e8 stata cos\u00ec spiegata dai due studiosi: \"Quando per la prima volta abbiamo trovato questa nuova specie, abbiamo potuto trovare solo esemplari sterili. Dopo aver cercato per tutto il pomeriggio, e solo poco prima crepuscolo, abbiamo finalmente\ntrovato diverse piante fiorite che sembrava si fossero 'materializzate' di fronte a noi, saltando fuori dal nulla\"."}
{"id": "5276972", "revid": "827882", "url": "https://it.wikipedia.org/wiki?curid=5276972", "title": "Mold (Praxis)", "text": "Mold \u00e8 il quarto album in studio del progetto musicale statunitense Praxis, pubblicato nel 1998."}
{"id": "5276978", "revid": "1543377", "url": "https://it.wikipedia.org/wiki?curid=5276978", "title": "Terr\u00e4ngbil m/42 KP", "text": "Lo Terr\u00e4ngbil m/42 KP (Tgbil m/42) era un veicolo trasporto truppe svedese ruotato 4\u00d74, adottato durante la seconda guerra mondiale e continuamente aggiornato fino al ritiro nel 2004.\nStoria.\nL'aumentata mobilit\u00e0 dei carri armati della fine degli anni trenta rese sempre pi\u00f9 difficile per le fanterie mantenere il passo, oltre ad essere sempre esposte al tiro di artiglieria. Poich\u00e9 la seconda guerra mondiale infuriava, non c'era possibilit\u00e0 per le forze armate svedesi di rivolgersi al mercato estero e quindi queste incaricarono nel 1941 la AB Landsverk di estrapolare un trasporto truppe blindando i normali autocarri militari in dotazione.\nLe piastre corazzate venivano fornite da Bofors, AD Landsverk, Br\u00f6derna Hedlund e Karlstads Mekaniska Werkstad alle aziende automobilistiche Volvo e Scania-Vabis per l'assemblaggio finale; queste consegnarono rispettivamente 100 veicoli su telaio Volvo TLV 141, denominati VKP, e 300 esemplari su telaio Scania-Vabis F10, denominati SPK. Dei 300 mezzi Scania-Vabis, 38 non vennero accettati inizialmente dall'esercito a causa della tensione causata dalle saldature sulle piastre in acciaio temprato; il problema venne risolto usando piastre di acciaio dolce e temprando in forni appositi tutto lo scafo dopo l'assemblaggio. I primi \"SPK\" furono consegnati il 9 novembre 1944 ed \"VPK\" il 14 novembre, tutti in carico al reggimento P1. I mezzi divennero immediatamente noti tra le truppe come \"bare\" a causa della loro forma squadrata.\nNegli anni cinquanta i \"Tgbil m/42\" furono modificati con l'installazione di una mitragliatrice binata in ralla sulla cabina, cambiando la denominazione in Tgbil m/42 VKPF e SKPF (\"F\" per \"Fordonsluftv\u00e4rn\", \"veicolo antiaereo\"). Nel 1960 un battaglione con 11 \"SKPF\" venne inviato nel Congo con la missione ONU; i mezzi furono impiegati nei combattimenti intorno a Elizabethville. Per la validit\u00e0 dimostrata sul campo, le Nazioni Unite acquistarono 15 di questi mezzi per equipaggiare i battaglioni irlandese ed indiano. Alcuni \"SKPF\" di surplus dell'ONU furono ricondizionati e ceduti all'Esercito congolese nel 1964-65. Nello stesso periodo 64 \"SKPF\" furono assegnati alla polizia per compiti di ordine pubblico. I \"SKPF\" furono schierati anche dalla Forza di Peacekeeping delle Nazioni Unite a Cipro fino a maggio 1978.\nNel 1971 i \"SKPF\" rimasti andarono ad equipaggiare il Reggimento P18 \"Gotland\", dove con limitate risorse negli anni ottanta furono aggiornati allo standard definitivo; 11 di questi \"Tgbil m/42 E SKPF\" aggiornati vennero assegnati al Reggimento Dragoni della Guardia (K1) di Stoccolma, per la difesa delle sedi istituzionali. I \"m/42\" vennero ritirati definitivamente nel 2004.\nTecnica.\nLo scafo, costituito da piastre saldate opportunamente inclinate, era costituito dal vano motore anteriore; dalla cabina che ospitava capocarro, pilota e mitragliere in ralla; dal vano di combattimento, con panchine per 16 uomini completamente equipaggiati, che sedevano al centro spalla contro spalla. La cabina era dotata di due finestre di guida protette da portelli incernierati superiormente, di due portelli laterali di accesso e di botola sul tettuccio. Il vano di combattimento era a cielo scoperto (poteva essere chiuso con un telone), dotato di portellone posteriore e feritoie per consentire ai fanti di usare le armi personali da bordo.\nLe due versioni differivano per pochi particolari. La differenza maggiore era l'argano applicato sul lato sinistro sul modello Scania, che consentiva il recupero sia in avanti che indietro, mentre sul Volvo il verricello era applicato sulla fiancata destra e lavorava solo in avanti.\nInizialmente forniti disarmati, i \"m/42\" ricevettero due mitragliatrici Ksp m/36 in installazione binata in ralla per il tiro antiaereo, ottenendo i \"Tgbil m/42 VKPF\" e \"SKPF\" (\"F\" per \"Fordonsluftv\u00e4rn\", \"veicolo antiaereo\"). In seguito al ferimento di alcuni mitraglieri in Congo, la postazione in ralla venne dotata sul campo di una scudatura a cielo aperto. Nel 1971, per essere trasferiti nel Gotland ricevettero nuovi freni. Nei primi anni ottanta i mezzi superstiti subirono l'aggiornamento finale: la ricostruzione completa comprese l'installazione di un tettuccio corazzato, il miglioramento delle difese antischeggia, una sezione posteriore accorciata con nuovo portellone di carico, servosterzo, fanalerie a norma per la circolazione stradale. Il numero di soldati trasportati si riduceva cos\u00ec a 7. Per migliorare le prestazioni fuoristrada le ruote gemellate furono sostituite da ruote singole di maggiore sezione. L'armamento venne sostituito con due mitragliatrici Ksp 58 e completato con lanciarazzi fumogeni."}
{"id": "5276993", "revid": "1214201", "url": "https://it.wikipedia.org/wiki?curid=5276993", "title": "Djurg\u00e5rdens Idrottsf\u00f6rening Fotboll Dam", "text": "Il Djurg\u00e5rdens Idrottsf\u00f6rening Fotboll Dam, meglio noto come Djurg\u00e5rdens IF o semplicemente Djurg\u00e5rden, \u00e8 una squadra di calcio femminile svedese, sezione di calcio femminile della societ\u00e0 polisportiva Djurg\u00e5rdens Idrottsf\u00f6rening con sede a Stoccolma. La societ\u00e0 \u00e8 affiliata alla \"Stockholms Fotbollf\u00f6rbund\", un'associazione calcistica che gestisce il calcio nella contea di Stoccolma.\nGioca le partite casalinghe in diverse strutture, all'aperto nello Stockholms Stadion o nel meno capiente Kristinebergs IP, e al coperto nel Johan Bj\u00f6rkmans hall o nel meno capiente Bos\u00f6n Vinnarhallen.\nStoria.\nLa squadra venne fondata nel 2003 quando la sezione di calcio femminile del Djurg\u00e5rdens IF decise di fondersi con quella dell'\u00c4lvsj\u00f6 Allm\u00e4nna Idrottsklubb (\u00c4lvsj\u00f6 AIK), iscrivendosi alla Damallsvenskan, il massimo livello del campionato svedese di calcio femminile, assumendo la denominazione Djurg\u00e5rden/\u00c4lvsj\u00f6. La nuova squadra comprendeva giocatrici provenienti sia dal Djurg\u00e5rden sia dall'\u00c4lvsj\u00f6, come Victoria Svensson, Elin Flyborg, Linda Fagerstr\u00f6m, Ulrika Bj\u00f6rn e Jane T\u00f6rnqvist, con Thomas Dennerby come allenatore. All'esordio in Damallsvenskan nella stagione 2004 il Djurg\u00e5rden/\u00c4lvsj\u00f6 centr\u00f2 la vittoria del campionato, ripetendosi l'anno seguente. Partecip\u00f2 alla UEFA Women's Cup 2004-2005 arrivando in finale, ma venendo sconfitta dalle tedesche del Turbine Potsdam sia nella partita di andata (0-2) sia nella partita di ritorno (1-3). Nell'edizione successiva di UEFA Women's Cup arriv\u00f2 sino alle semifinali, dove viene sconfitta nuovamente dal Turbine Potsdam. Nel triennio 2003-2005 la squadra, oltre ai due campionati, conquist\u00f2 anche due Coppe di Svezia (portando a tre il palmar\u00e8s della societ\u00e0 che era riuscita a vincerla con la precedente denominazione).\nA partire dalla stagione 2007 la societ\u00e0 cambi\u00f2 la propria denominazione in Djurg\u00e5rdens IF DFF. Negli anni successivi inizi\u00f2 il lento declino, occupando posizioni di rincalzo in Damallsvenskan fino alla retrocessione patita al termine della stagione 2012. La societ\u00e0 \u00e8 iscritta da allora all'Elitettan, secondo livello del campionato femminile svedese.\nAlla fine del 2013 la societ\u00e0 divent\u00f2 la sezione femminile del Djurg\u00e5rdens Idrottsf\u00f6rening Fotboll.\nOrganico.\nRosa 2021.\nRosa, ruoli e numeri di maglia estratti dal sito ufficiale, aggiornati al 13 aprile 2021\nRosa 2020.\nRosa, ruoli e numeri di maglia aggiornati al 12 luglio 2020"}
{"id": "5277005", "revid": "1494169", "url": "https://it.wikipedia.org/wiki?curid=5277005", "title": "HMS Leander", "text": "Sei unit\u00e0 della Royal Navy hanno portato il nome di HMS \"Leander\":"}
{"id": "5277006", "revid": "446353", "url": "https://it.wikipedia.org/wiki?curid=5277006", "title": "HMS Leander (1931)", "text": ""}
{"id": "5277008", "revid": "599013", "url": "https://it.wikipedia.org/wiki?curid=5277008", "title": "Andy Russell", "text": "Carriera professionistica.\nRussell fu scelto nel sedicesimo giro del Draft NFL 1963 dai Pittsburgh Steelers. Dopo la sua stagione da rookie si arruol\u00f2 nell'Esercito, facendo ritorno alla squadra nel 1966, dove pass\u00f2 le successive undici stagioni.\nFu uno dei primi membri della famosa difesa di Pittsburgh soprannominata Steel Curtain e fu nominato miglior giocatore della squadra nel 1971. Fu convocato per sette Pro Bowl in carriera e vinse due Super Bowl nel 1974 e 1975. Il 27 settembre 1975 stabil\u00ec il record NFL per i playoff ritornando un intercetto per 93 yard in touchdown nella vittoria sui Baltimore Colts. Tale giocata \u00e8 giudicata da alcuni la pi\u00f9 lunga della storia della NFL in termini di durata."}
{"id": "5277011", "revid": "61051", "url": "https://it.wikipedia.org/wiki?curid=5277011", "title": "Djurg\u00e5rden/\u00c4lvsj\u00f6 AB (calcio femminile)", "text": ""}
{"id": "5277012", "revid": "1442080", "url": "https://it.wikipedia.org/wiki?curid=5277012", "title": "International Basketball Association 1998-1999", "text": "La stagione IBA 1998-99 fu la quarta della International Basketball Association. Parteciparono 10 squadre divise in due gironi.\nRispetto alla stagione precedente si aggiunsero i Billings RimRockers e i Mansfield Hawks. i \"Black Hills Posse\" cambiarono nome in Rapid City Thrillers, mentre i \"St. Paul Slam!\" si trasferirono a Rochester, rinominandosi Rochester Skeeters."}
{"id": "5277013", "revid": "70152089", "url": "https://it.wikipedia.org/wiki?curid=5277013", "title": "Cucina Tex-Mex", "text": ""}
{"id": "5277021", "revid": "443105", "url": "https://it.wikipedia.org/wiki?curid=5277021", "title": "Popolo Amungme", "text": ""}
{"id": "5277022", "revid": "76069", "url": "https://it.wikipedia.org/wiki?curid=5277022", "title": "Movimento Khalifat", "text": ""}
{"id": "5277023", "revid": "443105", "url": "https://it.wikipedia.org/wiki?curid=5277023", "title": "Popolo Mee", "text": ""}
{"id": "5277025", "revid": "443105", "url": "https://it.wikipedia.org/wiki?curid=5277025", "title": "Popolo Asmat", "text": ""}
{"id": "5277027", "revid": "729019", "url": "https://it.wikipedia.org/wiki?curid=5277027", "title": "Landsverk L-30", "text": "Lo Landsverk L-30 era un carro armato leggero svedese degli anni trenta, denominato dalle forze armate Stridsvagn fm/31.\nStoria.\nLa durata e l'efficienza dei treni di rotolamento e dei cingoli dei primi carri armati lasciavano a desiderare, pertanto, al fine di aumentare la velocit\u00e0 di crociera nelle marce di trasferimento, vennero ampiamente sperimentati negli anni trenta veicoli a doppia trazione, ruotata e cingolata, come ad esempio i rivoluzionari carri Christie.\nIn Svezia la AB Landsverk svilupp\u00f2 il carro ruotato/cingolato \"Landsverk L-30\", in parallelo con il pi\u00f9 convenzionale Landsverk L-10, con il quale aveva molte componente in comune. Oltre che l'originale configurazione della trazione, il carro presentava caratteristiche molto avanzate per il tempo, come le lamiere saldate e non rivettate e l'apparato radio. Il mezzo fu progettato dall'ingegnere tedesco Joseph Vollmer. Vollmer aveva precedentemente disegnato i primi carri armati tedeschi A7V e in quel momento era co-proprietario della Deutschen Automobil-Construktionsgesellschaft (DAC). Le clausole del trattato di Versailles vietavano alla Repubblica di Weimar la progettazione e la produzione di carri armati, che quindi dovevano eseguirsi in segreto o all'estero. Proprio per fare questo l'industria meccanica Gutehoffnungsh\u00fctte di Oberhausen acquis\u00ec la svedese AB Landsverk, la quale, nel 1930, riprese i progetti della DAC.\nLe forze armate svedesi ordinarono nel 1931 un esemplare di \"L-30\", denominato \"Stridsvagn fm/31\", che fu consegnato solo alla fine del 1935, insieme a tre L-10, che ricevettero la denominazione dell'esercito Stridsvagn m/31. Il \"L-30\" non fu ritenuto soddisfacente, soprattutto per problemi nel complicato sistema di trasmissione doppio, e non seguirono ordini per veicoli di serie. L'unico esemplare \u00e8 oggi conservato al Museo automobilistico militare svedese di Str\u00e4ngn\u00e4s."}
{"id": "5277046", "revid": "287204", "url": "https://it.wikipedia.org/wiki?curid=5277046", "title": "Saskatchewan Hawks", "text": "I Saskatchewan Hawks sono stati una franchigia di pallacanestro della IBA, con sede a Saskatoon, nel Saskatchewan, attivi dal 1998 al 2002.\nNacquero a Mansfield nell'Ohio nel 1998 come Mansfield Hawks. Vinsero subito il campionato IBA, battendo in finale i Magic City Snowbears.\nSi trasferirono a Saskatoon prima della stagione 1999-2000.\nNel 2002 si trasferirono alla riformata CBA per disputare il loro ultimo campionato."}
{"id": "5277048", "revid": "767487", "url": "https://it.wikipedia.org/wiki?curid=5277048", "title": "John Sands", "text": "Carriera.\nNazionale.\nHa collezionato una presenza con la propria Nazionale."}
{"id": "5277049", "revid": "287204", "url": "https://it.wikipedia.org/wiki?curid=5277049", "title": "Billings RimRockers", "text": "I Billings RimRockers sono stati una franchigia di pallacanestro della IBA, con sede a Billings, nel Montana, attivi tra il 1998 e il 2001.\nScomparvero alla fine della stagione 2000-01."}
{"id": "5277050", "revid": "300067", "url": "https://it.wikipedia.org/wiki?curid=5277050", "title": "Billings Rimrockers", "text": ""}
{"id": "5277051", "revid": "729019", "url": "https://it.wikipedia.org/wiki?curid=5277051", "title": "Federazione pallavolistica della Giordania", "text": "La Federazione giordana di pallavolo (eng. \"Jordan Volleyball Federation\", ara. \u0627\u0644\u0627\u062a\u062d\u0627\u062f \u0627\u0644\u0627\u0631\u062f\u0646\u064a \u0644\u0644\u0643\u0631\u0629 \u0627\u0644\u0637\u0627\u0626\u0631\u0629, JVF) \u00e8 un'organizzazione fondata per governare la pratica della pallavolo in Giordania.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1970."}
{"id": "5277052", "revid": "1272592", "url": "https://it.wikipedia.org/wiki?curid=5277052", "title": "Samuel Widdowson", "text": "Carriera.\nNazionale.\nHa collezionato una presenza con la propria Nazionale."}
{"id": "5277054", "revid": "318922", "url": "https://it.wikipedia.org/wiki?curid=5277054", "title": "Samuel Weller Widdowson", "text": ""}
{"id": "5277055", "revid": "287204", "url": "https://it.wikipedia.org/wiki?curid=5277055", "title": "Federazione pallavolistica del Kazakistan", "text": "La Federazione kazaka di pallavolo (eng. \"Volleyball Federation of the Republic of Kazakhstan\", rus. \"\u0424\u0435\u0434\u0435\u0440\u0430\u0446\u0438\u044f \u0432\u043e\u043b\u0435\u0439\u0431\u043e\u043b\u0430 \u0420\u0435\u0441\u043f\u0443\u0431\u043b\u0438\u043a\u0438 \u041a\u0430\u0437\u0430\u0445\u0441\u0442\u0430\u043d\", VFRK) \u00e8 un'organizzazione fondata per governare la pratica della pallavolo in Kazakistan.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1992."}
{"id": "5277060", "revid": "729019", "url": "https://it.wikipedia.org/wiki?curid=5277060", "title": "Alf Harvey", "text": "Carriera.\nNazionale.\nHa collezionato una presenza con la propria Nazionale."}
{"id": "5277070", "revid": "38120", "url": "https://it.wikipedia.org/wiki?curid=5277070", "title": "Universit\u00e0 di Sofia", "text": "L'Universit\u00e0 di Sofia \u00abS. Clemente di Ocrida\u00bb (in bulgaro: \u0421\u043e\u0444\u0438\u0439\u0441\u043a\u0438 \u0443\u043d\u0438\u0432\u0435\u0440\u0441\u0438\u0442\u0435\u0442 \u201e\u0421\u0432. \u041a\u043b\u0438\u043c\u0435\u043d\u0442 \u041e\u0445\u0440\u0438\u0434\u0441\u043a\u0438\", traslitterato \"Sofijski Universitet\" \u201e\"Sv. Kliment Ohridski\"\") \u00e8 il pi\u00f9 antico istituto universitario in Bulgaria.\nL'edificio ha una superficie di 18.624 m\u00b2 e un totale di 324 locali: \u00e8 stato costruito tra il 1924 e il 1934 con il sostegno finanziario dei fratelli Evlogi Georgiev e Hristo Georgiev, le cui sculture sono visibili sulla facciata.\nL'Universit\u00e0 di Sofia (fondata il 1\u00ba ottobre 1888) ha sedici facolt\u00e0, tre dipartimenti e 21.000 studenti. Dispone anche di una biblioteca universitaria, una editrice universitaria, un centro di calcolo, un centro sportivo e di diverse altre strutture.\nStoria.\nFu fondata il 1\u00ba ottobre del 1888 (dieci anni dopo la liberazione della Bulgaria) quale prima istituzione di istruzione superiore del neonato Paese. Inizialmente aveva quattro professori ordinari, tre professori associati e quarantanove studenti. Fondata come un corso pedagogico superiore, divenne dopo pochi mesi una scuola superiore e una universit\u00e0 nel 1904. Il primo rettore fu il linguista bulgaro Aleksand\u0103r Teodorov-Balan.\nDurante i primi anni della sua esistenza costitu\u00ec tre facolt\u00e0: Storia e Filologia (dal 1888), Matematica e Fisica (dal 1889) e Giurisprudenza (dal 1892). Le materie insegnate fin dal principio furono storia, geografia, slavistica, filosofia e pedagogia, matematica e fisica, chimica, scienze naturali e giurisprudenza. Le prime sedici donne vennero ammesse agli studi nel 1901. Il 25 novembre 1901 del calendario giuliano (8 dicembre gregoriano), il giorno di San Clemente di Ocrida, venne dichiarato festa ufficiale.\nNel 1907 studenti dell'universit\u00e0 fischiarono il principe Ferdinando I durante l'apertura del Teatro Nazionale con gravi conseguenze: la chiusura dell'universit\u00e0 per sei mesi e il licenziamento di tutti i docenti. La crisi rimase irrisolta fino al gennaio 1908, quando il nuovo governo di Aleksand\u0103r Malinov riapr\u00ec l'universit\u00e0.\nAll'inizio delle guerre balcaniche l'Universit\u00e0 di Sofia contava 1.379 studenti (725 uomini e 654 donne). Una quarta facolt\u00e0 venne fondata nel 1917, la facolt\u00e0 di Medicina, mentre negli anni venti furono fondate le facolt\u00e0 di Agraria (1921), di Medicina Veterinaria e di Teologia (1923).\nNel 1922\u20131923 l'Universit\u00e0 di Sofia contava 111 ordinari, 205 associati e 2.388 studenti, di cui 1.702 uomini e 686 donne.\nLa prima pietra del nuovo edificio dell'universit\u00e0 fu posta il 30 giugno 1924. I fondi vennero garantiti dai fratelli Evlogi Georgiev e Hristo Georgiev. Il rettorato \u00e8 stato costruito secondo i piani iniziali dell'architetto francese Henri Br\u00e9an\u00e7on, che aveva vinto il bando per la costruzione nel 1907: furono sviluppati da Nikola Lazarov e revisionati da Jordan Milanov, che diresse anche la costruzione, ma mor\u00ec prima dell'inaugurazione ufficiale dell'edificio il 16 dicembre 1934.\nDopo i cambiamenti politici del 9 settembre 1944 e la nascita della Repubblica Popolare di Bulgaria radicali modifiche vennero effettuate nel sistema universitario del Paese. Tra il 1944 e il 1945 l'universit\u00e0 contava 182 ordinari, 286 associati e 13.627 studenti. I professori contrari all'ideologia comunista vennero rimossi e sostituiti da colleghi conformati alle direttive del partito. Vennero istituite cattedre a forte connotazione politica e l'intero sistema universitario nazionale venne modellato sull'esempio sovietico. Nel 1947 vennero fondate tre nuove facolt\u00e0: Silvicoltura, Zootecnia e Economia. Negli anni immediatamente seguenti e nei decenni successivi avvennero numerosi altri cambiamenti: in particolare diversi dipartimenti si distaccarono dall'Universit\u00e0 di Sofia per formare nuove istituzioni. Dal 2015 il rettore \u00e8 Anastas Gerdzhikov.\nLe Montagne dell'Universit\u00e0 di Sofia sull'isola Alessandro I in Antartide hanno ricevuto questo nome per commemorare il centenario dell'universit\u00e0 e come apprezzamento del suo contributo all'esplorazione antartica."}
{"id": "5277078", "revid": "287204", "url": "https://it.wikipedia.org/wiki?curid=5277078", "title": "Federazione pallavolistica delle Kiribati", "text": "La Federazione gilbertese di pallavolo (eng. \"Kiribati National Volleyball Federation\", KNVF) \u00e8 un'organizzazione fondata per governare la pratica della pallavolo nelle Kiribati.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 2000."}
{"id": "5277079", "revid": "318922", "url": "https://it.wikipedia.org/wiki?curid=5277079", "title": "Alfred Harvey", "text": ""}
{"id": "5277083", "revid": "767487", "url": "https://it.wikipedia.org/wiki?curid=5277083", "title": "Fod\u00e9 Camara (calciatore 1988)", "text": "Carriera.\nNazionale.\nHa esordito in Nazionale nel 2012."}
{"id": "5277084", "revid": "72396", "url": "https://it.wikipedia.org/wiki?curid=5277084", "title": "Eau de Gaga", "text": "Eau de Gaga \u00e8 la seconda fragranza dalla cantante statunitense Lady Gaga. L'annuncio e i dettagli della fragranza sono stati annunciati sul suo sito Haus Laboratories. Le note della fragranza sono viola bianca, lime, e pelle, ed \u00e8 adatto sia per gli uomini che per le donne.\nSecondo la \"Washington Jewish Week\", \"Eau de Gaga\" \u00e8 stato il decimo profumo pi\u00f9 venduto del 2014, con un fatturato stimato di 23.000 unit\u00e0.\nSviluppo.\nNel mese di agosto 2014, attraverso i social network, Lady Gaga ha annunciato che il suo secondo profumo della Haus Laboratories in collaborazione con Coty, Inc. \u00e8 chiamato Eau De Gaga. Ha anche rivelato la prima immagine promozionale del servizio fotografico in cui la cantante appare insieme a molti uomini seminudi; questo rappresenta come la fragranza possa essere usata da entrambi i sessi. La campagna pubblicitaria \u00e8 stata diretta e fotografata da Steven Klein, che aveva lavorato anche con il suo primo profumo, \"Lady Gaga\" \"Fame\". \n\u00c8 stato rilasciato nel mese di settembre in Italia, Francia, Polonia, Germania, Regno Unito, Spagna e altri paesi europei. In Asia, Oceania, Russia, Danimarca e anche in alcuni paesi europei \u00e8 stato rilasciato nel mese di novembre. Negli Stati Uniti e in Canada, \"Eau de Gaga\" \u00e8 arrivato nei negozi il 15 gennaio 2015.\nProfumo e confezione.\nLa bottiglia di \"Eau de Gaga\" \u00e8 nera allo scopo di simulare l'estetica sia maschile che femminile, ed \u00e8 confezionata in una scatola rossa rettangolare. Nella parte anteriore della scatola si legge \"Eau de Gaga: Parigi New York 001\". Il 001 riferisce che questo profumo \u00e8 il primo di tutta la collezione, che \u00e8 ancora da continuare. C'\u00e8 anche una crema per il corpo e un gel per la doccia che viene venduto separatamente dal profumo. Le bottiglie sia per la lozione che per il corpo e gel doccia sono sottili ed entrambi hanno lo stesso disegno della scatola come la fragranza. La fragranza \u00e8 disponibile in 15ml, 30ml, 50ml e 75ml. Sia la lozione per il corpo e il gel per la doccia da 75ml e 200ml. \nDistribuzione e promozione.\nNel mese di agosto 2014, Gaga ha presentato la prima immagine promozionale per la fragranza. Essa mostra la cantante in un abito lungo con ampi spacchi laterali distesa su molti uomini seminudi. Questo rappresenta che il profumo \u00e8 adatto sia per gli uomini che per le donne. In seguito, il manifesto ufficiale \u00e8 stato rivelato da Gaga tramite i suoi social network. Il 19 settembre 2014, \u00e8 stato rilasciato un video commerciale, dove Gaga appare con lunghi capelli biondi e un abito scollato, in cima a una pila di modelli maschili a torso nudo, mentre il suo duetto con Tony Bennett, \"I Can't Give You Anything But Love\" si sente in sottofondo. Il video in bianco e nero \u00e8 lungo un minuto ed \u00e8 stato girato e diretto da Steven Klein. "}
{"id": "5277089", "revid": "123390487", "url": "https://it.wikipedia.org/wiki?curid=5277089", "title": "Federazione pallavolistica della Corea del Sud", "text": "La Federazione sudcoreana di pallavolo (eng. \"Korea Volleyball Federation\", kor. \"\ud55c\uad6d\ubc30\uad6c\uc5f0\ub9f9\", KOVO) \u00e8 un'organizzazione fondata nel 2004 per governare la pratica della pallavolo in Corea del Sud.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1959."}
{"id": "5277090", "revid": "287204", "url": "https://it.wikipedia.org/wiki?curid=5277090", "title": "Azaria", "text": ""}
{"id": "5277091", "revid": "690118", "url": "https://it.wikipedia.org/wiki?curid=5277091", "title": "Kulspruta m/36", "text": ""}
{"id": "5277092", "revid": "767487", "url": "https://it.wikipedia.org/wiki?curid=5277092", "title": "Hawaii (film 2013)", "text": "Hawaii \u00e8 un film del 2013 scritto e diretto da Marco Berger.\nTrama.\nMartin, un ragazzo che ha appena perso la nonna e cacciato fuori di casa da un suo zio, arriva nella sua citt\u00e0 natale con la speranza di trovare una sua zia che non vede da tempo. Tuttavia scopre che la zia si \u00e8 sposata, vendendo la casa e senza lasciare alcun indirizzo o numero di telefono. Si ritrova cos\u00ec senza un soldo, n\u00e9 un posto dove andare. Incomincia a dormire in un luogo abbandonato, trovando un letto tra le rovine di un edificio e inizia a guadagnare qualche soldo con lavori occasionali. Dopo un po' di tempo, incontra Eugenio, un compagno d'infanzia che lo assume. Martin non vuole ammettere la sua triste condizione e mente continuamente sulla sua abitazione. Eugenio scopre la situazione di Martin e lo ospita a casa sua per l'estate.\nIn un primo momento Eugenio non sembra ricordare molto di Martin, ma a poco a poco ricominciano a parlare dei ricordi di quando entrambi erano bambini. Eugenio comprende l'attrazione che prova nei confronti dell'ospite, ma cerca di controllarsi, visto che non vuole far credere al ragazzo di approfittarsi della sua situazione finanziaria. A questo, si aggiunge il timore di non essere ricambiato da Martin, oppure che il ragazzo ricambi ma che lo faccia soltanto perch\u00e9 si sente in debito con lui. In realt\u00e0 Martin \u00e8 attratto da Eugenio, ma non sa dell'omosessualit\u00e0 dell'amico. Inoltre, dato la sua situazione finanziaria, non vuole approfittare della sua gentilezza.\nIl rapporto tra Eugenio e Martin diventa sempre pi\u00f9 intenso e ambiguo, e per i ragazzi diventa sempre pi\u00f9 difficile nascondere l'attrazione che hanno per l'altro. Un giorno, mente Martin deve spostare alcuni mobili, entra nella camera del padrone di casa, vedendo accidentalmente alcuni disegni di uomini nudi sulla scrivania dell'amico. Eugenio, imbarazzato, cerca di non parlare al ragazzo della sua sessualit\u00e0. I sospetti diventano sempre pi\u00f9 certezze, fino a diventare una forte conferma quando Martin si spoglia davanti a Eugenio, causando il suo ennesimo imbarazzo. \nMartin, sicuro della sessualit\u00e0 di Eugenio, lo bacia il mattino successivo, certo di essere ricambiato. Eugenio, senza dare alcuna spiegazione, lo respinge, facendo rimanere male il ragazzo. Durante il pomeriggio, Eugenio scopre della partenza di Martin, lasciandolo solo. Lo cerca per diversi giorni, ma non riesce in alcun modo a trovarlo. Al suo posto, trova alcuni oggetti che usavano da bambini, tra cui un visore View-Master. Pochi giorni dopo, Martin ritorna a casa di Eugenio, portando un altro visore con lui. I due si guardano e successivamente si baciano, pronti a cominciare una vera relazione."}
{"id": "5277094", "revid": "1474249", "url": "https://it.wikipedia.org/wiki?curid=5277094", "title": "Lesley Fera", "text": "Biografia.\n\u00c8 nota principalmente per aver interpretato il ruolo della madre di Spencer nel telefilm \"Pretty Little Liars\".\nL'attrice ha avuto ruoli ricorrenti anche nelle serie televisive \"24\", \"\" e \"Southland\", oltre ad aver recitato in un alcune produzioni teatrali.\nDoppiatrici italiane.\nNelle versioni in italiano dei suoi lavori, Lesley Fera \u00e8 stata doppiata da:"}
{"id": "5277096", "revid": "287204", "url": "https://it.wikipedia.org/wiki?curid=5277096", "title": "Federazione pallavolistica della Corea del Nord", "text": "La Federazione nordcoreana di pallavolo (eng. \"The Volleyball Association of the D.P.R. Korea\") \u00e8 un'organizzazione fondata per governare la pratica della pallavolo in Corea del Nord.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1955."}
{"id": "5277097", "revid": "767487", "url": "https://it.wikipedia.org/wiki?curid=5277097", "title": "Guy-Michel Landel", "text": "Carriera.\nNazionale.\nHa esordito in Nazionale nel 2013."}
{"id": "5277098", "revid": "690118", "url": "https://it.wikipedia.org/wiki?curid=5277098", "title": "Kulspruta m/14-29", "text": ""}
{"id": "5277099", "revid": "729019", "url": "https://it.wikipedia.org/wiki?curid=5277099", "title": "Federazione pallavolistica del Kuwait", "text": "La Federazione kuwaitiana di pallavolo (eng. \"Kuwait Volleyball Association\", KVA) \u00e8 un'organizzazione fondata per governare la pratica della pallavolo in Kuwait.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1964."}
{"id": "5277100", "revid": "228587", "url": "https://it.wikipedia.org/wiki?curid=5277100", "title": "Sam Palatnik", "text": "Biografia.\nGrande maestro dal 1978, vinse quattro medaglie d'oro con l'URSS in due campionati del mondo a squadre per studenti: a Teesside nel 1974 (oro di squadra e individuale) e a Caracas nel 1976 (oro di squadra e individuale).\nIl suo miglior risultato \u00e8 considerato il secondo posto nel fortissimo torneo di Kiev del 1978, dietro ad Oleksandr Beljav'skyj ma davanti a 14 GM, tra cui Volodymyr Savon, Hennadij Kuz'min, Lev Al'burt e Oleh Romany\u0161yn;\nNegli anni novanta \u00e8 emigrato negli Stati Uniti stabilendosi nel Tennessee. Da alcuni anni risiede nel Maryland, dove \u00e8 istruttore di scacchi presso la University of Maryland.\nIn agosto 2006 ha partecipato al torneo rapid (15') \"Chess Cruise GM Odessa-Istanbul\", giocato da dodici grandi maestri su una nave da crociera in navigazione sul Mar Nero tra Odessa, sua citt\u00e0 natale, e Istanbul. Il torneo \u00e8 stato vinto con ampio margine da Vasyl' Ivan\u010duk (10 su 11), Palatnik si \u00e8 classificato sesto su 12 partecipanti.\nSull'apertura di re Palatnik ha adottato spesso la difesa Alekhine (1. e4 Cf6), ottenendo numerosi successi. \nNel 2009 la FIDE lo ha nominato \"Senior Trainer\" (Istruttore Senior)."}
{"id": "5277101", "revid": "599013", "url": "https://it.wikipedia.org/wiki?curid=5277101", "title": "Abdoulaye Ciss\u00e9 (calciatore 1996)", "text": "Carriera.\nNazionale.\nHa esordito in Nazionale nel 2013."}
{"id": "5277102", "revid": "287204", "url": "https://it.wikipedia.org/wiki?curid=5277102", "title": "Le spie (film)", "text": ""}
{"id": "5277103", "revid": "92723", "url": "https://it.wikipedia.org/wiki?curid=5277103", "title": "Vladimir Andrejevi\u010d Savon", "text": ""}
{"id": "5277106", "revid": "62004", "url": "https://it.wikipedia.org/wiki?curid=5277106", "title": "Aniello Langella", "text": "Biografia.\nAniello inizia a ballare all' et\u00e0 di sette anni come Ballerino di danze latino-americane, e a Sarno vince a soli nove anni la sua prima competizione.\nNel 2000 a Sarajevo vince il campionato del mondo IDSF per le danze latine nella categoria Junior, ed essendo rimasto colpito dalla situazione post-bellica, devolve l'intero montepremi in beneficenza.\nNel 2012 in coppia con Krystyna Moshenska a Vienna vince il suo primo campionato del mondo per Amatori nelle danze latino-americane nella categoria adulti. Riconferma il titolo l'anno successivo nel 2013 a Berlino, e per la terza volta nel 2014 a Ostrava.\nNell'anno 2015, in coppia con Vera Bondareva dopo solo quattro mesi di pratica insieme, vince il Grand Slam di Helsinki.\nAttualmente balla in competizioni di coppia con Andra Vaidilaite, gi\u00e0 vice campionessa del mondo con Maurizio Vescovo per 4 Anni.\nRappresenta l'Italia per conto della associazione sportiva Italian Masters of World Dance."}
{"id": "5277107", "revid": "1870123", "url": "https://it.wikipedia.org/wiki?curid=5277107", "title": "Naby Ke\u00efta", "text": "Caratteristiche tecniche.\nKeita \u00e8 un centrocampista versatile e duttile tatticamente, capace di giocare sia da mezzala che da vertice basso. Bravo tecnicamente, fa del dinamismo e dell'intensit\u00e0 i suoi punti di forza. Inoltre \u00e8 dotato di un ottimo dribbling essendo fisicamente un calciatore brevilineo, ci\u00f2 gli permette di saltare facilmente gli avversari.\nCarriera.\nClub.\nInizi: Istres e Salisburgo.\nDopo essere cresciuto calcisticamente in patria nelle file del Horoya, squadra della sua citt\u00e0 natale Conakry nonch\u00e9 capitale della Guinea, viene acquistato nel 2013 dall'Istres, squadra della seconda serie francese. Il 22 novembre dello stesso anno, debutta ufficialmente contro il N\u00eemes. Conclude la sua prima stagione da professionista realizzando 4 reti in 24 presenze, venendo acquistato nell'estate 2014 dal Salisburgo.\nIl 26 luglio 2014 esordisce nel campionato austriaco contro il Wiener Neustadt, diventando velocemente titolare e disputando due stagioni con i colori della squadra austriaca, durante le quali scende in campo 81 volte e va a segno in 20 occasioni.\nRB Lipsia.\nIl 20 giugno 2016 passa ai tedeschi del RB Lipsia, neopromossi in Bundesliga, per circa 15 milioni di euro, firmando un quadriennale. Il 10 settembre 2016, alla seconda giornata della Bundesliga 2016-2017, nella gara casalinga del RB Lipsia contro il Borussia Dortmund, segna il gol della vittoria per 1-0 dei sassoni, suo primo gol con la nuova maglia. Nella stagione 2017-2018 il giocatore milita nuovamente nelle file del Lipsia, con il quale conclude il campionato al sesto posto.\nLiverpool.\nIl 28 agosto 2017 viene ufficializzato il suo trasferimento al Liverpool per la cifra di circa 65 milioni di euro, ma soltanto a partire dalla stagione successiva (2018-2019), rimanendo perci\u00f2 per un'altra stagione a Lipsia. Indossa la maglia numero 8, numero gi\u00e0 dell'ex capitano e bandiera del Liverpool Steven Gerrard, che gli ha concesso di indossarla.\nIl 3 ottobre 2018, durante il match di Champions League 2018-2019 -Liverpool (1-0), Ke\u00efta si accascia a terra, viene trasportato in barella fuori dal San Paolo e viene condotto d'urgenza all'ospedale Antonio Cardarelli. Viene dimesso dopo 24 ore in seguito all\u2019esito negativo di tutti i controlli, tornando a disposizione per la partita contro il Manchester City.\nNazionale.\nIl 28 luglio 2013 debutta con la nazionale guineana nella partita amichevole giocata contro il Mali. Nel gennaio 2015 partecipa alla Coppa d'Africa 2015 con la propria nazionale, venendo tuttavia eliminato al primo turno. Il 12 novembre 2015 realizza la sua prima rete in nazionale (decisiva) contro la Namibia, in un incontro valido per la qualificazione al Mondiale 2018. Il 7 ottobre 2017 nella partita persa in casa per 4-1 contro la Tunisia, indossa per la prima volta la fascia di capitano dei \"Syli Nationale\" (Gli Elefanti Nazionali). Nella medesima partita rimedia la sua prima espulsione in nazionale con un rosso diretto al 94\u00ba minuto.\nStatistiche.\nPresenze e reti nei club.\n\"Statistiche aggiornate al 14 gennaio 2022.\"\nCronologia presenze e reti in nazionale.\n "}
{"id": "5277108", "revid": "287204", "url": "https://it.wikipedia.org/wiki?curid=5277108", "title": "Federazione pallavolistica del Kirghizistan", "text": "La Federazione kirghisa di pallavolo (eng. \"Kirigistan Volleyball Federation\", rus. \"\u0424\u0435\u0434\u0435\u0440\u0430\u0446\u0438\u044f \u0432\u043e\u043b\u0435\u0439\u0431\u043e\u043b\u0430 \u041a\u044b\u0440\u0433\u044b\u0437\u0441\u043a\u043e\u0439 \u0420\u0435\u0441\u043f\u0443\u0431\u043b\u0438\u043a\u0438\", BVA) \u00e8 un'organizzazione fondata per governare la pratica della pallavolo in Kirghizistan.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1991."}
{"id": "5277111", "revid": "287204", "url": "https://it.wikipedia.org/wiki?curid=5277111", "title": "Associazione Calcio Marzoli Pro Palazzolo 1949-1950", "text": "Questa voce raccoglie le informazioni riguardanti l'Associazione Calcio Marzoli Pro Palazzolo nelle competizioni ufficiali della stagione 1949-1950."}
{"id": "5277135", "revid": "1782831", "url": "https://it.wikipedia.org/wiki?curid=5277135", "title": "Statistiche e record dell'Associazioni Calcio Riunite Messina", "text": "Nella presente pagina sono riportate le statistiche nonch\u00e9 record riguardanti l'Associazioni Calcio Riunite Messina Societ\u00e0 Sportiva Dilettantistica, societ\u00e0 calcistica italiana con sede a Messina.\nPartecipazione ai campionati.\nLa tabella fa riferimento a tutte le partecipazioni del Messina e delle societ\u00e0 ad essa collegate nel corso della storia, a partire dalla Prima Divisione 1921-1922, disputata dall'Unione Sportiva Messinese. In particolare, per il periodo compreso tra il 1994 ed il 1997 in cui figuravano due societ\u00e0 (A.S. Messina e U.S. Peloro) si \u00e8 considerata la squadra che disputava il campionato di livello superiore (1994-1995 e 1995-1996: A.S. Messina; nel 1996-1997 entrambe le squadre militavano in CND).\nStatistiche di squadra.\nSerie A.\nIl Messina ha disputato 182 partite ufficiali in Serie A, la prima delle quali venne disputata il 15 settembre 1963 contro la (vittoria dei genovesi per 3-1). L'ultimo incontro disputato in massima serie \u00e8 datato 27 maggio 2007 e venne disputato contro la Roma (incontro perso dai messinesi per 4-3).\nDi seguito il dettaglio statistico dei campionati di Serie A disputati dal Messina.\nCoppa Italia.\nIl Messina ha disputato per la prima volta la Coppa Italia nella stagione 1935-1936. L'allora A.C. Messina disput\u00f2 la competizione per cinque edizioni consecutive, sino al 1939-1940; fu l'A.C.R. Messina a disputare nuovamente la competizione, partecipando consecutivamente dal 1958-1959 al 1967-1968. La stessa A.C.R. Messina disput\u00f2 la Coppa Italia Semiprofessionisti (poi denominata Coppa Italia di Serie C) in 12 occasioni, ed altre 8 volte la Coppa Italia a cavallo tra anni ottanta e novanta. L'A.S. Messina disput\u00f2 per la prima volta anche la Coppa Italia Dilettanti nel 1993-1994 (in totale 4 partecipazioni, fino al 1996-1997), cos\u00ec come l'F.C. Messina Peloro nel 1997-1998. L'F.C. Messina disput\u00f2 anche la Coppa Italia di Serie C dal 1998 al 2001, riuscendo a disputare la Coppa Italia professionisti a partire dal 2001-2002. Tornata tra i Dilettanti, la nuova A.C.R. Messina ha disputato due edizioni della Coppa Italia Serie D sino al 2010-2011.\nDi seguito il dettaglio statistico delle partecipazioni alla Coppa Italia del Messina, aggiornate all'edizione 2010-2011.\nBilancio incontri dal 1929 al 2009.\n\"Aggiornato al 06 luglio 2009\""}
{"id": "5277136", "revid": "889336", "url": "https://it.wikipedia.org/wiki?curid=5277136", "title": "Abdul Aziz Keita", "text": ""}
{"id": "5277144", "revid": "203463", "url": "https://it.wikipedia.org/wiki?curid=5277144", "title": "Semion Palatnik", "text": ""}
{"id": "5277145", "revid": "76963", "url": "https://it.wikipedia.org/wiki?curid=5277145", "title": "Aeri\u00e9l Miranda", "text": "Biografia.\nNata a Dallas, in Texas, Miranda ha vissuto spostandosi tra Boston in Massachusetts e New Orleans in Louisiana. Le sue origini etniche sono molto varie ed includono avi provenienti da Africa occidentale, Portogallo, Francia, Germania e Capo Verde.\nPrima di debuttare nel mondo dello spettacolo come attrice, partecip\u00f2 come concorrente alla quinta stagione del reality show statunitense \"Endurance\" e ad un'edizione per famiglie della competizione \"Fear Factor\"."}
{"id": "5277150", "revid": "144796", "url": "https://it.wikipedia.org/wiki?curid=5277150", "title": "Pontevecchio (Magenta)", "text": ""}
{"id": "5277153", "revid": "1310927", "url": "https://it.wikipedia.org/wiki?curid=5277153", "title": "Boubacar Fofana (calciatore 1989)", "text": "Caratteristiche tecniche.\nGioca come centrocampista difensivo.\nCarriera.\nNazionale.\nHa esordito con la nazionale guineana nel 2014, ed \u00e8 stato convocato l'anno successivo per la Coppa d'Africa 2015."}
{"id": "5277155", "revid": "729019", "url": "https://it.wikipedia.org/wiki?curid=5277155", "title": "Kulspruta m/39", "text": "La Kulspruta m/39 o Ksp m/39 era la denominazione della mitragliatrice media Browning M1919A4 prodotta su licenza in Svezia dalla Carl Gustafs stads gev\u00e4rsfaktori in calibro 6,5 x 55 mm.\nDescrizione.\nL'arma, come l'originale M1919A4, era progettata per l'impiego su mezzi blindati e carri armati, ma poteva essere incavalcata su affusti antiaerei. Era disponibile con finestra di alimentazione sia a destra e che a sinistra del castello. Venne prodotta sia nel calibro 6,5 x 55 mm che nel pi\u00f9 potente 8 \u00d7 63 mm patron m/32&lt;ref name=\"Swedish Kulspruta m/36\"&gt;Swedish Kulspruta m/36, forgottenweapons.com&lt;/ref&gt;, impiegata sulla nuova Kulspruta m/36. A partire dal 1975 le armi vennero ricamerate per la munizione 7,62 \u00d7 51 mm NATO, standard sul fucile d'assalto Ak 4 e sulla mitragliatrice di squadra Ksp 58.\nL'arma ha trovato l'ultimo impiego negli anni novanta sul veicolo da combattimento della fanteria CV-90, con alimentazione da sinistra."}
{"id": "5277157", "revid": "1543377", "url": "https://it.wikipedia.org/wiki?curid=5277157", "title": "Pasquale De Antonis", "text": "I primi anni.\nRivela sin da bambino un interesse particolare per la fotografia, studiando da autodidatta le tecniche fotografiche, dallo scatto alla stampa. Dopo essersi trasferito da Teramo a Pescara nel 1929, nel 1933 inizia a frequentare l'Accademia di Belle Arti a Bologna, dove era andato a lavorare presso lo studio fotografico di un amico del padre, quindi nel 1934 torna a Pescara ed apre uno studio fotografico. Collabora con il pittore Tommaso Cascella con il quale segue le processioni abruzzesi e, da vero pioniere della fotografia antropologica, concentra il proprio interesse verso il mondo contadino e religioso, fissando con la propria macchina fotografica le immagini delle tradizioni popolari. L'interesse verso il folcklore abruzzese lo porta a realizzare una importante indagine di documentazione etnografica, che gli fa guadagnare una certa notoriet\u00e0.\nIl trasferimento a Roma.\nLa dimestichezza nell'uso delle tecniche fotografiche e la sensibilit\u00e0 artistica gli consentono di essere ammesso al Centro Sperimentale di Cinematografia di Roma, e nel biennio 1936-1937 frequenta un corso per operatore cinematografico. A Roma si stabilisce definitivamente nel 1939, rilevando lo studio fotografico del futurista Arturo Bragaglia in piazza di Spagna, che diviene in breve tempo un punto di riferimento per gli incontri culturali. Nella capitale frequenta l'amico e corregionale Ennio Flaiano (che gli dedica anche il racconto \"Le fotografie\"), documenta le mostre d'arte, realizzando un nutrito archivio dell'arte romana, partecipa alla realizzazione di film e si introduce nell'ambiente artistico ed intellettuale, frequentando il Caff\u00e8 Greco di via Condotti. Nel primo dopoguerra \u00e8 considerato uno dei migliori fotografi italiani di opere pittoriche e scultoree, ed un valido ritrattista.\nL'escalation artistica.\nDal punto di vista artistico si rivela fondamentale l'incontro con Luchino Visconti, avvenuto nel 1946, quando il regista milanese commissiona a De Antonis le foto di scena di \"Delitto e castigo\" che si rappresenta al teatro Eliseo. Con Visconti collabora fino al 1965, diventando il pi\u00f9 importante fotografo del cinema e del teatro (le sue opere fotografiche vengono anche premiate alla Biennale di Venezia) e documentando il mondo romano sino agli anni settanta. Negli anni cinquanta, sollecitato dalla giornalista di moda Irene Brin, che incontra nella galleria l'Obelisco di via Sistina di cui \u00e8 cofondatrice, inizia ad occuparsi anche di alta moda.\nCollabora con le pi\u00f9 importanti case editrici, ed in particolare per la Rizzoli realizza le fotografice di luoghi ed opere d'arte, riportate nelle pubblicazioni edite in tutto il mondo. Nel 1965 \u00e8 stato il primo fotografo a riprendere ufficialmente la Cappella Sistina, utilizzando nuove tecniche fotografiche ed il colore. Nel 1988 la sua citt\u00e0 d'origine gli ha assegnato il \"Paliotto d'Oro\", premio riservato ai teramani illustri. Nel centenario della nascita (2008) Roma gli ha dedicato una mostra retrospettiva. Anche Torino nel 2012 dedica una mostra al fotografo teramano. Il fondo fotografico \u00e8 conservato presso il Civico museo biblioteca dell'attore di Genova. Anche il figlio Riccardo (1962), che collabora con il padre per circa venti anni, \u00e8 un valente fotografo."}
{"id": "5277159", "revid": "181867", "url": "https://it.wikipedia.org/wiki?curid=5277159", "title": "Jean Pierre Boyer (politico)", "text": ""}
{"id": "5277160", "revid": "599013", "url": "https://it.wikipedia.org/wiki?curid=5277160", "title": "Fran\u00e7ois Kamano", "text": "Carriera.\nClub.\nDal 2011 al 2014 ha militato in patria nel Satellite FC, per poi venire acquistato dai francesi del .\nHa esordito in Ligue 1 il 9 agosto 2014 contro il Marsiglia e ha messo a segno la sua prima rete il 20 dicembre successivo sul campo del .\nIn due stagioni con la maglia del Bastia ha totalizzato 50 presenze e 8 gol tra tutte le competizioni.\nIl 27 luglio 2016 \u00e8 stato acquistato dal .\nIl 17 luglio 2020 \u00e8 stato acquistato dal .\nNazionale.\nHa esordito nella Nazionale guineana nel 2013.\nStatistiche.\n\"Statistiche aggiornate al 2 marzo 2021.\""}
{"id": "5277161", "revid": "70155410", "url": "https://it.wikipedia.org/wiki?curid=5277161", "title": "De-ashi-barai", "text": ""}
{"id": "5277172", "revid": "44876", "url": "https://it.wikipedia.org/wiki?curid=5277172", "title": "Piacenza Sportiva 1949-1950", "text": "Questa voce raccoglie le informazioni riguardanti la Piacenza Sportiva nelle competizioni ufficiali della stagione 1949-1950.\nStagione.\nNella stagione 1949-1950 il Piacenza disputa il girone B del campionato di Serie C, un girone a 21 squadre e 42 giornate, vinto dal Treviso con 52 punti che ha ottenuto la promozione in Serie B, secondo il Parma con 51 punti, terza la Marzoli di Palazzolo con 49, quarte Libertas Trieste e Marzotto con 48 punti, seste Vita Nova di Ponte San Pietro e Piacenza con 47 punti.\nIn casa piacentina il nuovo presidente Romolo Moizo sceglie nella doppia veste di allenatore e calciatore Bruno Barbieri e rinnova la squadra biancorossa con ben nove nuovi giocatori. La nuova formazione, con l'innesto autunnale dell'oriundo Osvaldo Peretti, dopo un avvio di campionato incerto, ingrana una buona marcia, che la tiene in lotta per la promozione fino ad un mese dal termine del torneo, deciso purtroppo dalle sconfitte con la Mestrina ed il Mantova, una discreta stagione chiusa per\u00f2 con cinque sconfitte. Sugli scudi Angiolo Bonistalli miglior realizzatore di stagione con 16 reti e Angelo Rossetti autore di 13 centri."}
{"id": "5277173", "revid": "36426", "url": "https://it.wikipedia.org/wiki?curid=5277173", "title": "Caccianemici dall'Orso", "text": ""}
{"id": "5277174", "revid": "767487", "url": "https://it.wikipedia.org/wiki?curid=5277174", "title": "Mohammed Diarra", "text": "Carriera.\nNazionale.\nHa esordito in Nazionale nel 2013."}
{"id": "5277177", "revid": "486946", "url": "https://it.wikipedia.org/wiki?curid=5277177", "title": "Lago Afrera", "text": ""}
{"id": "5277179", "revid": "1543377", "url": "https://it.wikipedia.org/wiki?curid=5277179", "title": "Ginnastica ai Giochi della XV Olimpiade - Anelli", "text": "La competizione degli anelli di Ginnastica artistica dei Giochi della XV Olimpiade si \u00e8 svolta al \"T\u00f6\u00f6l\u00f6 Sports Hall\" di Helsinki dal 19 al 21 luglio 1952."}
{"id": "5277181", "revid": "1310927", "url": "https://it.wikipedia.org/wiki?curid=5277181", "title": "Djibril Paye", "text": "Carriera.\nClub.\nDal 2008 al 2014 ha giocato in Moldavia; successivamente si \u00e8 trasferito in Belgio allo .\nNazionale.\nHa esordito in nazionale nel 2014; nel 2015 ha partecipato alla Coppa d'Africa."}
{"id": "5277184", "revid": "36426", "url": "https://it.wikipedia.org/wiki?curid=5277184", "title": "Cattedrale di Notre-Dame-des-Doms", "text": ""}
{"id": "5277189", "revid": "76963", "url": "https://it.wikipedia.org/wiki?curid=5277189", "title": "Carolee Carmello", "text": "Biografia.\nAttiva prevalentemente in campo teatrale, Carolee Carmello ha recitato in numerosi musical, tra cui \"Big River\" (tour americano, 1987), \"City of Angels\" (Broadway, 1989), \"Les Mis\u00e9rables\", \"Kiss Me, Kate\" (Broadway, 1999), \"Elegies for Angels, Punks and Raging Queens\" (New York, 2001), \"The King and I\" (New Jersey, 2002), \"Mamma Mia!\" (Broadway, 2005), \"Lestat\" (Broadway, 2006), \"The Addams Family\" (2010), \"Sister Act\" (Broadway, 2011) e \"\" (Off Broadway, 2016). Per le sue interpretazioni a Broadway ha ricevuto tre candidature al Tony Award. Ha anche recitato in diverse serie televisive, tra cui \"Smash\" e \"Frasier\".\nVita privata.\nHa sposato l'attore Gregg Edelman nel 1995 e hanno divorziato nel 2015. La coppia ha avuto due figli."}
{"id": "5277209", "revid": "228587", "url": "https://it.wikipedia.org/wiki?curid=5277209", "title": "Chauvet", "text": ""}
{"id": "5277211", "revid": "729019", "url": "https://it.wikipedia.org/wiki?curid=5277211", "title": "Azaria, Anania e Misaele", "text": "Azaria, Anania e Misaele (, \"Hanania, Azaria v\u00e8Misha\u00ebl\"), chiamati anche Abdenego, Sadrach e Mesach, sono tre personaggi biblici, la cui storia \u00e8 narrata nel Libro di Daniele.\nStoria.\nDurante il terzo anno di regno di Ioiakim, Nabucodonosor II attacc\u00f2 il regno di Giuda e deport\u00f2 parte dei suoi abitanti; ordin\u00f2 quindi al capo dei suoi funzionari di corte, Asfenaz, di condurgli dei giovani di Giuda di famiglia nobile e intelligenti, cos\u00ec che potessero essere educati nella lingua caldea e servire a corte. Tra questi ragazzi vi erano Azaria, Anania, Misaele e Daniele (che poi sarebbe diventato profeta); Asfenaz decise di cambiare loro il nome assegnandogliene uno caldeo, cos\u00ec \"Daniele\" divenne \"Baltazz\u00e0r\", \"Azaria\" divenne \"Abdenego\", \"Anania\" divenne \"Sadrach\" e \"Misaele\" divenne \"Mesach\".\nDaniele, non volendo contaminarsi con i cibi caldei, ottenne da Asfenaz di poter mangiare, assieme ai suoi tre compagni, solo acqua e legumi per una settimana; dopo questo tempo, Asfenaz vide che i quattro erano pi\u00f9 in carne di tutti gli altri, e acconsent\u00ec a dar loro solo legumi come chiedevano. Terminato il loro periodo di educazione, Asfenaz condusse tutti i giovani da Nabucodonosor, il quale trov\u00f2 che Daniele, Azaria, Anania e Misaele erano pi\u00f9 saggi e intelligenti non solo fra tutti i ragazzi, ma anche fra tutti i dotti del suo regno.\nSogno di Nabucodonosor.\nSuccessivamente, Nabucodonosor fece un sogno che lo agit\u00f2 terribilmente; chiese consiglio ai suoi dotti caldei, che per\u00f2 non seppero dargli spiegazioni. Furioso, ordin\u00f2 che tutti gli studiosi del regno fossero messi a morte. Daniele, ricercato come tutti gli altri, convinse il capo delle guardie Arioch a condurlo dal re, e promise al re che, se gli avesse dato tempo, gli avrebbe spiegato il suo sogno. Nabucodonosor acconsent\u00ec, e Daniele, tornato a casa, spieg\u00f2 la cosa ad Azaria, Anania e Misaele. I quattro giovani pregarono Dio di rivelare loro il significato del sogno per sfuggire alla morte, e Dio lo svel\u00f2 a Daniele con una visione notturna. Ritornato dal re, gli svel\u00f2 il significato del suo sogno; grato, il re fece Daniele governatore della provincia di Babilonia e, su sua richiesta, fece Azaria, Anania e Misaele amministratori di tale provincia.\nFornace ardente.\nIn seguito ancora, Nabucodonosor fece erigere una statua e ordin\u00f2 che tutti i cittadini del suo regno dovevano prostrarsi e adorarla, pena essere gettati in una fornace ardente; alcuni cittadini andarono dunque dal re a informarlo che Azaria, Anania e Misaele non adoravano la statua. Fattili chiamare, Nabucodonosor chiese loro conto di quanto sentito, ed essi lo confermarono. Il re minacci\u00f2 di gettarli nella fornace, al che i tre gli risposero che il loro Dio li avrebbe salvati, ma che se anche non l'avesse fatto, loro non avrebbero comunque adorato la sua statua. \nNabucodonosor li fece immediatamente legare e gettare nella fornace: gli uomini del re che ve li avevano gettati rimasero subito uccisi dalle fiamme, mentre i tre giovani camminavano nel fuoco senza esserne colpiti, lodando e benedicendo il Signore. Ogni volta che qualche uomo del re attizzava il fuoco della fornace, rimaneva ucciso, mentre un angelo di Dio, che era sceso con Azaria, Anania e Misaele, allontanava da loro le fiamme e per loro nella fornace era come se \"soffiasse un vento pieno di rugiada\". Nabucodonosor, sgomento al vedere i tre giovani immuni al fuoco e soprattutto accompagnati da un quarto \"simile nell'aspetto a un figlio di d\u00e8i\", li fece uscire e benedisse a sua volta il loro Dio, decretando che chiunque avesse offeso il loro Dio sarebbe stato fatto a pezzi e la sua casa rasa al suolo.\nInflussi.\nI tre giovani furono ammessi alla corte del re Nabucodonosor in Senna\u00e0r e iniziati allo studio della lingua dei Caldei (). Il profeta ricevette il dono dell'interpretazione di sogni e visioni, che appartiene anche alla tradizione letteraria nota come parafrasi caldea.\nIl \"Trattato sull'Apocalisse\" di Isaac Newton fece un uso costante della parafrasi caldea per l'interpretazione di sogni e visioni dei profeti e dell'apostolo Giovanni, notando la sua sovrapponiblit\u00e0 con le simbologie bibliche. La parafrasi caldea era considerata una fonte esegetica della Sacra Scrittura anche al tempo dell'Italia illuminista."}
{"id": "5277212", "revid": "1543377", "url": "https://it.wikipedia.org/wiki?curid=5277212", "title": "Ginnastica ai Giochi della XV Olimpiade - Cavallo con maniglie", "text": "La competizione del cavallo con maniglie di Ginnastica artistica dei Giochi della XV Olimpiade si \u00e8 svolta al \"T\u00f6\u00f6l\u00f6 Sports Hall\" di Helsinki dal 19 al 21 luglio 1952."}
{"id": "5277213", "revid": "47767", "url": "https://it.wikipedia.org/wiki?curid=5277213", "title": "Sadrach, Mesach e Abdenego", "text": ""}
{"id": "5277214", "revid": "47767", "url": "https://it.wikipedia.org/wiki?curid=5277214", "title": "Sadrach", "text": ""}
{"id": "5277215", "revid": "47767", "url": "https://it.wikipedia.org/wiki?curid=5277215", "title": "Mesach", "text": ""}
{"id": "5277216", "revid": "47767", "url": "https://it.wikipedia.org/wiki?curid=5277216", "title": "Sedrach", "text": ""}
{"id": "5277218", "revid": "115950130", "url": "https://it.wikipedia.org/wiki?curid=5277218", "title": "Gabriele Semeraro", "text": "Fu Sottosegretario allo Spettacolo all'inizio degli anni Sessanta."}
{"id": "5277219", "revid": "47767", "url": "https://it.wikipedia.org/wiki?curid=5277219", "title": "Shadrach", "text": ""}
{"id": "5277220", "revid": "767487", "url": "https://it.wikipedia.org/wiki?curid=5277220", "title": "Rimini Calcio 1949-1950", "text": "Questa voce raccoglie le informazioni riguardanti il Rimini Calcio nelle competizioni ufficiali della stagione 1949-1950."}
{"id": "5277221", "revid": "47767", "url": "https://it.wikipedia.org/wiki?curid=5277221", "title": "Meshach", "text": ""}
{"id": "5277223", "revid": "47767", "url": "https://it.wikipedia.org/wiki?curid=5277223", "title": "Abednego", "text": ""}
{"id": "5277224", "revid": "122475625", "url": "https://it.wikipedia.org/wiki?curid=5277224", "title": "Patina Miller", "text": "Biografia.\nDopo aver studiato teatro musicale alla Universit\u00e0 Carnegie Mellon, Patina \u00e8 una delle tre finaliste per il ruolo di Effie nel film \"Dreamgirls\", un ruolo che alla fine si aggiudicher\u00e0 Jennifer Hudson (che vincer\u00e0 l'Oscar). Sempre nel 2007 recita e canta nella produzione di Central Park del musical \"Hair\", insieme a Jonathan Groff. \nNel 2009 comincia ad interpretare Delores Van Cartier nella produzione londinese del musical Sister Act, per cui viene nominata al Laurence Olivier Award alla migliore attrice protagonista in un musical nel 2010. In questo periodo Patina recita accanto a Whoopi Goldberg (l'originale Delores nel film). Nel 2011 torna a ricoprire il ruolo di Delores a Broadway, per cui vince il Theatre World Award e viene nominata per la prima volta al Tony Award alla miglior attrice protagonista in un musical, oltre che al Drama Desk Award, Outer Critics Circle Award e al Drama League Award. \nNel 2013 torna a Broadway con il musical \"Pippin\" e per la sua performance vince l'Outer Critics Circle Award ed il Tony Award alla miglior attrice protagonista in un musical. Nel 2014 interpreta il Comandante Paylor in \"\", un ruolo che interpreta anche nella seconda parte; sempre nel 2014, Patina interpreta Daisy Grant nella serie televisiva \"Madam Secretary.\"\nVita privata.\nPatina Miller \u00e8 sposata dal 2014 con David Mars e la coppia ha avuto un figlio, Emerson Harper, nato nel 2017.\nDoppiatrici italiane.\nNelle versioni in italiano dei suoi lavori, Patina Miller \u00e8 stata doppiata da:"}
{"id": "5277232", "revid": "1983214", "url": "https://it.wikipedia.org/wiki?curid=5277232", "title": "Memory", "text": "Memory (\"memoria\" in lingua inglese) pu\u00f2 indicare:"}
{"id": "5277236", "revid": "76963", "url": "https://it.wikipedia.org/wiki?curid=5277236", "title": "Jessie Mueller", "text": "Biografia.\nLa sua carriera comincia a Chicago con i musical \"Il Canto di Natale\", \"Guys and Dolls\", \"Il violinista sul tetto\" e \"She Loves Me\", per cui vince il Joseph Jefferson Award alla migliore attrice nel 2011.\nNel 2012 debutta a Broadway con il musical \"On a Clear Day You Can See Forever\", per cui viene candidata al Tony Award alla miglior attrice non protagonista in un musical, senza per\u00f2 vincerlo. Sempre nello stesso anno interpreta Helena nel musical tratto dal romanzo di Charles Dickens \"Il mistero di Edwin Drood\" e Cenerentola nella produzione di Central Park del musical di Stephen Sondheim \"Into the Woods\", recitando accanto a Donna Murphy ed Amy Adams.\nNel 2013 sostituisce Kelli O'Hara nel musical \"Nice Work if you can get it\", per poi lavorare con lei in una versione concertale del musical \"Carousel\" con la New York Philharmonic. Nel 2014 vince il Tony Award alla miglior attrice protagonista in un musical per la sua interpretazione nel ruolo di Carole King nel musical \"\". Per lo stesso musical ha vinto anche un Grammy Award nel 2015 nella categoria \"Best Musical Theater Album\".\nNel 2016 torna a Broadway nel musical \"Waitress\" e per la sua performance viene candidata al Tony Award alla miglior attrice protagonista in un musical. Nel 2018 torna a recitare in un musical con \"Carousel\", in scena a Broadway con il soprano Ren\u00e9e Fleming; per la sua performance \u00e8 nuovamente candidata al Tony Award alla miglior attrice in un musical e vince il Drama Desk Award. Nel 2020 recita per la prima volta a Broadway in un'opera di prosa, il dramma di Tracy Letts \"The Minutes\"."}
{"id": "5277239", "revid": "599013", "url": "https://it.wikipedia.org/wiki?curid=5277239", "title": "J.T. Thomas (giocatore di football americano 1951)", "text": "Carriera professionistica.\nThomas fu scelto nel corso del primo giro (24\u00ba assoluto) del Draft NFL 1973 dai Pittsburgh Steelers. Con essi gioc\u00f2 fino al 1981, vincendo quattro Super Bowl, nelle stagioni 1974, 1975, 1978 e 1979. Nel 1976 fu convocato per il suo unico Pro Bowl. Chiuse la carriera nel 1982 disputando nove partite tra le file dei Denver Broncos."}
{"id": "5277257", "revid": "154893", "url": "https://it.wikipedia.org/wiki?curid=5277257", "title": "Chongriwa na", "text": ""}
{"id": "5277260", "revid": "74801", "url": "https://it.wikipedia.org/wiki?curid=5277260", "title": "Charlotte d'Amboise", "text": "Biografia.\nDebutta a Broadway nel 1983 con il musical \"Cats\", a cui seguono \"Song and Dance\" (Broadway, 1985) e \"Carrie\" (Broadway, 1988). Nel 1989 viene candidata al Tony Award alla miglior attrice protagonista in un musical per la sua interpretazione nella rivista \"Jerome Robbins' Broadway\". A questo primo successo seguono quelli di \"Damn Yankees\" e \"Company\" e nel 1999 interpreta per la prima volta il ruolo di Roxie Hart nel musical \"Chicago\", un ruolo che ha ricoperto pi\u00f9 volte a Broadway, Boston e nei tour statunitensi.\nNel 2000 sostituisce Karen Ziemba in \"Contact\" e nel 2006 interpreta Cassie (il ruolo in cui si esibiva originariamente Donna McKechnie) nel revival di Broadway di \"A Chorus Line\", ottenendo una candidatura al Tony Award alla miglior attrice non protagonista in un musical. Nel 2013 torna a Broadway con il musical \"Pippin\" e resta nel musical fino al termine delle repliche, nel gennaio 2015. \nCharlotte \u00e8 apparsa in diversi film, tra cui \"Uno sguardo dal cielo\" (1996) e \"Frances Ha\" (2012).\nVita privata.\nCharlotte \u00e8 figlia del ballerino e coreografo Jacques d'Amboise e sorella di Christopher e Kate d'Amboise. \u00c8 sposata con l'attore Terrence Mann (suo collega sia in \"Cats\" che in \"Pippin\") dal 1996 e la coppia ha due figlie, Josephine e Shelby."}
{"id": "5277261", "revid": "1299641", "url": "https://it.wikipedia.org/wiki?curid=5277261", "title": "Governo del Nagaland", "text": "Il governo del Nagaland \u00e8 la massima autorit\u00e0 governativa dello Stato indiano del Nagaland e delle sue 11 province.\nCome negli altri stati indiani, il capo di stato \u00e8 il governatore, che \u00e8 nominato dal presidente dell'India su indicazione del governo centrale ed ha un ruolo prevalentemente cerimoniale. Il primo ministro \u00e8 il capo del governo ed \u00e8 incaricato del potere esecutivo. La capitale del Nagaland \u00e8 Kohima ed ospita la Vidhan Sabha (Assemblea legislativa) e il segretariato. La Guwahati High Court, con sede a Guwahati, Assam, ha un distaccamento a Kohima che esercita il potere giudiziario per i casi con giurisdizione nel Nagaland.\nL'assemblea legislativa del Nagaland \u00e8 unicamerale ed \u00e8 formata da 60 membri, che rimangono in carica per 5 anni."}
{"id": "5277263", "revid": "594360", "url": "https://it.wikipedia.org/wiki?curid=5277263", "title": "Coffee Prince 1 hojeom", "text": ""}
{"id": "5277264", "revid": "594360", "url": "https://it.wikipedia.org/wiki?curid=5277264", "title": "Kim Dong Wook", "text": ""}
{"id": "5277265", "revid": "599013", "url": "https://it.wikipedia.org/wiki?curid=5277265", "title": "Glen Edwards", "text": "Carriera professionistica.\nEdwards fu scelto nel Draft NFL 1971 dai Pittsburgh Steelers. Divenne la free safety titolare nel 1973 e l'anno seguente fu premiato come miglior giocatore della squadra. Edwards vinse due titoli con Pittsburgh (il Super Bowl IX e il X) e fu convocato per il Pro Bowl nel 1975 e 1976. In quei Super Bowl comp\u00ec due giocate chiave. Nel Super Bowl IX colp\u00ec il ricevitore dei Minnesota Vikings John Gilliam mentre stava per segnare un touchdown, facendogli sfuggire il pallone dalle mani, che fu recuperato dal compagno cornerback Mel Blount per un intercetto. Nel Super Bowl X, sigill\u00f2 la vittoria di Pittsburgh sigill\u00f2 la vittoria di Pittsburgh intercettando un passaggio del quarterback dei Dallas Cowboys Roger Staubach nella end zone mentre il tempo stava scadendo. Edwards fu scambiato coi San Diego Chargers per una scelta del sesto giro del Draft NFL 1979 nell'agosto del 1978. Con la nuova squadra, fece registrare un intercetto nella famosa vittoria nei playoff 1981-'82, nota come The Epic in Miami."}
{"id": "5277268", "revid": "827882", "url": "https://it.wikipedia.org/wiki?curid=5277268", "title": "Blind Boys of Alabama", "text": ""}
{"id": "5277269", "revid": "767487", "url": "https://it.wikipedia.org/wiki?curid=5277269", "title": "Andaz Apna Apna", "text": "Andaz Apna Apna \u00e8 un film del 1994 diretto da Rajkumar Santoshi."}
{"id": "5277284", "revid": "547034", "url": "https://it.wikipedia.org/wiki?curid=5277284", "title": "Rebecca Luker", "text": "Biografia.\nRebecca Luker nacque a Birmingham e studi\u00f2 all'University of Montevallo, interrompendo temporaneamente gli studi nel 1984 per fare il suo debutto professionale nel musical \"\" alla Michigan Opera Theatre con Judy Kaye e George Hearn. Nel 1988 esord\u00ec a Broadway con la prima statunitense di \"The Phantom of the Opera\", in cui era la sostituta di Sarah Brightman e Patti Cohenour nel ruolo principale di Christine Daa\u00e9; allo scadere del contratto della Brightman, Rebecca Luker fu scelta come principale interprete della parte e continu\u00f2 a ricoprire il ruolo fino al 1991.\nDopo aver recitato a Broadway in \"The Secret Garden\" dal 1991 al 1993, nel 1994 ottenne un primo importante successo quando fu scelta da Harold Prince per interpretare Magnolia in un acclamato revival di \"Show Boat\", per cui la Luker ricevette la sua prima candidatura al Tony Award alla migliore attrice protagonista in un musical. Il successo di critica e pubblico riscosso con \"Show Boat\" le port\u00f2 altri ruoli di rilievo negli anni successivi, a partire dalla parte di Maria von Trapp in un revival di \"The Sound of Music\" a Broadway nel 1998 e della bibliotecaria Marian in \"The Music Man\", per cui fu nuovamente candidata al Tony Award alla migliore attrice protagonista in un musical nel 2000.\nNel 2003 rimpiazz\u00f2 Laura Benanti in un revival di \"Nine\" con John Stamos ed Eartha Kitt, mentre nel 2006 fu Mrs Banks nel musical \"Mary Poppins\", per cui ottenne una nomination al Tony Award alla miglior attrice non protagonista in un musical. Dopo aver recitato per alcuni anni nell'Off-Broadway, nel settembre 2013 torn\u00f2 a Broadway per sostituire Victoria Clark nel ruolo della Fata madrina nel musical di Rodgers e Hammerstein \"Cinderella\". Nello stesso anno cant\u00f2 il ruolo di Clara in un'incisione discografica del musical di Stephen Sondheim \"Passion\", sostituendo l'attrice Melissa Errico indisposta a causa di una bronchite; aveva precedentemente interpretato il ruolo al Kennedy Center nel 2002. La sua ultima apparizione a Broadway risale al 2016, quando sostitu\u00ec temporaneamente Judy Kuhn nel musical \"Fun Home\" in scena al Circle in the Square Theatre.\nVita privata.\nFu sposata con Gregory Jbara dal 1993 al 1996, dopo il divorzio, si rispos\u00f2 con l'attore Danny Burstein nel giugno del 2000. \nNel febbraio 2020 dichiar\u00f2 di essere stata diagnosticata di SLA, che nei mesi successivi l'avrebbe portata alla perdita dell'uso delle gambe, costringendola infine sulla sedia a rotelle. \u00c8 morta il 23 dicembre dello stesso anno, a 59 anni, per complicazioni dovute alla patologia neurologica.\nRiconoscimenti.\nDrama Desk Award\nOuter Critics Circle Award\nTony Award"}
{"id": "5277285", "revid": "599013", "url": "https://it.wikipedia.org/wiki?curid=5277285", "title": "Bryan Campbell", "text": "Carriera.\nCampbell gioc\u00f2 a livello giovanile per tre stagioni con gli Hamilton Red Wings, formazione della Ontario Hockey Association affiliata ai Detroit Red Wings con cui vinse la Memorial Cup del 1962. Fino al 1966 gioc\u00f2 in Central Hockey League nei farm team della squadra di Detroit. Nella stagione 1966-67 rest\u00f2 sempre in CHL ma con gli Omaha Knights, squadra affiliata ai New York Rangers.\nNell'estate del 1967 in occasione dell'NHL Expansion Draft Campbell fu selezionato dai Los Angeles Kings, formazione per cui gioc\u00f2 fino alla primavera del 1970 esordendo cos\u00ec in National Hockey League. Fino al 1972 vest\u00ec invece la divisa dei Chicago Blackhawks inserito nella stessa linea di Bobby Hull e Chico Maki.\nAl termine della stagione 1971-72 lasci\u00f2 Chicago per trasferirsi nella World Hockey Association, nuova lega professionistica nata come diretta concorrente della NHL. Nelle sei stagioni successive vest\u00ec le maglie di cinque diverse formazioni disputando in totale 441 partite con un bottino di 381 punti. Si ritir\u00f2 dall'attivit\u00e0 agonistica nel 1978 dopo aver concluso la stagione 1977-78 con gli Edmonton Oilers."}
{"id": "5277286", "revid": "1305772", "url": "https://it.wikipedia.org/wiki?curid=5277286", "title": "Profanation (Preparation for a Coming Darkness)", "text": "Profanation (Preparation for a Coming Darkness) \u00e8 il quinto e ultimo album in studio del progetto musicale statunitense Praxis, pubblicato nel 2008."}
{"id": "5277287", "revid": "154893", "url": "https://it.wikipedia.org/wiki?curid=5277287", "title": "Drama jewang", "text": ""}
{"id": "5277288", "revid": "15756", "url": "https://it.wikipedia.org/wiki?curid=5277288", "title": "Chiropsella bart", "text": "\" Chiropsella bart \", , \u00e8 una specie di cnidari cubozoi della famiglia Chiropsalmidae.\nDescrizione.\nLa \"C. bart\" \u00e8 molto simile alla \"C. rudloei\" , la quale \u00e8 di fatto le specie che le \u00e8 pi\u00f9 vicina. In comune come la \"C. rudloei\", ha i sacchetti gastrici, i \"diverticula\", i quali sono semplici, uniti e a forma di pomello o di rene. Le due specie si possono distinguere dalla piegatura a chiglia sui \"pedalia\", che la \"C. bart\" possiede mentre la \"C. rudloei\" no.\nLa medusa adulta possiede 5-6 tentacoli per \"pedalium\", l'appendice muscolosa alla base della campana cubica con terminazioni simili a dita da ognuna delle quali nasce un tentacolo. Tutti i tentacoli sono a sezione circolare, sottili e lunghi.\nI ropali, gli organi sensori della medusa, sono protetti da una nicchia a forma leggermente arrotondata, con un lembo di esombrella rettangolare che ne copre la parte superiore. Ogni ropalio possiede sei occhi, due dotati di lenti (simili al cristallino) e due paia di occhi pigmentati laterali. La statociste \u00e8 disposta sotto l'occhio principale dotato di lente e non dietro di esso l'occhio, come avviene in molte altre specie.\nL'ombrella misura circa 5\u00a0cm di altezza. La mesoglea \u00e8 relativamente spessa e compatta con una cupola apicale ispessita. La superficie dell'esombrella \u00e8 liscia e non presenta nematocisti. Le nematocisti sono presenti all'apice dei tentacoli e lungo di essi, sui \"pedalia\" ed il manubrio.\nDistribuzione e habitat.\nLe cubomeduse \"C. bart\" sono endemiche lungo le coste del nord dell'Australia, nella Terra di Arnhem. Pu\u00f2 raggrupparsi in gruppi di centinaia o migliaia di esemplari presso le spiagge o in acque basse.\nPericolosit\u00e0.\nAnche se le informazioni sulla pericolosit\u00e0 della \"C. bart\" sono scarse, le meduse del genere \"Chiropsella\" non sono note per essere particolarmente velenose, al contrario di altre specie di chirodropidi."}
{"id": "5277289", "revid": "1543377", "url": "https://it.wikipedia.org/wiki?curid=5277289", "title": "Catherine Potter", "text": "Biografia.\nNata a Gayton Hall, Herefordshire, era la seconda figlia di Richard Potter, e di sua moglie, Lawrencina Heyworth, figlia di un mercante di Liverpool. Per lo pi\u00f9 educata a casa da un tutore, ha brevemente frequentato un collegio femminile a Londra nel 1860. Non era considerata particolarmente intelligente o bella, e non sopportava le stagioni mondane e a socializzare con la classe superiore. Dopo il suo debutto, nel 1865, resistette ai tentativi dei suoi genitori di organizzarle un matrimonio.\nFilantropia.\nNel 1875, dopo un anno particolarmente difficile, Kate lasci\u00f2 la casa di famiglia e and\u00f2 a Londra per entrare nelle attivit\u00e0 di Octavia Hill e inizi\u00f2 lavorare per la Charity Organization Society a Whitechapel, oltre a lavorare come organizzatrice dell'East End boys' clubs, prima di lavorare con Samuel Augustus Barnett e Henrietta Rowland nel loro lavoro filantropico. I suoi genitori disapprovavano la sua decisione, ma alla fine le concessero una piccola indennit\u00e0.\nPer i successivi otto anni lavor\u00f2 presso St Jude's Church, a Kensington. La sua cordialit\u00e0 la resero popolare anche come amministratrice degli affitti e, alla fine, riusc\u00ec a convincere le sorelle Theresa e Beatrix ad unirsi a lei.\nMatrimonio.\nCatherine incontr\u00f2, durante una delle cene di Charles Booth, Leonard Courtney, nel 1880. Catherine e Courtney si sposarono il 15 marzo 1883. Nonostante le loro speranze di avere figli e all'operazione di fertilit\u00e0 a cui si era sottoposta nel 1888, la coppia non ebbe figli. Sotto l'influenza del marito, \u00e8 diventata una suffragetta e una liberale unionista. Fond\u00f2 il Comitato di conciliazione del Sud Africa nel 1899. Nel 1890, divenne la leader del Women's Liberal Unionist Association, ma rimase delusa dal suo conservatorismo e dell'imperialismo che si dimise dal comitato di associazione il 24 ottobre 1900.\nI Courtney fecero una campagna per la pace nel mondo. Essi sono stati accusati di essere \"pro boeri\" durante la seconda guerra boera, ricevendo lettere di minaccia anonime, e Catherine \u00e8 stata chiamata \" pro-Hun \", dopo la prima guerra mondiale dal Daily Sketch. Ha sostenuto attivamente alla negoziazione alla fine delle due guerre, aderendo alla campagna dell'armistizio di Emily Hobhouse, e poi si un\u00ec con Jane Addams nei tentativi di negoziazione di pace durante la prima guerra mondiale, con l'aiuto delle nazioni neutrali.\nNel corso del 1901, ha informato il pubblico britannico delle condizioni all'interno dei campi di concentramento inglesi costruiti per le donne e i bambini boeri. Nel 1906, il marito \u00e8 stato elevato al titolo nobiliare e divenne baronessa Courtney di Penwith. Lady Courtney difeso i \"nemici innocenti\" della prima guerra mondiale e ha partecipato alla fondazione di un comitato di emergenza per aiutare i civili tedeschi che vivevano in Gran Bretagna. Visit\u00f2 i prigionieri di guerra tedeschi e pubblicizz\u00f2 il lavoro dei suoi omologhi tedeschi a Berlino. Implor\u00f2, senza successo, il Segretario di Stato per gli affari interni per consentire ai civili tedeschi di restare in Gran Bretagna.\nQuando lei e altre 180 donne inglesi \u00e8 stato negato il permesso di recarsi a L'Aia per partecipare a una convocazione di pace, Lady Courtney chiese immediatamente l'aiuto del suo amico, il Lord Cancelliere, che accett\u00f2 di intercedere presso il ministro Reginald McKenna. Il giorno dopo, telefon\u00f2 a McKenna e gli assicur\u00f2 il permesso per 24 donne, ma solo tre di loro furono in grado di partecipare.\nMorte.\nLady Courtney rimase vedova nel maggio 1918. Nel mese di gennaio del 1919, ospit\u00f2 la prima riunione del comitato di lotta alla carestia nella sua casa di Cheyne Walk. Insieme con il suo ex cognato, Lord Parmoor, Lady Courtney intraprese una campagna per porre fine al blocco della Germania. Mor\u00ec a Chelsea, il 26 febbraio 1929 e fu sepolta a Chelsea Old Church."}
{"id": "5277290", "revid": "154893", "url": "https://it.wikipedia.org/wiki?curid=5277290", "title": "Goong", "text": ""}
{"id": "5277293", "revid": "12109", "url": "https://it.wikipedia.org/wiki?curid=5277293", "title": "Smith &amp; Wesson Modello 10", "text": "La Smith &amp; Wesson Modello 10, (conosciuta Smith &amp; Wesson Military &amp; Police o anche come Smith &amp; Wesson modello Victory), \u00e8 un revolver .38 Special prodotto dalla Smith &amp; Wesson.\n\u00c8 stato il successore dello Smith &amp; Wesson 32 a eiezione manuale del 1896 ed \u00e8 stato il primo revolver Smith &amp; Wesson ad essere dotato di un meccanismo di rilascio del tamburo sul lato sinistro del telaio, come la Colt M1889. In produzione dal 1899, \u00e8 un revolver a doppia azione con un tamburo da sei colpi con tacca di mira e mirino fisse.\nQuasi 6.000.000 di esemplari ne sono stati prodotti nel corso degli anni, cosa che lo rende il revolver pi\u00f9 popolare del XX secolo.\nStoria.\nNel 1899, l'esercito e la Marina Militare hanno effettuato ordini con la Smith e Wesson per 2000-3000 revolver Modello 1899 a eiezione manuale muniti di camera di caricamento per cartucce di servizio calibro 38 M1982. Con questo ordine, il modello a eiezione manuale divenne noto come la calibro 38 Military &amp; Police. In quello stesso anno, in risposta alle segnalazioni provenienti da fonti militari in servizio nelle Filippine sulla relativa inefficacia del cartuccia calibro 38, Smith &amp; Wesson inizi\u00f2 ad offrire la Military &amp; Police con una nuova camera di caricamento, la S&amp;W calibro 38 Special \u2014 una versione leggermente allungata della cartuccia calibro 38 con l'aumento del peso dei proiettili (158 grani) e l'aumento della polvere di carica da 18 a 21 grani di polvere da sparo.\nNel 1902 venne introdotta la calibro 38 Military &amp; Police (secondo modello), con modifiche sostanziali. Queste includevano una modifica e una semplificazione maggiore del meccanismo di sparo interno. Le canne erano lunghe 100\u00a0mm, 130\u00a0mm, 150\u00a0mm, 160\u00a0mm con un calcio arrotondato. I numeri di serie della Military &amp; Police andavano da 1 a 20,975. La maggior parte dei primi revolver M&amp;P con camere di caricamento per calibro 38 Special sembrano essere stati venduti al mercato civile. Con l'anno 1904, S&amp;W offriva la calibro 38 M&amp;P con un calcio squadrato o arrotondato e con canne di 100, 130 e 160\u00a0mm.\nLa calibro 38 M&amp;P del 1905 (introdotta nel 1915), avente un blocco passivo del cane e un allargamento dei luoghi di servizio, divenne un modello standard di revolver nell'industria. La fusione dei tamburi incominci\u00f2 nel 1919.\nModello Victory.\nI revolver militari S&amp;W modello 10 prodotti dal 1942 al 1944 recavano numeri di serie col prefisso \"V\", ed erano quindi noti come Smith &amp; Wesson modello Victory. \u00c8 anche noto per\u00f2 che i primi modelli Victory non recavano sempre il prefisso \"V\". Durante la seconda guerra mondiale pi\u00f9 di 570,000 revolver vennero forniti al Regno Unito, al Canada, alla Nuova Zelanda, e al Sudafrica con il programma Lend-Lease, con una camera di caricamento del calibro 38/200 inglese gi\u00e0 in uso nel revolver Enfield No 2 Mk I e nel Webley Mk IV. La maggior parte dei modelli Victory mandati nel Regno Unito avevano canne di 102 o 127\u00a0mm; anche se una precedente versione aveva canne di 150\u00a0mm. Generalmente, la maggior parte delle forze britanniche e del Commonwealth preferirono il calibro 38/200 della S&amp;W ai loro revolver Enfield.\nIl modello Victory venne utilizzato anche dalle forze statunitensi durante la seconda guerra mondiale, equipaggiate con il ben noto calibro 38 Special. Il modello Victory era una dotazione standard per la marina militare statunitense e venne usata anche dalle guardie di sicurezze delle fabbriche e delle installazioni di difesa in tutti gli Stati Uniti durante la guerra. Alcuni di questi revolver rimasero in uso fino agli anni novanta nelle forze armate statunitensi, come nella United States Coast Guard. Alcuni modelli Victory del Lend-Lease, originariamente equipaggiati con il calibro 38/200, vennero rispediti negli Stati Uniti e riequipaggiati con il pi\u00f9 noto e potente calibro 38 Special. Riequipaggiare un calibro 38/200 con un calibro 38 Special risult\u00f2 il pi\u00f9 delle volte in un allargamento della camera di caricamento, cosa che avrebbe potuto causare diversi problemi.\nAspetti tecnici.\nNel corso della sua lunga corsa di produzione \u00e8 stato disponibile con lunghezze di canna di: 51\u00a0mm,76\u00a0mm,100\u00a0mm,130\u00a0mm, e 150\u00a0mm. Canne di 64\u00a0mm sono anche note in quanto fatte per contratti speciali."}
{"id": "5277294", "revid": "154893", "url": "https://it.wikipedia.org/wiki?curid=5277294", "title": "Gugaui seo", "text": ""}
{"id": "5277297", "revid": "124885749", "url": "https://it.wikipedia.org/wiki?curid=5277297", "title": "Land (1975-2002)", "text": "Land (1975-2002) \u00e8 un album discografico di raccolta (doppio CD) della cantautrice rock statunitense Patti Smith, pubblicato nel 2002."}
{"id": "5277301", "revid": "287204", "url": "https://it.wikipedia.org/wiki?curid=5277301", "title": "Kypello Ellados 1971-1972", "text": "La Coppa di Grecia 1971-1972 \u00e8 stata la 30\u00aa edizione del torneo. La competizione \u00e8 terminata il 5 luglio 1972. Il ha vinto il trofeo per la prima volta, battendo in finale il Panathinaikos."}
{"id": "5277302", "revid": "300067", "url": "https://it.wikipedia.org/wiki?curid=5277302", "title": "International Basketball Association 1999-2000", "text": "La stagione IBA 1999-2000 fu la quinta della International Basketball Association. Parteciparono 9 squadre divise in due gironi.\nRispetto alla stagione precedente i \"Rapid City Thrillers\" cambiarono nome in Black Hills Gold, mentre i \"Mansfield Hawks\" si trasferirono a Saskatoon nel Saskatchewan, rinominandosi Saskatchewan Hawks. I Wisconsin Blast scomparvero."}
{"id": "5277303", "revid": "300067", "url": "https://it.wikipedia.org/wiki?curid=5277303", "title": "Mansfield Hawks", "text": ""}
{"id": "5277304", "revid": "594360", "url": "https://it.wikipedia.org/wiki?curid=5277304", "title": "Haereul poomeun dal", "text": ""}
{"id": "5277306", "revid": "767487", "url": "https://it.wikipedia.org/wiki?curid=5277306", "title": "People Have the Power", "text": "People Have the Power \u00e8 un brano musicale rock scritto da Patti Smith e Fred Smith e pubblicato come singolo discografico estratto dall'album \"Dream of Life\" di Patti Smith (1988)."}
{"id": "5277310", "revid": "31035", "url": "https://it.wikipedia.org/wiki?curid=5277310", "title": "Santino Fontana", "text": " Nel 2019 ha vinto il Tony Award al miglior attore protagonista in un musical per \"Tootsie\".\nBiografia.\nDebutta a Broadway nel 2007 con il musical \"Sunday in the Park with George\" e l'anno successivo interpreta Tony Elliot nella produzione originale di Broadway di \"Billy Elliot the musical\". Nel 2009 recita nella commedia \"Brighton Beach Memoirs\", per cui vince il Drama Desk al miglior attore non protagonista in uno spettacolo. Nel 2013 interpreta il principe Topher nel musical \"Cinderella\" e doppia il principe Hans in \"Frozen - Il regno di ghiaccio\"; per la sua performance come Topher viene nominato al Tony Award al miglior attore protagonista in un musical. Nel 2019 torna a Broadway in un adattamento musicale di \"Tootsie\", nel ruolo che fu di Dustin Hoffman, e per la sua interpretazione ha vinto il Tony Award.\nFontana \u00e8 apparso anche in alcune serie televisive, tra cui \"Royal Pains\" e \"The Good Wife\". Nel 2016 ha un ruolo ricorrente in \"Shades of Blue\".\nNel 2015, ha sposato l'attrice Jessica Hershberg dalla quale ha avuto una figlia, Grace (2019)."}
{"id": "5277311", "revid": "287204", "url": "https://it.wikipedia.org/wiki?curid=5277311", "title": "Aston Villa Football Club 2014-2015", "text": "Questa pagina raccoglie i dati riguardanti l'Aston Villa Football Club nelle competizioni ufficiali della stagione 2014-2015."}
{"id": "5277312", "revid": "110157", "url": "https://it.wikipedia.org/wiki?curid=5277312", "title": "Healing Is Difficult", "text": "Healing Is Difficult \u00e8 il secondo album in studio della cantante australiana Sia, pubblicato nel 2001."}
{"id": "5277314", "revid": "154893", "url": "https://it.wikipedia.org/wiki?curid=5277314", "title": "Jeppangwang Kim Tak-gu", "text": ""}
{"id": "5277315", "revid": "1104133", "url": "https://it.wikipedia.org/wiki?curid=5277315", "title": "OnlySee", "text": "OnlySee \u00e8 il primo album in studio della cantante australiana Sia, pubblicato nel 1997.\nDescrizione.\n\"OnlySee\" \u00e8 l'unico album firmato dall'artista usando nome e cognome, anzich\u00e9 semplicemente \"Sia\", ed \u00e8 stato prodotto da Jesse Flavell, chitarrista della band The Crisp della quale anche Sia faceva parte, e sponsorizzato dalla casa discografica australiana Flavoured Records. L'album non \u00e8 mai stato ufficialmente pubblicato: \u00e8 stato prodotto in un garage, e reso disponibile in un solo negozio di dischi ad Adelaide, in Australia, a solo $1.99. Attualmente \u00e8 fuori produzione. La traccia \"Soon\" venne registrata nuovamente col nome di \"Sorber And Unkissed\" e inserita nel secondo album dell'artista, \"Healing Is Difficult\". La traccia \"Asrep Onosim\" \u00e8 stata scritta da Jesse Flavell e Sia in italiano, lingua conosciuta da Sia, che in passato ha studiato musica in Italia (il titolo non \u00e8 che la frase italiana \"mi sono persa\" al contrario)."}
{"id": "5277335", "revid": "154893", "url": "https://it.wikipedia.org/wiki?curid=5277335", "title": "Mawang", "text": ""}
{"id": "5277337", "revid": "154893", "url": "https://it.wikipedia.org/wiki?curid=5277337", "title": "Minamisineyo", "text": ""}
{"id": "5277339", "revid": "1305772", "url": "https://it.wikipedia.org/wiki?curid=5277339", "title": "Shelter Me", "text": "Shelter Me \u00e8 una canzone del gruppo musicale statunitense Cinderella, pubblicata come singolo di lancio del terzo album della band, \"Heartbreak Station\" nel 1990. Ha raggiunto la posizione numero 36 della Billboard Hot 100 e la numero 5 della Mainstream Rock Songs negli Stati Uniti.\nIl testo della canzone riguarda il tema della censura, citando apertamente il PMRC e Tipper Gore. La Gore era infatti la cofondatrice del PMRC (Parent Music Resource Center), un'associazione che impose l'utilizzo di un'etichetta adesiva al fine di segnalare i dischi che contenessero contenuti espliciti a partire dal 1985. Negli Stati Uniti, i negozi della catena Walmart si rifiutarono di vendere gli album con questo adesivo.\nVideo musicale.\nIl videoclip della canzone vuole rappresentare una campagna contro l'industria musicale e presenta la parodia di un fittizio show televisivo intitolato \"Pledge For Rock 'n' Roll\". Nel video appare come ospite speciale Little Richard nel ruolo del presentatore."}
{"id": "5277342", "revid": "1104133", "url": "https://it.wikipedia.org/wiki?curid=5277342", "title": "Lady Croissant", "text": "Lady Croissant \u00e8 un album dal vivo della cantante australiana Sia, pubblicato nel 2007.\nDescrizione.\nIl disco \u00e8 stato registrato durante il concerto del 17 aprile 2006 tenutosi al Bowery Ballroom di New York. Otto tracce sono brani scritti o co-scritti da Sia, mentre \"I Go to Sleep\", che \u00e8 stato registrato in studio, \u00e8 la cover del brano di Ray Davies. La canzone appare anche nell'album successivo \"Some People Have Real Problems\".\nIl disco \u00e8 stato prodotto da Dan Carey e missato da Jon Lemon e Taz Mattar a Londra."}
{"id": "5277343", "revid": "154893", "url": "https://it.wikipedia.org/wiki?curid=5277343", "title": "Mujeongdoshi", "text": ""}
{"id": "5277345", "revid": "1573940", "url": "https://it.wikipedia.org/wiki?curid=5277345", "title": "Rocco Vito Loreto", "text": "Biografia.\nCarriera politica.\nAppartenente ad una famiglia di tradizione socialista, Rocco Vito Loreto \u00e8 stato sindaco di Castellaneta per tre mandati consecutivi dal 1990 al 1995, dal 1995 al 2000 ed infine dal maggio del 2000 fino al maggio del 2001.\nIl 27 aprile del 1992 \u00e8 stato eletto per la prima volta Senatore della Repubblica nelle file del Partito Democratico della Sinistra e dal 27 aprile 1992 al 14 aprile 1994 \u00e8 stato membro della 4\u00aa Commissione permanente della Difesa e della delegazione parlamentare italiana all'Assemblea dell'Atlantico del Nord. Nel 1994 \u00e8 entrato nella commissione parlamentare d'inchiesta sul terrorismo in Italia e sulle cause della mancata individuazione dei responsabili delle stragi. Sempre nel 1994 \u00e8 stato rieletto senatore nel gruppo Progressisti del collegio distrettuale tarantino Martina Franca-Ginosa e nel 1995 \u00e8 divenuto membro della Commissione parlamentare d'inchiesta sul fenomeno del cosiddetto \"caporalato\". Nel 1996 \u00e8 stato eletto per la terza volta al Senato della Repubblica con Sinistra Democratica ed ha ricoperto la carica istituzionale fino alla scadenza naturale della legislatura del 29 maggio 2001.\nVicende processuali.\nNel 2000 \u00e8 stato coinvolto in una vicenda processuale conclusasi con l'assoluzione in Cassazione nell'aprile del 2002.\nIl 4 febbraio 2000 Loreto viene accusato di calunnia aggravata in danno di un magistrato della Procura di Taranto, in ragione delle dichiarazioni contenute in un dossier che, nel 2000, il senatore Loreto invia al ministro della Giustizia Piero Fassino e nel quale ampio capitolato viene dedicato alla \u00abscandalosa spesa sanitaria nella provincia di Taranto\u00bb. Il 4 giugno 2001 vengono disposti nei suoi confronti gli arresti domiciliari. Il 19 giugno, per\u00f2, il Tribunale del riesame annulla l'ordinanza di custodia cautelare. A quel punto, il pubblico ministero presenta un ricorso alla Cassazione ritenendo sufficienti gli indizi di colpevolezza nei confronti del senatore. il 24 aprile 2002 i giudici di terzo grado confermano la decisione presa a suo tempo dal Tribunale del riesame, e scagionano il senatore da tutte le accuse."}
{"id": "5277346", "revid": "154893", "url": "https://it.wikipedia.org/wiki?curid=5277346", "title": "Nae ireumeun Kim Sam-soon", "text": ""}
{"id": "5277348", "revid": "154893", "url": "https://it.wikipedia.org/wiki?curid=5277348", "title": "Nae yeojachinguneun gumiho", "text": ""}
{"id": "5277356", "revid": "154893", "url": "https://it.wikipedia.org/wiki?curid=5277356", "title": "Neon naege banhaesseo", "text": ""}
{"id": "5277360", "revid": "583609", "url": "https://it.wikipedia.org/wiki?curid=5277360", "title": "Jefferson Mays", "text": "Biografia.\nJefferson Mays debutta a Broadway nel 2003 nel dramma di Doug Wright \"I Am My Own Wife\", per cui vince l'Obie Award, il Drama Desk Award, l'Outer Critics Circle Award, il Theatre World Award e il Tony Award al miglior attore protagonista in uno spettacolo. Nel 2007 torna a Broadway con \"Pigmalione\" e nel 2013 con il musical \"A Gentleman's Guide To Love and Murder\", per cui vince il Drama Desk Award e viene candidato al Tony Award al miglior attore protagonista in un musical.\n\u00c8 sposato con l'attrice australiana Susan Lyons dal 2003."}
{"id": "5277361", "revid": "1494169", "url": "https://it.wikipedia.org/wiki?curid=5277361", "title": "Slave to the Grind", "text": ""}
{"id": "5277363", "revid": "182396", "url": "https://it.wikipedia.org/wiki?curid=5277363", "title": "Battaglia del Baetis superiore", "text": ""}
{"id": "5277365", "revid": "594360", "url": "https://it.wikipedia.org/wiki?curid=5277365", "title": "Oktab-bang wangseja", "text": ""}
{"id": "5277368", "revid": "594360", "url": "https://it.wikipedia.org/wiki?curid=5277368", "title": "Seondeok yeowang", "text": ""}
{"id": "5277376", "revid": "1305772", "url": "https://it.wikipedia.org/wiki?curid=5277376", "title": "Heartbreak Station (singolo)", "text": "Heartbreak Station \u00e8 una canzone del gruppo musicale statunitense Cinderella, pubblicata come secondo singolo del terzo ed eponimo album del gruppo, \"Heartbreak Station\" del 1990. Ha raggiunto la posizione numero 44 della Billboard Hot 100 e la numero 10 della Mainstream Rock Songs negli Stati Uniti.\nIl cantante Tom Keifer ha scritto il testo di questa canzone evocando l'immagine di un treno sia come ricordo del suo amore perduto, sia come suo mezzo per la fuga. Si tratta di uno dei pochi pezzi della band in cui Keifer non canta con la sua caratteristica voce rauca (la utilizza solo in pochi versi)."}
{"id": "5277388", "revid": "767487", "url": "https://it.wikipedia.org/wiki?curid=5277388", "title": "Antonio Romeo", "text": ""}
{"id": "5277389", "revid": "287204", "url": "https://it.wikipedia.org/wiki?curid=5277389", "title": "PalaEinaudi", "text": "L'impianto sportivo Luigi Einaudi, pi\u00f9 comunemente PalaEinaudi \u00e8 un palazzetto dello sport di Moncalieri.\nL'impianto \u00e8 di propriet\u00e0 comunale, si affaccia su corso Savona a breve distanza dalla stazione di Moncalieri e all'ombra del castello di Moncalieri.\nIl PalaEinaudi \u00e8 la sede delle attivit\u00e0 che gravitano attorno al mondo PMS Basketball e vi giocano tutte le formazioni maschili e femminili senior e giovanili.\nOspita le partite casalinghe della Libertas Moncalieri in Serie A3 e della PMS Basketball, che milita in Serie B."}
{"id": "5277390", "revid": "182396", "url": "https://it.wikipedia.org/wiki?curid=5277390", "title": "Battaglia di Ilorci", "text": ""}
{"id": "5277391", "revid": "1494169", "url": "https://it.wikipedia.org/wiki?curid=5277391", "title": "Heartbreak Station", "text": ""}
{"id": "5277392", "revid": "594360", "url": "https://it.wikipedia.org/wiki?curid=5277392", "title": "Seonggyungwan Scandal", "text": ""}
{"id": "5277393", "revid": "836193", "url": "https://it.wikipedia.org/wiki?curid=5277393", "title": "Autotreno ATR.365", "text": ""}
{"id": "5277395", "revid": "154893", "url": "https://it.wikipedia.org/wiki?curid=5277395", "title": "Deurama-ui Je-wang", "text": ""}
{"id": "5277398", "revid": "21583", "url": "https://it.wikipedia.org/wiki?curid=5277398", "title": "Raveena Tandon", "text": "Fece il suo debutto come attrice in \"Patthar Ke Phool\" (1991), che le valse un Filmfare Lux New Face Award. Negli anni '90 prese parte ad alcuni successi commerciali come \"Dilwale\" (1994), \"Mohra\" (1994), \"Khiladiyon Ka Khiladi\" (1996) e \"Ziddi\" (1997). Ha cambiato quindi genere, con ruoli in film pi\u00f9 impegnati, guadagnosi grossi elogi dalla critica per le sue interpretazioni in film come \"Aks\" (2001), \"Satta\" (2003), \"Shool\" (1999) e \"Sandhya\" (2002). Nel 2002 ha vinto il Filmfare Award per la miglior attrice per la sua performance nel film di Kalpana Lajmi \"\" (2001)."}
{"id": "5277401", "revid": "594360", "url": "https://it.wikipedia.org/wiki?curid=5277401", "title": "Yagyeongkkunilji", "text": ""}
{"id": "5277403", "revid": "594360", "url": "https://it.wikipedia.org/wiki?curid=5277403", "title": "Yebbeun namja", "text": ""}
{"id": "5277404", "revid": "785863", "url": "https://it.wikipedia.org/wiki?curid=5277404", "title": "Time Out Cin.ca", "text": ""}
{"id": "5277405", "revid": "594360", "url": "https://it.wikipedia.org/wiki?curid=5277405", "title": "Yeonae malgo gyeolhon", "text": ""}
{"id": "5277408", "revid": "594360", "url": "https://it.wikipedia.org/wiki?curid=5277408", "title": "Youngkwangeui Jae-in", "text": ""}
{"id": "5277409", "revid": "300067", "url": "https://it.wikipedia.org/wiki?curid=5277409", "title": "Rochester Skeeters", "text": ""}
{"id": "5277413", "revid": "76963", "url": "https://it.wikipedia.org/wiki?curid=5277413", "title": "Randy Graff", "text": "Debutta a Broadway nel musical \"Grease\", in cui era la sostituta per cinque ruoli, tra i quali quelli principali di Rizzo e Sandy. A \"Grease\" segue \"Sarav\u00e0\" nel 1979 e \"Les Mis\u00e9rables\" nel 1987: interpretando Fantine, Randy ha la possibilit\u00e0 di cantare la canzone pi\u00f9 nota del musical, \"I Dreamed a Dream\"; al termine del suo contratto, nel 1988, \u00e8 sostituita da Maureen Moore. Due anni dopo torna a Broadway con il musical \"City of Angels\", per cui vince il Drama Desk Award ed il Tony Award alla miglior attrice protagonista in un musical. In seguito recita in numerosi musical, tra cui \"A Little Night Music\" (Kennedy Center, 2002), \"A Class Act\" (2001), \"Il violinista sul tetto\" (2004) e \"Damn Yankees\" (2008).\nRandy ha recitato in diverse serie televisive, tra cui \"Un professore alle elementari\" e \"Law &amp; Order\". \u00c8 cugina dell'attore Todd Graff. "}
{"id": "5277414", "revid": "991283", "url": "https://it.wikipedia.org/wiki?curid=5277414", "title": "Swara Bhaskar", "text": "Diviene famosa nel 2011 dopo aver interpretato il ruolo di Payal nella commedia romantica \"Tanu Weds Manu\" e quello di Bindiya nel film \"Raanjhanaa\". Entrambe le performance le hanno fatto ottenere la nomination al Filmfare Award per la miglior attrice non protagonista."}
{"id": "5277418", "revid": "339392", "url": "https://it.wikipedia.org/wiki?curid=5277418", "title": "Slug (personaggio)", "text": ""}
{"id": "5277420", "revid": "154893", "url": "https://it.wikipedia.org/wiki?curid=5277420", "title": "Smaltimento", "text": ""}
{"id": "5277422", "revid": "767487", "url": "https://it.wikipedia.org/wiki?curid=5277422", "title": "Tanu Weds Manu", "text": "Tanu Weds Manu \u00e8 un film del 2011 diretto da Anand L. Rai."}
{"id": "5277424", "revid": "92723", "url": "https://it.wikipedia.org/wiki?curid=5277424", "title": "Statistiche e record di Venus Williams", "text": "In questa pagina sono riportate le statistiche e i record realizzati da Venus Williams durante la carriera tennistica.\nRisultati in progressione.\nSingolare.\n\"Aggiornato a fine WTA Finals 2017 \"\nNote"}
{"id": "5277425", "revid": "785863", "url": "https://it.wikipedia.org/wiki?curid=5277425", "title": "Dr. Seuss' How the Grinch Stole Christmas!", "text": ""}
{"id": "5277426", "revid": "827882", "url": "https://it.wikipedia.org/wiki?curid=5277426", "title": "John Jansen", "text": "Ha collaborato con diversi artisti nel corso degli anni, prevalentemente nel genere rock, tra cui: Joe Cocker, The Who, Spencer Davis Group, Paul Winter Consort, Roger Daltrey, Supertramp, Henry McCullough, Pavlov's Dog, Procol Harum, Blue \u00d6yster Cult, The Dictators, Alice Cooper, Frankie Miller, Meat Loaf, The Motors, Television, Barry Manilow, Bonnie Tyler, Air Supply, The Bongos, Billy Squier, Cutting Crew, Britny Fox, Eric Clapton, Warrant, Tom Verlaine, Faster Pussycat, Bang Tango, Cinderella, Alias, e Jimi Hendrix.\nCollaborazione con Jimi Hendrix.\nJohn Jansen ha svolto il ruolo di tecnico di sala presso gli Electric Lady Studios di Jimi Hendrix. Ha inoltre lavorato con Eddie Kramer ad un singolo di Hendrix del 1972 che conteneva versioni dal vivo di \"Johnny B. Goode\" e \"Little Wing\". Le due tracce sono state successivamente ripubblicate nella raccolta \"The Singles Album\".\nJansen ha successivamente lavorato con Kramer e Mitch Mitchell in \"First Rays of the New Rising Sun\" (1997).\nAltri artisti.\nJansen ha collaborato anche con Bang Tango, Britny Fox, Meat Loaf, Lou Reed, Cinderella, Faster Pussycat, Procol Harum, e Warrant. Jansen ha effettuato il remix del cofanetto \"Crossroads\" di Eric Clapton."}
{"id": "5277429", "revid": "594360", "url": "https://it.wikipedia.org/wiki?curid=5277429", "title": "Doryongnyong dosawa geurimja jojakdan", "text": ""}
{"id": "5277430", "revid": "1543377", "url": "https://it.wikipedia.org/wiki?curid=5277430", "title": "Ginnastica ai Giochi della XV Olimpiade - Concorso individuale maschile", "text": "La competizione del concorso individuale maschile di Ginnastica artistica dei Giochi della XV Olimpiade si \u00e8 svolta al \"T\u00f6\u00f6l\u00f6 Sports Hall\" di Helsinki dal 19 al 21 luglio 1952.\nRisultati.\nIl concorso comprendeva esercizi liberi e obbligatori ai seguenti attrezzi:"}
{"id": "5277431", "revid": "858648", "url": "https://it.wikipedia.org/wiki?curid=5277431", "title": "La strada della paura", "text": ""}
{"id": "5277441", "revid": "858648", "url": "https://it.wikipedia.org/wiki?curid=5277441", "title": "La cura miracolosa", "text": ""}
{"id": "5277443", "revid": "594360", "url": "https://it.wikipedia.org/wiki?curid=5277443", "title": "Gyeolhonjeonya", "text": ""}
{"id": "5277446", "revid": "594360", "url": "https://it.wikipedia.org/wiki?curid=5277446", "title": "Uli gyeolhonhaess-eoyo", "text": ""}
{"id": "5277447", "revid": "125146744", "url": "https://it.wikipedia.org/wiki?curid=5277447", "title": "Kangana Ranaut", "text": "Ha conquistato due premi ai Filmfare Awards: per il miglior attrice debuttante nel 2007 per la sua partecipazione in \"Gangster\" e come miglior attrice non protagonista per la sua interpretazione in \"Fashion\"."}
{"id": "5277448", "revid": "594360", "url": "https://it.wikipedia.org/wiki?curid=5277448", "title": "Cheonnyeon jiae", "text": ""}
{"id": "5277449", "revid": "15756", "url": "https://it.wikipedia.org/wiki?curid=5277449", "title": "Mary Louise Wilson", "text": "Biografia.\nInfanzia e formazione.\nMary Louise Wilson \u00e8 nata a New Haven, nel Connecticut, ultima di tre fratelli; il padre era un medico, specializzato nella cura della tubercolosi. A sette anni, Mary Louise si trasferisce con la famiglia a New Orleans, dove rimane fino al diploma. Compie gli studi universitari presso la Northwestern University School of Speech, dove si specializza inizialmente in recitazione e poi in letteratura. Riprender\u00e0 le lezioni di recitazione nel 1963, con Uta Hagen e Sanford Meisner, e negli anni settanta ha seguito un corso di scrittura alla Columbia University.\nCarriera.\nDopo la laurea si trasfer\u00ec a New York con il fratello Hugh e ha lavorato come segretaria presso diversi architetti. Debutt\u00f2 a teatro nel 1957 nella commedia di Thornton Wilder \"Piccola citt\u00e0\" e l'anno successivo ha interpretato il suo primo musical quando sostitu\u00ec Bea Arthur nel ruolo di Lucy nell\"'Opera da tre soldi\" di Brecht. Successivamente ha lavorato in alcune pubblicit\u00e0 e riviste musicali di Julius Monk in scena a New York fino al 1963, quando ha debuttato a Broadway nel musical \"Hot Spot\" con Judy Holliday. Nell'estate del 1964 interpreta Ado Annie in un tour di \"Oklahoma!\" e nel 1965 \u00e8 tornata a Broadway con il primo successo di John Kander e Fred Ebb: \"Flora, the Red Menace\" con Liza Minnelli. Negli anni successivi ha lavorato a Broadway nella commedia \"Lovers and Other Strangers\" (1968) e nei musical \"No\u00ebl Coward's Sweet Potato\" (1968) e \"Promises, Promises\" (1970).\nNel 1974 ha interpretato la spogliarellista Tessie Tura nel tour e nel primo revival di Broadway del musical \"\" con Angela Lansbury; oltre ad interpretare Tessie, Mary Louise era anche la prima sostituta per il ruolo della Lansbury e and\u00f2 in scena al posto della prima attrice nella sosta a Los Angeles del tour. Negli anni settanta ha recitato in numerose altre opere di prosa e musical, tra cui: \"Whispers in the Wind\" (Off Broadway, 1970), \"Watercolor &amp; Criss-Crossing\" (Broadway, 1970), \"L\u2019opera del mendicante\" (Chelsea, 1972), \"The Women\" (Broadway, 1973), \"The Royal Family\" (Broadway, 1975) e \"L'importanza di chiamarsi Ernesto\" (Broadway, 1977).\nNegli anni ottanta la sua attivit\u00e0 teatrale contava apparizioni in commedia e musical come \"The Philadelphia Story\" (1980), \"Anyone Can Whistle\" (1980), \"Fools\" (1981), \"Alice in Wonderland and Through the Looking Glass\" con Meryl Streep (1982), \"Going Hollywood\" (1983), \"La strana coppia\" con Rita Moreno (1985) e \"Macbeth\" (1990). Sono anche gli anni in cui si intensifica l'attivit\u00e0 cinematografica e recita in film come \"Zelig\" 1983), \"Casa, dolce casa?\" (1986), \"Cimitero vivente\" (1989) e \"She-Devil - Lei, il diavolo\", oltre alla soap opera \"La valle dei pini\".\nDal 1989, anno in cui Diana Vreeland mor\u00ec, Mary Louise ed il drammaturgo Mark Hampton si assicurarono i diritti dell'autobiografia della celebre giornalista ed ex direttrice di \"Vogue\" per portare in scena la vita della donna; la commedia scritta a quattro mani, intitolata \"Full Galop\", fu messa in scena diverse volte in forma privata prima di approdare al debutto a New York: al Cosmopolitan Club nel marzo 1992, alla Juilliard School, a Woodstock nel maggio 1993, a Sag Harbor nel giugno 1993, da McGraw's nel marzo 1994 e a San Diego nell'autunno del 1994. \"Full Gallop\" debutt\u00f2 al Manhattan Theatre Club nell'Off Broadway nel 1995 e per la sua interpretazione nei panni di Diana Vreeland Mary Louise vinse l'Obie Award ed il Drama Desk Award alla miglior attrice. Full Gallop rimase in scena per undici mesi. Nel 1997 Mary Louise riceve la sua seconda candidatura al Drama Desk per \"Bosoms and Neglet\" e nel 1998 viene candidata al Tony Award alla miglior attrice non protagonista in un musical per \"Cabaret\", musical di John Kander diretto da Sam Mendes. Nel 1999 torn\u00f2 a interpretare Diana Vreeland a Londra.\nNel 2006 ha recitato nel musical \"Grey Gardens\" nell'Off Broadway e l'anno successivo anche a Broadway: per la sua performance nel ruolo di Edith Beale, Mary Louise ha vinto il Tony Award alla miglior attrice non protagonista in un musical, oltre ad essere stata candidata al Drama Desk Award, Obie Award, Lucille Lortel Awards e all'Outer Critics Circle Award. Nel 2012 vince l'Obie Award per la sua performance nella commedia \"4000 Miles\" e nel 2015 viene candidata all'Outer Critics Circle per \"On The Twentieth Century\" con Kristin Chenoweth.\nNel 2015 ha pubblicato la sua autobiografia, \"My FIrst One Hundred Years in Show Business.\" Nello stesso anno \u00e8 la protagonista del documentario di Ron Nyswaner \"She's the Best Thing in It\".\nVita privata.\nNel 1964 ha sposato l'attore Albert \u201cChibbie\u201d Cibelli, ma il matrimonio si \u00e8 concluso tre anni dopo."}
{"id": "5277451", "revid": "594360", "url": "https://it.wikipedia.org/wiki?curid=5277451", "title": "Byeoreseo on geudae", "text": ""}
{"id": "5277452", "revid": "1686015", "url": "https://it.wikipedia.org/wiki?curid=5277452", "title": "Statistiche e record di Serena Williams", "text": "In questa pagina sono riportate le statistiche e i record realizzati da Serena Williams durante la carriera tennistica."}
{"id": "5277464", "revid": "181699", "url": "https://it.wikipedia.org/wiki?curid=5277464", "title": "Calciatori dell'Unione Sportiva Catanzaro 1929", "text": "Nel Catanzaro hanno giocato circa 800 calciatori, nella maggior parte dei casi di nazionalit\u00e0 italiana. Il pi\u00f9 celebrato nel capoluogo calabrese \u00e8 Massimo Palanca, che fu anche il pi\u00f9 longevo capitano della squadra e il pi\u00f9 prolifico marcatore. Il detentore del record di presenze \u00e8 Adriano Banelli.\nCapitani.\nIl Catanzaro, durante il corso della sua storia, ha avuto solamente capitani italiani. Si ricordano in particolare Roberto Franzon, capitano della prima promozione in Serie A, Adriano Banelli, Gianni Improta e Claudio Ranieri, che portarono la fascia al braccio durante il periodo di militanza in massima serie. Meritevoli di mansione sono anche Luigi Sardei, capitano degli anni 1960, che guid\u00f2 il Catanzaro nella finale di Coppa Italia persa i rigori contro la Fiorentina, Massimo Palanca (giocatore simbolo della squadra) e Giorgio Corona, bomber dei giallorossi dal 2003 al 2006, particolarmente amato dal pubblico catanzarese che lo soprannomin\u00f2 \"Re Giorgio\".\nTra i capitani catanzaresi si ricordano Antongiulio Bonacci (di Soveria Mannelli), Francesco Corapi, Salvatore Ferraro e Domenico Giamp\u00e0 (nativo di Girifalco).\nI sopracitati dati fanno riferimento ai capitani conosciuti, elencati nell'elenco sottostante.\nP: Portiere,\nD: Difensore,\nC: Centrocampista,\nA: Attaccante.\nStatistiche e record.\nAdriano Banelli \u00e8 il giocatore che con la maglia del Catanzaro detiene il record di presenze (336 in campionato). Il calciatore che invece ha giocato pi\u00f9 partite in Serie A \u00e8 Claudio Ranieri (128 su 225 complessive), di cui la maggior parte da capitano.\nMassimo Palanca \u00e8 invece il calciatore che, con la maglia del Catanzaro, ha realizzato pi\u00f9 gol in assoluto: con la casacca giallorossa in 11 anni, 331 presenze e 116 goal in campionato; 36 presenze e 20 gol in Coppa Italia. Simone Masini \u00e8 il calciatore che, dal 1953 a oggi, ha totalizzato il maggior numero di gol realizzati da un calciatore con la maglia del Catanzaro in una sola stagione, nel campionato 2011-2012 con 21 reti, tuttavia non riuscendo a conquistare il titolo di capocannoniere del torneo, traguardo raggiunto solamente da sei calciatori nella storia della societ\u00e0 calabrese: il primo fu Gianni Bui, con 18 reti nel torneo di Serie B 1965-1966. Massimo Palanca fu capocannoniere nel campionato di Serie B 1977-1978 e nella Serie C1 1986-1987. Altri capocannonieri furono Pino Lorenzo nella Serie C1 1984-1985, Paolo Mollica nella Serie C2 1991-1992 e Sebasti\u00e1n Bueno nella Serie C2 2006-2007. In Coppa Italia lo stesso Palanca fu bomber principe nel 1978-1979.\nI calciatori del Catanzaro a superare le 15 marcature in campionato senza laurearsi capocannonieri del rispettivo torneo sono stati 7. Il primo fu Ettore Brossi, nel campionato di Prima Divisione 1932-1933. Segue per tre volte consecutive Geraci, nel 1947-1948, nel 1950-1951 e nel 1952-1953. Dopo di lui Corti nel 1955-1956, Gianni Fanello nel 1959-1960, Giorgio Corona nel 2003-2004, Manolo Mosciaro nel 2009-2010 e il gi\u00e0 citato Simone Masini nel 2011-2012. Da segnalare, infine, che Massimo Palanca ed Edy Bivi furono vice-capocannonieri della Serie A, rispettivamente nelle stagioni 1980-81 e 1981-82 con 13 e 12 gol, in entrambe le occasioni dietro a Roberto Pruzzo.\nLuca Scerbo, grazie al rigore realizzato il 7 dicembre 2011 nella sfida contro il Trapani valida per il secondo turno di Coppa Italia Lega Pro, \u00e8 stato il primo, e finora unico, portiere ad aver realizzato una rete in maglia giallorossa.\nCapocannonieri.\nDi seguito i calciatori del Catanzaro laureatisi capocannonieri in campionato e in Coppa Italia. Fra parentesi \u00e8 indicato il torneo in questione.\nPrimatisti stagionali.\nDi seguito i primatisti di presenze e reti stagione per stagione.\nRecord in Serie A.\nDi seguito le top 25 dei primatisti di presenze e reti in Serie A. Fra parentesi \u00e8 indicato il periodo di militanza in squadra.\nRecord reti stagionali.\nDi seguito i calciatori del Catanzaro che hanno superato la soglia delle 15 marcature in campionato. Fra parentesi \u00e8 indicato il torneo in questione.\nContributo alle Nazionali.\nRappresentative italiane.\nIl primo calciatore a esser convocato con una rappresentanza dell'Italia durante il periodo di militanza in Calabria fu Massimo Mauro, nella nazionale Under 21. Cresciuto nel vivaio giallorosso e catanzarese di nascita, anche per questo, e per il suo talento, fu soprannominato ai fasti il \"brasiliano fatto in casa\". Debutt\u00f2 in azzurro il 29 ottobre 1980 contro i pari et\u00e0 spagnoli, totalizzando in totale 7 presenze e 9 convocazioni. Dopo di lui, altri cinque calciatori vestirono la divisa dell'Under 21: cronologicamente, il primo fu Edi Bivi (3 presenze), seguito da Costanzo Celestini (2), Carlo Borghi (1), Pietro Mariani (2) e Giovanni Cervone (2 convocazioni, ma nessuna presenza).\nDue calciatori del Catanzaro hanno invece ricevuto convocazioni nell'Italia Under 20: il primo fu nel 2005 Antonio Nocerino (10 presenze), seguito da Cristian Agnelli (9 convocazioni e sei presenze).\nTutti i calciatori elencati, in seguito al periodo in Calabria, giocarono in Serie A con altre formazioni, eccezion fatta per Agnelli, che raggiunse come risultato massimo la Serie C1, sebbene fece parte della rosa del Lecce che disput\u00f2 la Serie B nel 2009, senza tuttavia scendere in campo. Mauro, Nocerino, Bivi, Celestini, Borgi, Mariani e Cervone giocarono anche con squadre blasonate quali Juventus, Napoli, Milan, Torino e Roma. Nocerino \u00e8 inoltre l'unico calciatore ad aver raggiunto la nazionale maggiore.\nIl giovane catanzarese Raffaele Celia, infine, ha esordito nel 2014 nella nazionale under-16.\nDi seguito i calciatori convocati nella nazionale Under 21.\nDi seguito i calciatori convocati nella nazionale Under 20.\nDi seguito i calciatori convocati nella nazionale Under 16.\nAltre rappresentative.\nPer quanto concerne le altre nazionali, due calciatori furono convocati durante il periodo di militanza nel Catanzaro. Il primo fu Andy Selva (6 presenze complessive) nella nazionale maggiore di San Marino, che debutt\u00f2 nella sfida contro l'Inghilterra del 10 ottobre 1998; fu la prima partita disputata dall'attaccante con la nazionale maggiore del suo paese. Il secondo calciatore fu un altro attaccante, l'albanese Florian Myrtaj (3 presenze complessive), che esord\u00ec in Albania-Azerbaijan del 17 agosto 2005."}
{"id": "5277466", "revid": "122541601", "url": "https://it.wikipedia.org/wiki?curid=5277466", "title": "Signoria di Frisia", "text": "La Signoria di Frisia (in frisone \"H\u00eaarlikheid Frysl\u00e2n\") \u00e8 stata una signoria storica all'interno del Sacro Romano Impero, con capitale a Leeuwarden.\nStoria.\nLa Signoria di Frisia ebbe origine dalla Libert\u00e0 Frisona nel 1498 quando l'imperatore Massimiliano I d'Asburgo cedette la Frisia quale feudo ad Alberto III di Sassonia quale risarcimento per un debito di fiorini. Per farsi riconoscere dai frisoni come feudatario, Alberto, dovette comunque ripetutamente affrontarli con le armi, non riuscendoci. Neanche il figlio, Giorgio di Sassonia riusc\u00ec nell'intento e nel 1515 vendetette il titolo di signore a Carlo di Gheldria che riusc\u00ec a sottomettere definitivamente i frisoni solo nel 1524.\nIntanto, nel 1519 l'imperatore Massimiliano I mor\u00ec e gli succedette Carlo V. Quando questi abdic\u00f2 nel 1556, la Frisia fu ereditata da Filippo II di Spagna cos\u00ec come il resto dei Paesi Bassi. Nel 1566, la Frisia si un\u00ec alla ribellione contro il dominio spagnolo.\nIntegrazione nella Repubblica delle Sette Province Unite.\nCon l'atto di abiura del 1581, Filippo II dovette concedere l'autonomia alla Repubblica delle Sette Province Unite e la Signoria di Frisia, che ne faceva parte in qualit\u00e0 di provincia, cess\u00f2 di esistere come stato autonomo. Da allora la Signoria di Frisia fu governata da uno Statolder nominato dagli Stati Generali della Repubblica.\nFormalmente la Signoria di Frisia continu\u00f2 ad esistere fino al 1795, quando, con la rivoluzione batava la Repubblica delle Sette Province Unite, rimpiazzata dalla Repubblica Batava, cess\u00f2 di esistere. Dopo il 1813, la Frisia fu nuovamente una provincia, questa volta del Regno Unito dei Paesi Bassi."}
{"id": "5277467", "revid": "104134747", "url": "https://it.wikipedia.org/wiki?curid=5277467", "title": "Shraddha Kapoor", "text": "Figlia dell'attore Shakti Kapoor, inizia la sua carriera con un piccolo ruolo nel film Teen Patti, seguito da una da protagonista in Luv Ka The End (2011). Riceve una nomination al Filmfare Award per la miglior attrice per la sua apprezzata interpretazione nel film drammatico Aashiqui 2 (2013), cui \u00e8 seguita una parte in Ek Villain (2014) e in Haider (2014)."}
{"id": "5277478", "revid": "1769697", "url": "https://it.wikipedia.org/wiki?curid=5277478", "title": "Hayden (musicista)", "text": ""}
{"id": "5277484", "revid": "767487", "url": "https://it.wikipedia.org/wiki?curid=5277484", "title": "Distant Plastic Trees", "text": "Distant Plastic Trees \u00e8 il primo album in studio del gruppo musicale statunitense The Magnetic Fields, pubblicato nel 1991."}
{"id": "5277485", "revid": "834", "url": "https://it.wikipedia.org/wiki?curid=5277485", "title": "The Wayward Bus (album)", "text": "The Wayward Bus \u00e8 il secondo album in studio del gruppo musicale statunitense The Magnetic Fields, pubblicato nel 1992.\nIl titolo \u00e8 tratto dall'omonimo romanzo di John Steinbeck."}
{"id": "5277490", "revid": "767487", "url": "https://it.wikipedia.org/wiki?curid=5277490", "title": "Holiday (The Magnetic Fields)", "text": "Holiday \u00e8 il quarto album in studio del gruppo musicale statunitense The Magnetic Fields, pubblicato nel 1994."}
{"id": "5277491", "revid": "767487", "url": "https://it.wikipedia.org/wiki?curid=5277491", "title": "Get Lost", "text": "Get Lost \u00e8 un album in studio del gruppo musicale statunitense The Magnetic Fields, pubblicato nel 1995."}
{"id": "5277493", "revid": "686936", "url": "https://it.wikipedia.org/wiki?curid=5277493", "title": "Mike Wagner", "text": "Carriera professionistica.\nWagner fu scelto dai Pittsburgh Steelers nel corso dell'undicesimo giro (268\u00ba assoluto) del Draft NFL 1971. Scelto inizialmente per giocare in attacco come wide receiver, fu presto spostato in difesa come safety. Nel 1973 guid\u00f2 la NFL in intercetti con 8 assieme a Dick Anderson e nel 1975 e 1976 fu convocato per il Pro Bowl. Con gli Steelers vinse quattro Super Bowl negli anni settanta, facendo registrare intercetti nel Super Bowl IX e X. Si ritir\u00f2 nel gennaio 1981 dopo dieci stagioni da professionista."}
{"id": "5277503", "revid": "767487", "url": "https://it.wikipedia.org/wiki?curid=5277503", "title": "J\u00f3zsef Ember", "text": "Carriera.\nGioc\u00f2 la maggior parte della sua carriera nel Budai 11. Da allenatore guid\u00f2 squadre ungheresi e cecoslovacche, prime di passare alla guida di diverse selezioni nazionali in Asia ed in Africa. Fu allenatore della Nigeria alle Olimpiadi del 1968."}
{"id": "5277505", "revid": "70164766", "url": "https://it.wikipedia.org/wiki?curid=5277505", "title": "Joseph Ember", "text": ""}
{"id": "5277506", "revid": "729019", "url": "https://it.wikipedia.org/wiki?curid=5277506", "title": "Max Corvo", "text": "Nato in Italia ma trasferitosi da ragazzo negli Stati Uniti, diresse l'ufficio italiano dell'Office of Strategic Services (O.S.S.), il servizio segreto americano, durante la Campagna d'Italia (1943-1945) nella seconda guerra mondiale.\nBiografia.\nBiagio Massimo Corvo, detto Max, nasce ad Augusta, Sicilia. Per le sue idee antifasciste, il padre Cesare Corvo, originario di Melilli, \u00e8 costretto nel 1923 a espatriare in America, lasciando in Italia la moglie Giuseppina Arena e il figlioletto. Solo nel 1929, ottenuta la cittadinanza americana il padre pot\u00e9 riunirsi ai familiari a Middletown (Connecticut), dove esisteva da tempo una numerosa comunit\u00e0 di Melillesi. A Middletown Cesare Corvo continu\u00f2 la sua attivit\u00e0 politica antifascista tra gli immigrati italiani, fondando un settimanale in lingua italiana (\"The Middletown Bulletin\") ed intessendo intensi rapporti con altri gruppi di antifascisti presenti negli Stati Uniti.\nA capo dei servizi segreti americani in Italia durante la seconda guerra mondiale.\nMax Corvo cresce cos\u00ec in un ambiente che ha mantenuto dei legami strettissimi con la lingua, la cultura e la politica italiane. Quando si arruola come volontario nell'esercito americano nel 1941, queste sue potenzialit\u00e0 sono subito notate dai suoi superiori che lo distaccano (nome in codice \"Maral\", tessera n.45) presso la neonata sezione italiana dell'Office of Strategic Services (O.S.S), il servizio segreto americano\u2014sezione creata dal vice-direttore Eari Brennan con il compito di preparare e quindi assistere con servizi di intelligence l'invasione alleata dell'Italia. Corvo sfrutta appieno i suoi legami familiari con la Sicilia e le conoscenze che grazie al padre egli ha acquisito degli ambienti antifascisti italoamericani ed italiani. Grazie alla sua rete di conoscenze e alla sua energia e capacit\u00e0 organizzative, nonostante la giovanissima et\u00e0 (ha solo 22 anni) Corvo raggiunge il vertice dell'organizzazione, divenendone in breve il responsabile. Attorno a lui raduna anzitutto un gruppo di amici siculoamericani di Middletown (tra cui Emilio Daddario) per espandere quindi la rete ad ambienti italiani antifascisti di altre citt\u00e0 che lo aiutassero ad intessere rapporti nelle varie regioni italiane.\nGi\u00e0 nel 1942 Corvo delinea piani dettagliati di intelligence per lo sbarco in Sicilia. Quando il piano entra nella sua fase militare operativa alla fine di maggio del 1943, Corvo si reca in Nord Africa e nel luglio il suo gruppo \u00e8 tra i primi a sbarcare stabilendo la sua base operativa al castello di Falconara. Dopo l'8 settembre 1943, il gruppo OSS di Corvo si trasferisce a Brindisi dove getta le basi di una collaborazione organica tra i servizi segreti americani e quelli di governo di Badoglio, dal 1\u00ba ottobre 1943 diretti dal colonnello Pompeo Agrifoglio.\nMax Corvo agisce con grande spregiudicatezza a tutto campo, non esitando a intessere controversi rapporti anche con elementi della mafia siciliana. Al tempo stesso, Corvo grazie alla reputazione antifascista della sua famiglia ha solidi legami con gli ambienti democratici ed antifascisti italiani. Incurante delle tensioni che ci\u00f2 provoca specialmente con gli alleati inglesi che lavoravano per il mantenimento della monarchia, Corvo privilegia i rapporti con le forze repubblicane (anche socialiste e comuniste) della Resistenza Italiana e il Comitato di Liberazione Nazionale, collabora con gli agenti dell'ORI (Organizzazione Resistenza Italiana), ha contatti regolari con Randolfo Pacciardi, Giuseppe Romita, Ferruccio Parri, Gian Carlo Pajetta e Luigi Sturzo.\nAi gruppi partigiani operanti nel Nord Italia Corvo fornisce non solo intelligence ma armi e viveri, con l'obiettivo di indebolire la capacit\u00e0 militare tedesca e, negli ultimi mesi del conflitto, per impedire la distruzione delle infrastrutture produttive e industriali italiane.\nNei giorni della Liberazione, il 25 aprile 1945, Corvo invia Emilio Daddario dalla Svizzera a capo di una unit\u00e0 speciale con la missione di catturare i capi militari della Repubblica Sociale Italiana, inclusi Benito Mussolini (che per\u00f2 \u00e8 nel frattempo intercettato e fucilato dalla Resistenza Italiana) e i comandanti militari Rodolfo Graziani, Ruggero Bonomi e Rosario Sorrentino.\nIl dopoguerra.\nCongedatosi dall'esercito con il grado di maggiore, dopo la guerra Corvo vive ancora in Italia a Roma per qualche anno con la moglie, Mary A. Donovan, anch'essa impiegata nell'OSS. Corvo lavora in una societ\u00e0 internazionale di consulenza aziendale.\nNel 1948 la famiglia Corvo rientra a Middletown, CT dove nel 1949 Max e la moglie creano una casa editrice \"The Middletown Bulletin Incorporated\" che pubblica a Hartford, Waterbury, New Haven e Middletown nel Connecticut una serie di settimanali bilingui in italiano e inglese, compreso il giornale fondato dal padre.\nNel 1962 la famiglia torna in Italia, a Catania, dove Max Corvo lavora in un'azienda per il commercio degli agrumi. Il ritorno definitivo in America avviene nel 1967. Max Corvo continua il suo impegno sociale e politico nelle file del Partito Repubblicano.\nNel 1989 Corvo racconta la propria esperienza militare nel corso della seconda guerra mondiale in un libro autobiografico: \"The O.S.S. in Italy 1942-1945: A Personal Memoir\" (New York: Praeger). Il libro, ristampato nel 2005, appare in edizione italiana nel 2006.\nMax Corvo muore a Middletown il 4 giugno 1994."}
{"id": "5277507", "revid": "287204", "url": "https://it.wikipedia.org/wiki?curid=5277507", "title": "Kypello Ellados 1970-1971", "text": "La Coppa di Grecia 1970-1971 \u00e8 stata la 29\u00aa edizione del torneo. La competizione \u00e8 terminata il 9 giugno 1971. L' ha vinto il trofeo per la quattordicesima volta, battendo in finale il .\nPrimo turno.\nPassa automaticamente il turno:"}
{"id": "5277508", "revid": "827882", "url": "https://it.wikipedia.org/wiki?curid=5277508", "title": "I (The Magnetic Fields)", "text": "I (reso graficamente i) \u00e8 il settimo album in studio del gruppo musicale statunitense The Magnetic Fields, pubblicato nel 2004."}
{"id": "5277510", "revid": "70164846", "url": "https://it.wikipedia.org/wiki?curid=5277510", "title": "Josef Ember", "text": ""}
{"id": "5277512", "revid": "767487", "url": "https://it.wikipedia.org/wiki?curid=5277512", "title": "Zimbo Trio", "text": "Lo Zimbo Trio \u00e8 un gruppo musicale brasiliano attivo dal 1964.\nCarriera.\nIl gruppo musicale si form\u00f2 a San Paolo, composto dagli strumentisti Amilton Godoy (pianoforte), Luiz Chaves (basso) e Rubens \u201cRubinho\u201d Barsotti (percussioni), ed \u00e8 perci\u00f2 considerato appartenente alla corrente paulista della bossa nova. Ritenuto tra i gruppi di supporto che maggiormente influenzarono i musicisti degli anni sessanta per lo stile nell'accompagnare la musica brasiliana, fece ingresso sulla scena artistica nel 1964 ed ebbe subito fortuna anche all'estero. Dopo l'esordio nella citt\u00e0 d'origine sul palco con Norma Bengell, l'anno seguente si spost\u00f2 in Per\u00f9 e in Argentina. Qui fu premiato col Cancioneiro das Am\u00e9ricas, e in seguito ricevette un riconoscimento per la presenza nella colonna sonora del film \"Noite vazia\". Nel 1966 si esib\u00ec in Portogallo e al Festival di Cannes. Il 1967 fu l'anno che lanci\u00f2 la formazione nei circuiti televisivi: il trio costituiva la sezione strumentale del programma \"Fino da bossa\", condotto da Elis Regina e da Jair Rodrigues, ed Elizeth Cardoso lo ebbe con lei nella sua trasmissione \"Bossaudade\". L'anno seguente registr\u00f2 un concerto dal vivo tenuto al Teatro Jo\u00e3o Caetano di Rio de Janeiro in cui era a fianco della Cardoso, di Jacob de Bandolim e del gruppo \u00c9poca de Ouro. I musicisti del gruppo furono inoltre gli ambasciatori culturali del loro Paese, e in questa veste girarono le nazioni dell'America centrale e meridionale. Nel 1969 si esibirono come rappresentanti del Brasile a un festival musicale in Argentina. Successivamente suonarono a Washington, New York e Los Angeles.\nSempre con Elizeth Cardoso nel 1972 i tre strumentisti diedero concerti in Spagna e Portogallo, poi accompagnarono Silvia Maria in un festival musicale in Venezuela. L'anno successivo fondarono la scuola di musica \u201cCentro Livre de Aprendizagem Musical\u201d (Clam) che in seguito avrebbe dato origine alle Zimbo Edi\u00e7\u00f5es Musicais, indirizzate alla produzione di materiale musicale didattico; nel 1974 furono di nuovo a Buenos Aires, protagonisti del \"Pequeno concerto para o Zimbo Trio\", composizione del musicista Ciro Pereira che concep\u00ec l\u2019opera con l\u2019accompagnamento della Symphonic Orchestra della capitale argentina.\nNel periodo seguente il gruppo vir\u00f2 verso sonorit\u00e0 jazz. Nel 1985 intervenne al \u201cFree Festival Jazz\u201d e nel 1990 partecip\u00f2 al programma televisivo \"Jazz Brasil\". Nel frattempo fece una tourn\u00e9e in Giappone, e nel 1999 festeggi\u00f2 i trentacinque anni di carriera mantenendo la stessa formazione. Dopo due anni, il bassista venne avvicendato con l'ingresso di Itamar Colla\u00e7o. Con la formazione parzialmente rinnovata, lo Zimbo Trio intervenne al concerto intitolato \"Bossa nova 50 anos\", dividendo il palcoscenico con artisti di primo piano, fra i quali Carlos Lyra, Roberto Menescal, Oscar Castro-Neves, Wanda S\u00e1, Leila Pinheiro, Emilio Santiago, Leny Andrade, Maria Rita, Jo\u00e3o Donato, Marcos Valle e Patr\u00edcia Alvi.\nIn seguito la composizione del gruppo \u00e8 andata incontro a ulteriori cambiamenti: ad Amilton Godoy, rimasto il fulcro originario, si sono aggregati Mario Andreotti al contrabbasso e P\u00e9rcio S\u00e1pia alla batteria.\nLo Zimbo Trio ha ricevuto diversi riconoscimenti nel corso della sua lunga carriera: Miglior gruppo strumentale, Trofeo Chico Viola, Premio Roquette Pinto, Medaglia d'oro dei Di\u00e1rios Associados, Trofeo Euterpe; e fra i tanti altri, il Pr\u00eamio da M\u00fasica Brasileira per il CD \"Autoral\"."}
{"id": "5277513", "revid": "827882", "url": "https://it.wikipedia.org/wiki?curid=5277513", "title": "Distortion (The Magnetic Fields)", "text": "Distortion \u00e8 l'ottavo album in studio del gruppo musicale indie pop statunitense The Magnetic Fields, pubblicato nel 2008."}
{"id": "5277516", "revid": "767487", "url": "https://it.wikipedia.org/wiki?curid=5277516", "title": "Realism", "text": "Realism \u00e8 il nono album in studio del gruppo musicale indie pop statunitense The Magnetic Fields, pubblicato nel 2010."}
{"id": "5277517", "revid": "110157", "url": "https://it.wikipedia.org/wiki?curid=5277517", "title": "International Basketball Association 2000-2001", "text": "La stagione IBA 2000-01 fu la sesta e ultima della International Basketball Association. Parteciparono 10 squadre divise in due gironi.\nRispetto alla stagione precedente si aggiunsero i Siouxland Bombers. I \"Black Hills Gold\" si trasferirono a Mitchell, nel Dakota del Sud, cambiando nome in South Dakota Gold, mentre i \"Rochester Skeeters\" divennero i Salina Rattlers dopo il trasferimento a Salina."}
{"id": "5277525", "revid": "767487", "url": "https://it.wikipedia.org/wiki?curid=5277525", "title": "Love at the Bottom of the Sea", "text": "Love at the Bottom of the Sea \u00e8 il decimo album in studio del gruppo musicale indie pop statunitense The Magnetic Fields, pubblicato nel 2012."}
{"id": "5277528", "revid": "1566286", "url": "https://it.wikipedia.org/wiki?curid=5277528", "title": "Shakti Kapoor", "text": "\u00c8 noto per i suoi oltre trent'anni di ruoli da cattivo nei film di Bollywood, ma ha interpretato anche numerosi ruoli comici. Fra gli anni '80 e '90 ha fatto squadra con Kader Khan come duo buono o cattivo in oltre 100 film. Nel 1995 ha vinto il Filmfare Awards per la migliore interpretazione in un ruolo comico, grazie alla sua performance in Raja Babu."}
{"id": "5277539", "revid": "767487", "url": "https://it.wikipedia.org/wiki?curid=5277539", "title": "Matthew West", "text": "Tra i suoi brani pi\u00f9 conosciuti vi sono \"More\", \"You Are Everything\", \"The Motions\" e \"Give This Christmas Away\" (feat. Amy Grant)."}
{"id": "5277542", "revid": "729019", "url": "https://it.wikipedia.org/wiki?curid=5277542", "title": "Real F\u00e1brica de Porcelana del Buen Retiro", "text": "La Real F\u00e1brica de Porcelana del Buen Retiro (popolarmente detta \"La China\"), \u00e8 stata una manifattura spagnola di porcellana, operante fra il 1760 e il 1812, con sede a Madrid.\nStoria.\nSettecento.\nCarlo III venne incoronato re di Spagna nel 1759, dopo essere stato re di Napoli ed aver fondato in tale citt\u00e0 la Real Fabbrica di Capodimonte. Perci\u00f2 lasciando Napoli port\u00f2 con s\u00e9 in Spagna 53 operai specializzati napoletani e tre navi cariche delle attrezzature e della materia prima speciale necessarie per impiantare la nuova manifattura. Anche il direttore veniva da Capodimonte, Giuseppe Gricci fu il primo direttore della fabbrica del Buen Retiro e lo rimase fino alla morte nel 1770, quando Livio Victorio Scheppers, maestro di composizione della pasta ed anche lui reduce da Capodimonte, prese il suo posto. Poi, dal 1783 al 1803, la direzione sar\u00e0 condivisa fra Scheppers e Felipe Gricci.\nSecondo la dottrina economica del Mercantilismo, dominante all'epoca dell'Assolutismo, la manifattura era di propriet\u00e0 reale, come le analoghe manifatture di cristallerie a La Granja e di arazzi a Santa Barbara. Le tecniche di fabbricazione erano perci\u00f2 considerate segreto di stato. Analogamente, la manifattura aveva sede nel Parque del Buen Retiro che era una delle residenze reali nei dintorni di Madrid, presso la Fontana dell'Angelo Caduto.\nIl marchio di fabbrica era il giglio dei Borboni.\nLa qualit\u00e0 dei prodotti del Buen Retiro era riconosciuta internazionalmente. La fabbrica produceva sculture, placche a bassorilievo, servizi da tavola e mazzi di fiori artificiali.\nMolti pezzi realizzati al Buen Retiro erano destinati alla decorazione delle residenze reali di Madrid e dintorni, in cui si sono conservate. Il capolavoro di questa scuola \u00e8 il \"Gabinete de la Porcelana\" del Palazzo reale di Aranjuez, disegnata e realizzata sul posto da Giuseppe Gricci e dai suoi allievi fra il 1760 e il 1765. La sala \u00e8 coperta di porcellana bianca decorata con motivi in rilievo e a colori secondo il gusto delle chinoiseries.\nAnalogamente nel Palazzo Reale di Madrid c'\u00e8 un \"Gabinete de la Porcelana\" le cui pareti sono interamente ricoperte di tale materiale proveniente dalla Real F\u00e1brica.\nNella \"Casita del Pr\u00edncipe\" del Monastero dell'Escorial c'\u00e8 una sala interamente decorata con porcellana del Buen Retiro di stile rococ\u00f2 e neoclassico\nOttocento.\nNel 1803 fu nominato il primo direttore spagnolo, Bartolom\u00e9 Sureda y Miserol. Egli fu inviato a studiare alla manifattura di S\u00e8vres, dove impar\u00f2 ad analizzare i terreni e a mescolare i materiali per fabbricare la porcellana. Al suo ritorno, Sureda scopr\u00ec vicino a Madrid delle terre che gli permisero di ottenere una porcellana di qualit\u00e0 superiore a quella di S\u00e8vres.\nNell'agosto 1812, durante la Guerra d'indipendenza spagnola, Giuseppe Bonaparte si era ritirato a Madrid. La fabbrica, trovandosi nei dintorni della capitale, era stata convertita in postazione fortificata. Il 13 agosto 1812 il colonnello Lefond si arrese. Ci\u00f2 che rimaneva in piedi fu distrutto per ordine del generale Hill nell'ambito dei preparativi per l'evacuazione il successivo 31 ottobre, compresa la demolizione della fabbrica e dei magazzini, senza che le autorit\u00e0 degli alleati spagnoli si dessero da fare per impedirlo.\nNel 1817 Ferdinando VII trasfer\u00ec i laboratori ed i magazzini del Buen Retiro al palazzo de La Moncloa, dove venne aperta la F\u00e1brica Real de La Moncloa. Sureda divenne nuovamente direttore di nuovo nel 1821. Tutti i lavoratori della fabbrica distrutta furono assunti in quella nuova."}
{"id": "5277543", "revid": "767487", "url": "https://it.wikipedia.org/wiki?curid=5277543", "title": "Kelly Jampu", "text": "Carriera.\nKelly Jampu \u00e8 un difensore dell'University Inter FC, una squadra della Papua Nuova Guinea.\nCarriera in nazionale.\nHa giocato 4 partite in nazionale senza mai segnare un gol.\nValore di mercato.\nIl suo valore di mercato attuale \u00e8 di 25.000\u00a0\u20ac."}
{"id": "5277545", "revid": "1573940", "url": "https://it.wikipedia.org/wiki?curid=5277545", "title": "Lamproniinae", "text": "Le Lamproniinae sono una sottofamiglia di lepidotteri, diffusa in Eurasia, America Settentrionale e Meridionale con 30 specie (dato aggiornato al 23 dicembre 2011).\nEtimologia.\nIl nome del taxon \u00e8 ricavato dal genere tipo \"Lampronia\" , a sua volta derivato dal greco \"\u03bb\u03b1\u03bc\u03c0\u03c1\u03cc\u03c2\" (lampr\u00f3s)\u00a0=\u00a0splendente, fulgido, riferito anche ad un metallo, presumibilmente a causa dei riflessi iridescenti delle ali di alcune specie appartenenti a questo genere, con l'aggiunta del suffisso \"-inae\", che indica una sottofamiglia.\nDescrizione.\nAdulto.\nLa sottofamiglia \u00e8 costituita da piccole falene diurne, alquanto primitive, con nervatura alare di tipo eteroneuro e apparato riproduttore femminile provvisto di un'unica apertura , funzionale sia all'accoppiamento, sia all'ovodeposizione; per quest'ultima caratteristica anatomica, in passato venivano collocate all'interno della divisione Monotrysia, oggi considerata obsoleta in quanto rivelatasi polifiletica.\nL'apertura alare pu\u00f2 variare da 10 a 35\u00a0mm, a seconda della specie.\nCapo.\nIl capo \u00e8 ricoperto di scaglie piliformi, che tuttavia appaiono meno fitte rispetto a quanto osservabile in generale negli Adeloidea; in \"Prodoxoides\" si osservano scaglie lamellari pi\u00f9 fitte in corrispondenza di fronte e vertice.\nLe antenne non sono molto lunghe, potendo misurare al massimo 0,33-0,6 volte la lunghezza della costa dell'ala anteriore; sono di regola moniliformi, mai clavate, con lo scapo talvolta provvisto di \"pecten\" ed il flagello filiforme.\nGli occhi, di dimensione variabile a seconda del genere, sono di regola glabri o con cornea ricoperta da esili microsetae. Gli ocelli sono assenti, come pure i \"chaetosemata\".\nI \"pilifer\" sono ben sviluppati, ma ridotti in \"Tetragma\". Le mandibole sono vestigiali ma tuttavia pronunciate. La proboscide \u00e8 ben sviluppata, tranne in \"Lampronia\", e di solito priva di scaglie; la lunghezza \u00e8 al massimo doppia di quella dei palpi labiali; in \"Tridentaforma\" appare rivestita di scaglie solo a livello basale, e questo ha portato in passato alcuni Autori ad includere il genere nelle Incurvariidae.\nI palpi mascellari sono di regola allungati e costituiti da tre-cinque articoli.\nTorace.\nLe ali sono lanceolate (la lunghezza \u00e8 circa il triplo della larghezza), con colorazione variabile dal biancastro traslucido al marroncino, in rari casi iridescenti, e talvolta con macchie e geometrie varie. Il \"tornus\" non \u00e8 individuabile. I microtrichi sono di solito presenti su tutta l'ala anteriore. Il \"termen\" \u00e8 convesso e manca una macchia discale. Rs4 termina sulla costa, mentre 1A+2A \u00e8 biforcata solo alla base.\nL'ala posteriore presenta un apice arrotondato, ed \u00e8 lievemente pi\u00f9 corta dell'anteriore.\nL'accoppiamento alare \u00e8 di tipo frenato (con \"frenulum\" pi\u00f9 robusto nel maschio), mentre \u00e8 presente l'apparato di connessione tra ala anteriore e metatorace; si pu\u00f2 inoltre osservare un ponte precoxale.\nNelle zampe, l'epifisi \u00e8 di regola presente, mentre gli speroni tibiali hanno formula 0-2-4.\nAddome.\nNell'addome, il margine caudale di S2a \u00e8 a forma di \"U\" o di \"W\".\nNell'apparato genitale maschile, si osservano i \"pectinifer\" sulle valve di molte specie, con sviluppo e struttura variabili, talvolta ridotti a semplici spine, oppure totalmente assenti. L\"'uncus\" si trova fuso assieme al \"tegumen\" con varie soluzioni, tra cui uno o due lobi terminali. Il \"tegumen\" appare costituito da una stretta fascia dorsale, mentre il \"vinculum\" \u00e8 solitamente ben sviluppato, a forma di \"V\" o di \"Y\". La \"juxta\" si mostra sotto forma di uno sclerite sagittato ben definito. L'edeago \u00e8 costituito da una struttura tubulare alquanto allungata, facilmente distinguibile.\nNel genitale femminile, l'ovopositore \u00e8 ben sviluppato e perforante, come di regola negli Adeloidea, al fine di permettere l'inserimento delle uova all'interno dei tessuti fogliari della pianta ospite. Si pu\u00f2 osservare inoltre un paio di \"signa\" stellati sul \"corpus bursae\" (in alcuni casi ridotti o assenti), oltre che un caratteristico bordo posteriore arrotondato sul settimo tergite.\nUovo.\nLe uova, sono inserite singolarmente nei tessuti della pianta ospite, e possono pertanto assumere la forma della \"tasca\" che le ospita.\nIn genere l'uovo si mostra biancastro e di forma alquanto variabile, ma di regola \u00e8 ovoidale, con dimensioni comprese tra 0,3 e 0,5\u00a0mm di lunghezza, e con un diamentro di 0,2-0,3\u00a0mm. Il \"chorion\" appare liscio e provvisto di un reticolo micropilare ridotto.\nLarva.\nLa larva pu\u00f2 essere bianca, verdastra oppure rossiccia, di solito cilindrica o sub-cilindrica, e con una lunghezza compresa tra 6 e 22\u00a0mm.\nCapo.\nIl capo \u00e8 solitamente prognato, con frontoclipeo breve, e di colorazione da chiara a molto scura. Solitamente si osservano sei paia di \"stemmata\", che tuttavia si riducono a tre paia nelle sole forme meramente apode.\nZampe e pseudozampe.\nLe zampe sono di solito presenti e ben sviluppate; il pretarso rivela spesso una robusta seta squamiforme disposta sulla base laterale dell'unghia; le pseudozampe possono essere vestigiali, con uncini talvolta assenti, almeno nei primi stadi di sviluppo, ma spesso presenti sui segmenti addominali da III a VI, e disposti su doppie file. In ogni caso gli uncini sono sempre assenti nel decimo segmento addominale.\nPupa.\nLa pupa \u00e8 exarata e relativamente mobile, con appendici libere e ben distinte (pupa dectica).\nNel capo, il vertice \u00e8 spesso dotato di un rostro frontale molto evidente, a differenza di quanto osservabile in alcune Prodoxinae. Le ali si estendono fin sul V-VII segmento addominale e di regola i segmenti addominali da II a VII sono mobili in ambo i sessi. Sui segmenti addominali da II a VIII \u00e8 inoltre osservabile una singola fila di spine tergali. Il \"cremaster\" \u00e8 di solito rappresentato da una coppia di robuste spine, o tubercoli dorsali, disposte sul decimo segmento addominale, in alcune specie accompagnate da altre due spine in posizione ventrale.\nBiologia.\nCiclo biologico.\nLe uova vengono inserite nei tessuti della pianta nutrice, tra la fine della primavera e l'inizio dell'estate; la giovane larva \u00e8 minatrice e, come nei Cecidosidae, non costruisce un fodero; essa si accresce inizialmente alle spese del seme in formazione ma, a seconda della specie in questione, possono invece essere attaccati i piccioli, le gemme, le foglie, i ricettacoli fiorali, oppure i frutti della pianta ospite.\nDurante la seconda parte dell'estate, la larva di terza et\u00e0 abbandona le strutture vegetali occupate in precedenza, per iniziare a tessere un \"hibernaculum\", ossia una struttura all'interno della quale si appresta a trascorrere l'inverno tra gli strati superficiali del terreno, oppure al riparo in una fessura, sempre alla base della pianta nutrice; all'inizio della primavera successiva, la larva emerge dal proprio riparo, risale lungo il fusto, per poi andare a perforare le nuove gemme, provocando danni anche severi alla fioritura. Eccezionalmente, come nel caso di \"Lampronia fuscatella\", il bruco si alimenta all'interno dello stesso cecidio (altrimenti detto \"galla\") di cui provoca la formazione. L'impupamento pu\u00f2 avvenire sia all'interno delle mine, come pure in un bozzolo sericeo, sito all'esterno alla pianta.\nDi regola le specie sono univoltine, con la larva che rappresenta lo stadio svernante.\nAlimentazione.\nFa seguito un elenco parziale delle specie vegetali che possono essere attaccate da questi bruchi:\nParassitoidismo.\nSono noti fenomeni di parassitoidismo ai danni delle larve di Prodoxidae, da parte di diverse specie di imenotteri appartenenti alle superfamiglie Chalcidoidea e Ichneumonoidea; tra queste citiamo:\nDistribuzione e habitat.\nLa sottofamiglia \u00e8 a distribuzione esclusivamente olartica, tranne per un'unica specie, \"Prodoxoides asymmetra\", presente in Sudamerica, ma con una biodiversit\u00e0 decisamente maggiore nel Paleartico orientale.\nL'habitat \u00e8 rappresentato da boschi e foreste a latifoglie, orti e giardini.\nTassonomia.\nNon sono stati ancora compresi appieno i rapporti filogenetici che intercorrono tra i generi \"Lampronia\" e \"Tetragma\", da un lato, e \"Prodoxoides\", soprattutto alla luce del fatto che quest'ultimo genere monotipico \u00e8 di recente scoperta, e potrebbe indicare una distribuzione relitta, essendo l'unico rappresentante neotropicale delle Lamproniinae.\nAltro caso enigmatico \u00e8 quello rappresentato da \"Tridentaforma\" , la cui precisa collocazione sistematica appare di difficile definizione, sia che si affronti il problema dal punto di vista anatomico, come pure da quello molecolare: il genere possiede infatti peculiarit\u00e0 morfologiche affini sia agli Adelidae (haustellum dotato di scaglie alla base), sia agli Incurvariidae (valva maschile munita di pi\u00f9 serie di spinule appiattite), e tuttavia analisi genetiche condotte sul DNA mitocondriale hanno rivelato affinit\u00e0 con \"Adela\", mentre studi riguardanti la sub-unit\u00e0 ribosomiale 18 S, fanno collocare evolutivamente questo taxon alla base degli Heteroneura, oppure in prossimit\u00e0 dei Cecidosidae.\nSi \u00e8 deciso in questa sede di seguire l'impostazione sistematica proposta da Scoble (1995) e Davis (1999), e parzialmente ripresa in seguito da Van Nieukerken \"et al.\" (2011).\nGeneri.\nLa sottofamiglia si compone, a livello mondiale, di quattro generi, per un totale di trenta specie (dato aggiornato al 23 dicembre 2011),; di questi, un solo genere (\"Lampronia\") \u00e8 presente in Europa con diciotto specie, nove delle quali si trovano anche in Italia. Non sono noti endemismi italiani.\nSinonimi.\nNon sono stati riportati sinonimi:\nFilogenesi.\n\u00c8 mostrato di seguito un albero filogenetico ricavato da quello proposto da Pellmyr (1997), sulla base dei dati forniti da Nielsen &amp; Davis (1985) e da Brown \"et al.\" (1994a, b). Il diagramma non considera, tuttavia, la posizione del genere \"Tridentaforma\".\nConservazione.\nNessuna specie appartenente a questa sottofamiglia \u00e8 stata inserita nella Lista rossa IUCN."}
{"id": "5277552", "revid": "1431409", "url": "https://it.wikipedia.org/wiki?curid=5277552", "title": "Marko Dugand\u017ei\u0107", "text": "Caratteristiche tecniche.\nCentravanti moderno che fa del fisico imponente e del gioco aereo le sue armi principali. Molto bravo nel colpo di testa e nei tiri da fuori, \u00e8 dotato di un ottimo fiuto del gol e di una ottima velocit\u00e0.\nCarriera.\nClub.\nOslijek.\nCresciuto nelle giovanili dell'Osijek debutta nella stagione 2012-2013 con la prima squadra nella massima serie del campionato croato (collezionando 6 partite) e nei preliminari di UEFA Europa League 2012-2013 giocandone due.\nL'anno successivo \u00e8 titolare nella squadra, e conclude la stagione con 3 reti e 2 assist su 26 partite di campionato e 3 gol e un assist in 4 partite di Hrvatski nogometni kup.L'anno successivo si conclude con 6 presenze.\nLe ottime prestazioni attirano gli occhi di molti club dell'estero ma nonostante tutto la stagione successiva rimarr\u00e0 all'Oslijek fino a gennaio.\nConclude la sua esperienza tra campionato e coppa con 43 partite e 6 reti realizzate.\nTernana, Matera, ritorno all'Osijek e Botosani.\nIl 10 gennaio 2015 passa alla , squadra militante nella Serie B in prestito con diritto di riscatto fissato a 2,5 milioni di euro, superando la concorrenza di club pi\u00f9 rinomati come , Blackburn e Leeds.\nNei primi sei mesi totalizza solo 6 presenze senza incidere minimamente sulla stagione della squadra rossoverde, tranne in modo negativo, quando dopo 5 minuti di gioco si prende un cartellino rosso diretto nella gara contro la Pro Vercelli dopo aver dato una piccola spallata all'arbitro che gli coster\u00e0 3 giornate di squalifica.\nViste le prestazioni negative, venendo definito \"un flop\", le due squadre non troveranno un accordo per il riscatto con la che trover\u00e0 esagerata la richiesta del club di propriet\u00e0, per questo il 1\u00ba luglio il calciatore torna in patria.\nIl 12 luglio 2015 torna alla per 850.000 euro, firmando un contratto biennale. Segna il suo primo gol in maglia rossoverde il 9 Agosto in Coppa Italia nella gara contro il Bassano Virtus vinta per 2-0.\nSi ripete questa volta in campionato il 7 novembre andando a segno all'88' minuto consegnando la vittoria alle Fere ai danni del .\nL'anno successivo dopo varie proposte dalla Lega Pro rimane a Terni, durante la preparazione estiva a luglio rimedia un infortunio al menisco che lo costringer\u00e0 a due mesi di stop.\nIl 15 luglio 2017 rescinde il proprio contratto con il club umbro per poi accasarsi al Matera in Serie C, dove giocher\u00e0 25 partite realizzando 5 reti, a fine stagione non trovando un accordo per la permanenza nella squadra lucana resta svincolato.\nDopo un periodo da svincolato il 29 ottobre 2018 torna a distanza di quattro anni dall'ultima volta nuovamente all'Osijek. Non essendo pi\u00f9 tra i titolari gioca solo scampoli di partite in campionato, facendo invece da titolare nella coppa nazionale dove va anche a segno due volte.\nVisto lo scarso impiego da parte del club croato, il 28 gennaio passa ai rumeni del Boto\u0219ani firmando un contratto biennale.\nSo\u010di e Cluj.\nIl 14 ottobre 2020 si accasa ai russi del .\nIl 12 gennaio 2022 viene acquistato dal .\nNazionale.\nDebutta con la Nazionale croata nel 2009 giocando 2 partite con l'Under-16 senza riuscire ad andare a segno. Tra il 2012 e il 2013 si alterna tra l'Under-18 dove riesce a segnare ben 8 reti in soli 6 incontri disputati, e l'Under-19 con cui prende parte al Campionato europeo Under-19 2012 giocando titolare raccogliendo in tutto 7 presenze e 5 reti.\nStatistiche.\nPresenze e reti nei club.\n\"Statistiche aggiornate al 16 maggio 2021\""}
{"id": "5277566", "revid": "47767", "url": "https://it.wikipedia.org/wiki?curid=5277566", "title": "Chiesa di Nostra Signora di Loddhusio", "text": "La chiesa di Nostra Signora di Loddhusio (nota anche con la versione italianizzata di Luddosio o -pi\u00f9 recentemente -Loddusio e nota un tempo come Madonna di Loddurio) era un luogo di culto situato in territorio di Orosei, nella Sardegna centro orientale. Edificio del 1363 in pessimo stato di conservazione e gravi problemi di stabilit\u00e0 strutturale, conserva i muri perimetrali e la copertura dell'abside.\nL'edificio presenta una facciata a capanna, povera di membrature di superficie e priva di finestre o rosoni, con piccolo portale a sesto circolare. L'interno ha aula a navata unica con pianta rettangolare, divisa in tre campate e terminante con abside a pianta quadrata. Al suo interno il presbiterio risulta coperto con volta a botte, ribassata rispetto a quella dell'aula.\nLA chiesa \u00e8 chiamata \"Nostra Signora d'Agosto\" nel La Marmora"}
{"id": "5277572", "revid": "196390", "url": "https://it.wikipedia.org/wiki?curid=5277572", "title": "Vecchio Capodanno", "text": ""}
{"id": "5277573", "revid": "196390", "url": "https://it.wikipedia.org/wiki?curid=5277573", "title": "Vecchio Anno nuovo", "text": ""}
{"id": "5277574", "revid": "70166511", "url": "https://it.wikipedia.org/wiki?curid=5277574", "title": "YNWA", "text": ""}
{"id": "5277575", "revid": "196390", "url": "https://it.wikipedia.org/wiki?curid=5277575", "title": "Vecchio anno nuovo", "text": ""}
{"id": "5277580", "revid": "547034", "url": "https://it.wikipedia.org/wiki?curid=5277580", "title": "Wallace Lupino", "text": "Biografia.\nAppartenente a una famiglia di teatranti di lunga tradizione, i Lupino, di lontane origini italiane, Wallace Lupino prese parte, tra il 1918 e il 1940, a oltre una sessantina di film lavorando spesso anche con il fratello maggiore Lupino Lane."}
{"id": "5277582", "revid": "478814", "url": "https://it.wikipedia.org/wiki?curid=5277582", "title": "James Duckworth", "text": "Ha vinto diversi tornei nei circuiti Challenger e ITF Futures; nel circuito ATP ha raggiunto una finale in singolare all'Astana Open 2021 e una in doppio al Brisbane International 2016. I suoi migliori ranking ATP sono il 46\u00ba in singolare, raggiunto nel gennaio 2022, e il 185\u00ba in doppio nel febbraio 2020.\nBiografia.\nFiglio di David e Karen Duckworth, ha un fratello di nome Nick e la sorella Kate. Anche la nonna Beryl Penrose era tennista e vinse negli anni 1950 un titolo in singolare, due in doppio femminile e uno in doppio misto all'Australian Open. Duckworth inizia a giocare a tennis a 7 anni e i suoi idoli da ragazzo sono Lleyton Hewitt e Patrick Rafter. Ha studiato Commercio all'Universit\u00e0 Deakin nello Stato di Victoria (Australia).\nCarriera.\nJuniores.\nDa juniores vince 3 titoli in singolare e 3 in doppio nei tornei ITF. Nei tornei juniores del Grande slam ottiene i migliori risultati nel 2010, in singolare raggiunge in gennaio i quarti all'Australian Open, in giugno le semifinali al Roland Garros, dove con Jason Kubler disputa i quarti nel torneo di doppio, e in luglio arriva nei quarti in singolare anche a Wimbledon. Alla fine di questo torneo raggiunge la sua migliore classifica di categoria al 7\u00ba posto del ranking mondiale.\n2008-2011, inizi da professionista, primi titoli ITF Futures.\nFa il suo esordio nel circuito ITF nel novembre 2008 e subito guadagna i primi punti nel ranking raggiungendo i quarti di finale nel torneo Futures Australia F11. Dopo un'altra isolata apparizione, comincia a giocare in pianta stabile tra i professionisti nell'ottobre 2009. Nel gennaio 2010 disputa per la prima volta le qualificazioni in tornei del circuito maggiore subendo due secche sconfitte al primo turno nell'ATP 250 di Sydney e all'Australian Open. Supera per la prima volta le qualificazioni in un Challenger nel gennaio 2011 al Burnie International e viene eliminato al primo turno del tabellone principale. Nel maggio successivo, alla sua prima finale da professionista, vince il titolo al Poland F1 Futures superando in finale Grzegorz Panfil. Nel giro di tre mesi disputa altre 5 finali ITF Futures vincendone altre tre e il 29 agosto entra nella top 300 del ranking. In ottobre vince il primo incontro nel main draw di un torneo Challenger a S\u00e3o Jos\u00e9 do Rio Preto.\n2012, primi incontri vinti nel circuito maggiore, due semifinali Challenger e top 200.\nInizia la stagione al Brisbane International 2012 \u2013 dove entra con una wild card \u2013 e al primo turno vince il suo primo match del circuito maggiore sconfiggendo il n\u00ba 80 del ranking Nicolas Mahut, per essere poi eliminato da Gilles Simon. Con un'altra wild card prende parte all'Australian Open e supera il primo turno con la vittoria su J\u00fcrgen Zopp prima di cedere in quattro set a Janko Tipsarevic. Continua a salire in classifica con la sua prima semifinale in un Challenger a Caloundra, dopo la quale fa il suo ingresso nella top 200. In aprile disputa la sua seconda semifinale Challenger a San Paolo del Brasile e si porta alla 167\u00aa posizione del ranking. Nel prosieguo della stagione partecipa senza successo alle qualificazioni al Roland Garros, a Wimbledon e agli US Open, mentre nel circuito Challenger raggiunge per tre volte i quarti di finale. Verso fine anno deve osservare un periodo di convalescenza a seguito di un'operazione al gomito destro.\n2013, primo titolo Challenger in doppio, 132\u00ba nel ranking in singolare.\nTorna a giocare il secondo turno all'Australian Open ma in singolare non ottiene risultati di rilievo nei Challenger n\u00e9 vince altri incontri nei tornei ATP di inizio stagione. In febbraio disputa la sua prima finale Challenger in carriera al torneo di doppio di Adelaide in coppia con Greg Jones, e vengono sconfitti in due set da Samuel Groth / Matt Reid. Rientra nel circuito ITF e si aggiudica in singolare due delle tre finali disputate tra febbraio e maggio, mentre in doppio conquista il primo titolo Challenger in aprile a Itaja\u00ed, dove in coppia con Pierre-Hugues Herbert sconfigge per 7-5, 6-2 in finale Guilherme Clezar / Fabricio Neis. In maggio arriva in semifinale in singolare al Challenger di Rio Quente; a fine mese supera per la prima volta le qualificazioni in una prova del Grande Slam al Roland Garros e al primo turno viene eliminato da Blaz Kavcic. Subisce la stessa sorte a Wimbledon, vince i tre incontri di qualificazione e al primo turno cede a Denis Kudla al quinto set. Raggiunge il secondo turno all'ATP 250 di Bogot\u00e0 e subito dopo disputa la sua prima finale Challenger a Lexington, persa in tre set contro James Ward. Dopo il secondo turno raggiunto a Washington sale al 149\u00ba posto del ranking. Non supera il primo turno agli US Open e torna a migliorare il ranking con due semifinali raggiunte in tornei Challenger australiani di fine anno, arrivando al 132\u00ba posto. \n2014, primi titoli Challenger in singolare.\nInizia la stagione con l'uscita al primo turno a Brisbane e all'Australian Open, dove viene sconfitto seccamente da Federer. Il primo risultato positivo \u00e8 la semifinale raggiunta in febbraio al Challenger di Adelaide, nella quale per\u00f2 si ritira dopo tre soli giochi del primo set. Si sottopone a una nuova operazione al gomito destro, torna a giocare dopo quasi due mesi e subito arriva in finale al Challenger di Santiago, dove viene sconfitto in tre set da Thiemo de Bakker. Supera di nuovo le qualificazioni al Roland Garros e come l'anno precedente viene eliminato al primo turno. Sconfitto al secondo turno al Queen's, il sorteggio di Wimbledon lo mette di fronte al primo turno al n\u00ba 14 ATP Richard Gasquet, che si impone al quinto set. Il 27 luglio Duckworth vince il suo primo titolo Challenger in singolare a Lexington, sconfiggendo James Ward con il punteggio di 6-3, 6-4. Ha quindi inizio un periodo negativo in cui raccoglie soprattutto sconfitte che ha termine in novembre, quando vince a Charlottesville il suo secondo Challenger battendo in tre set Liam Broady. Questo risultato gli fa chiudere la stagione con il nuovo best ranking in 127\u00aa posizione.\n2015, due volte nei quarti di finale in tornei ATP, top 100.\nAl primo impegno stagionale a Brisbane disputa per la prima volta i quarti di finale in un torneo ATP; al primo turno concede solo quattro giochi al n\u00ba 21 ATP Gilles Simon, elimina Jarkko Nieminen e nei quarti vince un solo gioco contro Federer. Non va oltre il secondo turno all'Australian Open, ma gli \u00e8 sufficiente per salire al 107\u00ba posto del ranking. A fine febbraio arriva in finale sia in singolare che in doppio al Challenger di Kolkata e le perde entrambe. Supera per la prima volta le qualificazioni a un Masters 1000 a Indian Wells, al primo turno sconfigge Dominic Thiem e viene eliminato al secondo da Fernando Verdasco. A fine torneo fa il suo ingresso nella top 100. Si ripete al Miami Masters, dove \u00e8 ancora Verdasco a batterlo al secondo turno, e con la semifinale al successivo Challenger di San Luis Potos\u00ec sale all'82\u00aa posizione. In maggio si spinge fino ai quarti nell'ATP 250 di Nizza. Nei successivi nove tornei, tutti del circuito maggiore tra i quali gli ultimi tre Slam stagionali, non supera mai il secondo turno e vince in totale tre incontri. Torna a giocare nei Challenger a fine stagione e non ottiene risultati significativi, chiudendo il 2015 al 120\u00ba posto del ranking.\n2016, prima finale ATP in doppio, infortuni, discesa e risalita nel ranking.\nInizia la stagione nei tornei del circuito maggiore e il 10 gennaio 2016 disputa la sua prima finale ATP nel torneo di doppio a Brisbane in coppia con Chris Guccione, e vengono battuti da Henri Kontinen / John Peers con il punteggio di 6-7, 1-6. Nei primi tornei in singolare ha un bilancio di una vittoria e tre sconfitte, tra cui quella al primo turno all'Australian Open. A fine gennaio accede alla semifinale del Challenger di Maui ma deve dare forfait per un problema ai flessori del gomito destro. La convalescenza si protrae per un infortunio al polso sinistro, al rientro in maggio si trova oltre la 200\u00aa posizione e subito vince due titoli consecutivi, l'ITF China F6 a Wuhan e il Challenger di Bangkok. Gioca senza successo tre tornei sull'erba in preparazione a Wimbledon e nello Slam londinese viene eliminato al primo incontro di qualificazione. Nei successivi sette tornei americani supera il primo turno solo a Washington e agli US Open. Raggiunge il secondo turno anche a Tokyo e chiude bene la stagione raggiungendo tre finali Challenger, vincendo quelle di Canberra e Toyota e tornando a ridosso della top 100.\n2017-2018, infortuni, lunghe convalescenze, crollo e risalita nel ranking.\nDisputa il suo unico torneo del 2017 all'Australian Open e viene eliminato al primo turno, subisce quindi una frattura da stress al piede destro che lo costringe a due operazioni e lo tiene lontano dai campi per un'intera stagione; nel marzo di quell'anno si sottopone inoltre a un'operazione alla spalla sinistra. Nonostante il dolore al piede persista, rientra nel gennaio 2018 con il n\u00ba 992 del ranking e non supera le qualificazioni n\u00e9 all'ATP di Brisbane n\u00e9 all'Australian Open. Si opera per la terza volta al piede in febbraio, il mese successivo al gomito destro e inizia una nuova faticosa riabilitazione, con seri dubbi sulla possibilit\u00e0 di poter tornare a giocare. Rientra a fine maggio 2018, con il ranking protetto entra nel tabellone principale del Roland Garros e viene subito eliminato. Prende quindi parte al torneo ITF Turkey F22, raggiunge la finale e si ritira nel corso del secondo set. Riprende a giocare tre settimane pi\u00f9 tardi a Wimbledon ed esce di nuovo al primo turno, ma il dolore al piede \u00e8 passato e comincia a giocare con regolarit\u00e0. Dopo altre due eliminazioni al primo turno, torna a vincere un incontro ATP a Washington dove supera prima Thai-Son Kwiatkowski e poi Jason Kubler prima di essere eliminato al terzo turno da Stefanos Tsitsipas. Sconfitto al primo turno agli US Open, il 16 settembre vince il suo primo torneo dopo quasi due anni al Challenger di Cary, superando in due set nella finale Reilly Opelka, successo che gli vale il ritorno nella top 300 del ranking. Unico risultato degno di nota a fine stagione \u00e8 la semifinale al Tiburon Challenger.\n2019, quattro titoli Challenger e rientro nella top 100.\nApre il 2019 arrivando in semifinale nel torneo di doppio a Brisbane insieme a Jordan Thompson. In singolare viene eliminato al primo turno nei primi tre tornei stagionali del circuito maggiore, torna a giocare nei Challenger e a fine febbraio vince quello di Bangkok II sconfiggendo in due set Alejandro Davidovich Fokina in finale, risultato che lo porta nella top 200. Nel periodo che segue continua a risalire la classifica nei Challenger senza ottenere particolari successi, e viene eliminato nelle qualificazioni sia al Roland Garros che a Wimbledon. Torna a mettersi in luce in agosto con la finale a Yokkaichi, dove viene sconfitto nel tiebreak decisivo da Y\u016bichi Sugita, e il 1\u00ba settembre batte Sasikumar Mukund nella finale di Baotou. Esce nelle qualificazioni agli US Open e in ottobre perde contro Vasek Pospisil la finale del Las Vegas Challenger. Con le finali vinte in novembre nei Challenger di Playford e Pune \u2013 dove batte rispettivamente Yasutaka Uchiyama e Jay Clarke \u2013 chiude la stagione al 100\u00ba posto del ranking.\n2020, prima semifinale ATP, un titolo Challenger, esordio in Coppa Davis e 71\u00ba nel ranking.\nInizia il 2020 ad Adelaide e vince al primo turno contro Federico Delbonis, al secondo viene sconfitto da F\u00e9lix Auger-Aliassime. Ai successivi Australian Open ottiene il suo miglior risultato in una prova del Grande Slam raggiungendo i quarti di finale nel torneo di doppio in coppia con Marc Polmans, mentre in singolare viene eliminato al primo turno da Alja\u017e Bedene in 5 set. In febbraio raggiunge la sua prima semifinale in singolare in un torneo ATP a Pune e viene sconfitto per 6-7, 4-6 da Jahor Herasima\u016d. La settimana successiva vince il Challenger di Bangalore superando in finale Benjamin Bonzi. I risultati di inizio stagione gli consentono di ritoccare i propri migliori ranking ATP, issandosi al 185\u00ba posto in doppio e al 71\u00ba in singolare. In marzo fa il suo esordio nella squadra australiana di Coppa Davis in occasione della sfida vinta 3-1 contro il Brasile, viene schierato in doppio in coppia con John Peers e perde al tiebreak del set decisivo da Felipe Meligeni Alves / Marcelo Demoliner. Quello stesso mese si sottopone a un intervento chirurgico alla spalla destra gi\u00e0 operata tre anni prima. Rientra a fine agosto e nei 9 incontri disputati nell'ultimo scorcio stagionale ne vince solo 3 nei tabelloni di qualificazione ATP.\n2021, prima finale ATP in singolare, esordio olimpico, un titolo Challenger e top 50 nel ranking.\nL'esordio stagionale avviene in febbraio a Melbourne, dove esce al terzo turno dopo aver eliminato al secondo l'emergente Ugo Humbert, n\u00ba 32 del ranking ATP. Al secondo turno dell'Australian Open raccoglie solo 7 giochi contro Auger-Aliassime, mentre in doppio, ancora con Polmans, si spinge fino al terzo turno. In marzo ottiene al secondo turno del Miami Masters una delle vittorie pi\u00f9 significative in carriera infliggendo un severo 6-3, 6-1 al n\u00ba 13 del mondo David Goffin, per poi essere eliminato da Alexander Bublik al terzo turno. Con la vittoria su Salvatore Caruso, accede per la prima volta al secondo turno del Roland Garros e viene eliminato da Ricardas Berankis. Ottiene la sua migliore prestazione anche a Wimbledon spingendosi fino al terzo turno grazie ai successi su Radu Albot e Sam Querrey, prima di cedere in tre set a Lorenzo Sonego. A fine luglio fa il suo esordio olimpico ai Giochi di Tokyo e viene eliminato al secondo turno da Karen Khachanov.\nDue settimane pi\u00f9 tardi supera le qualificazioni al Toronto Masters, sconfigge quindi in due set Taylor Fritz e il n\u00ba 15 ATP Jannik Sinner e viene battuto al terzo turno dal n\u00ba 2 del mondo Daniil Medvedev. A fine torneo porta il suo miglior ranking alla 69\u00aa posizione. Eliminato al primo turno degli US Open, in settembre riprende a salire nel ranking con la vittoria in finale nell'Istanbul Challenger contro il taiwanese Wu Tung-lin. La settimana successiva disputa la prima finale ATP in carriera all'Astana Open di Nur-Sultan, dove supera nell'ordine Kukushkin, Krajinovi\u0107, il campione uscente Millman e in semifinale Ivashka; in finale cede a Kwon Soon-woo, che si impone con il punteggio di 7-6, 6-3. Al Sofia Open viene eliminato nei quarti da Jannik Sinner \u2013 che conquister\u00e0 il titolo \u2013 e nei successivi tre tornei vince un solo incontro. Si riscatta raggiungendo i quarti di finale al Masters di Parigi, viene eliminato da Hubert Hurkacz dopo aver sconfitto tra gli altri il n\u00ba 20 ATP Roberto Bautista Agut e a fine torneo sale alla 47\u00aa posizione mondiale, nuovo best ranking.\n2022.\nNonostante inizi la stagione con tre sconfitte su altrettanti incontri all'ATP Cup e agli Australian Open, a fine gennaio porta il best ranking alla 46\u00aa posizione."}
{"id": "5277601", "revid": "729019", "url": "https://it.wikipedia.org/wiki?curid=5277601", "title": "Larte de labbacho", "text": "Larte de labbacho' (\"L'Arte dell'abbaco\"), noto anche come l'Aritmetica di Treviso, \u00e8 un manuale pratico di aritmetica ad uso dei mercanti, scritto in volgare veneto da autore ignoto, pubblicato a Treviso verso la fine del 1478.\nIl testo, che si inserisce in un filone tipico del Medioevo, quello dei trattati d'abaco, si differenzia da quelli che l'avevano preceduto, per essere stato pubblicato a stampa. L'incunabolo \u00e8 considerato il pi\u00f9 antico manuale di argomento matematico edito a stampa in Occidente e uno dei primi testi scientifici mai stampati in Europa, che precede perfino la prima edizione tipografica degli \"Elementi\" di Euclide, data a Venezia quattro anni dopo, l 1482.\n\u00c8 un manuale pratico pensato per l'autoapprendimento e per l'uso quotidiano nel commercio, la cui redazione in lingua volgare doveva garantirne una pi\u00f9 ampia diffusione. Seppur non scritto per un ampio pubblico, fu concepito per applicare l'aritmetica alle transazioni commerciali quotidiane. Costituisce, perci\u00f2, un momento importante nel processo di diffusione tra la classe media della altrimenti elitaria conoscenza matematica.\nEdizione.\nL'incunabolo \u00e8 un volume composto di 123 pagine non numerate, su 62 fogli. \nLe pagine, di dimensioni 14.5\u00a0cm per 20.6\u00a0cm circa, contengono fino a 32 righe di testo contornato da ampi margini lasciati n barbe.\nLa data accettata dagli studiosi \u00e8 il 10 dicembre 1478, che si legge riportata sull'ultima carta di cui si compone l'incunabolo. Vi sono invece dubbi riguardo all'editore: \u00e8 stato ipotizzato trattarsi del tipografo fiammingo Gerardo da Lisa (o \"de Lisa\", italianizzazione di Geraert de Lys, o van der Leye, latinizzato in \"Gerardus Lisa\"), attivo a Treviso, mentre altre congetture puntano su Michele Manzolo, detto Manzolino, imprenditore cartario di origine parmense, anch'egli attivo come stampatore nella citt\u00e0 veneta.\nContenuti.\nIl volume si presenta come un manuale dall'impostazione didattica molto marcata, in coerenza con gli intenti dichiarati dall'anonimo autore, che lo indirizza \"\u201ca ciascheduno che vuole usare larte de la merchandantia chiamata volgarmente larte de labbacho\u201d\".\nContiene nozioni e metodi tratti dal \"Liber Abaci\" (1202), come la moltiplicazione araba. George G. Joseph, nella propria opera \"Crest of the Peacock\", ha ipotizzato che John Napier abbia letto questo libro e vi abbia tratto ispirazione nell'ideare lo strumento di calcolo oggi noto come bastoncini di Nepero.\nCostituisce uno dei primi casi di utilizzo, in Occidente, del sistema di numerazione arabo nei calcoli algoritmici.\nL'attenzione del testo \u00e8 concentrata soprattutto sul problem solving commerciale, obiettivo rispetto al quale la discussione sulle operazioni aritmetiche non rappresenta altro che un'introduzione preparatoria alla risoluzione di problemi concreti dell'aritmetica finanziaria. L'enfasi relativa su questo aspetto \u00e8 evidenziata dal fatto che, dopo l'introduzione ai numeri e alle operazioni aritmetiche, tutte le rimanenti pagine, vale a dire la maggior parte del libro, sono dedicate a problemi pratici e alla ricerca della loro soluzione.\nEdizioni del manuale.\nSembra che vi sia stata una sola edizione del manuale.\nDavid Eugene Smith, per fini didattici, tradusse in inglese una parte dell'opera nel 1907. Gli appunti di Smith sono serviti a Frank J. Swetz che ne ha curato, invece, la traduzione completa, inserita nel suo \"Capitalism &amp; Arithmetic: The New Math of the 15th Century\", edito nel 1987 (\"Capitalismo e aritmetica: la nuova matematica del XV secolo\"). \nSwetz si serv\u00ec di una copia dell\u2019\"Arte dell'abbaco\" conservata nella \"Manuscript Library\" della Columbia University.\nCurioso \u00e8 il modo in cui tale volume raggiunse gli Stati Uniti. Il primo proprietario noto \u00e8 il bibliofilo italiano Maffeo Pinelli (1785). Alla morte di costui, fu acquistato da un libraio londinese e poi messo all'asta il 6 febbraio 1790, aggiudicato per tre scellini al bibliofilo e collezionista Michael Wodhull. Circa cento anni dopo, il libro si ritrova nel catalogo della biblioteca personale di Brayton Ives, giurista di New York. Fu quindi acquistato all'asta dall'editore newyorchese George Arthur Plimpton, proprietario di una vasta collezione di antichi testi scientifici, donata nel 1936 alla Columbia University. Le copie dell\"'Aritmetica di Treviso\" sono considerate di estrema rarit\u00e0."}
{"id": "5277605", "revid": "1305772", "url": "https://it.wikipedia.org/wiki?curid=5277605", "title": "Chiesa di Santa Maria La Vetere", "text": ""}
{"id": "5277612", "revid": "36426", "url": "https://it.wikipedia.org/wiki?curid=5277612", "title": "Basilica matrice di San Nicol\u00f2 il Vecchio", "text": "Chiesa Matrice di San Nicol\u00f2 il Vecchio \u00e8 una Chiesa di Militello, vicino a Catania.\nStoria.\nDi probabile fondazione normanna, la chiesa \u00e8 annoverata tra le pi\u00f9 antiche del luogo e gi\u00e0 in esercizio agli inizi del XIV secolo, come si evince dal rendiconto delle collettorie vaticane del 1308, il pi\u00f9 antico documento ad oggi conosciuto in cui si fa menzione della chiesa e del suo cospicuo patrimonio. Un altro documento che ricorda la presenza di questa chiesa \u00e8 il testamento di Blasco I Barresi, signore del luogo, datato 1390, in cui si lasciavano tre onze d'oro per la costruzione in essa del tabernacolo in cui custodire il Santissimo Sacramento. \nAncora, Pietro Carrera (1574-1647), religioso ed erudito locale legato a questa chiesa in quanto in essa battezzato, nel descrivere la corte dei Branciforte, racconta nei propri manoscritti come \u00ab\u2026attraverso la Porta della Terra si andava verso la Madrice Chiesa di San Nicol\u00f2 o dove si voleva\u2026\u00bb, e ne dichiara (pur senza supporto documentale) la maggiorit\u00e0 (all'epoca sinonimo di matricit\u00e0) \u201cab immemorabilis\u201d, sostenendo aver goduto la stessa i diritti della parrocchialit\u00e0 sin dall'inizio della sua istituzione. Un'altra testimonianza \u00e8 offerta dal cronista locale Filippo Caruso (XVII sec.), il quale tramanda come \u00ab\u2026a quel tempo le funzioni di maggiore rilevanza si svolgevano nella chiesa matrice di San Nicol\u00f2 ed alle quali presenziavano sempre i signori della terra, accompagnati dai gendarmi e dai magistrati\u2026\u00bb.\nArchitettura.\nCronisti del tempo tramandano come l'allora chiesa madre fosse un mirabile esempio di arte; il luogo di ubicazione si trovava dirimpetto al Castello (attuale Largo S. Nicol\u00f2 il Vecchio). La fabbrica, in origine di dimensioni modeste, parzialmente lesionata dal terremoto del 10 dicembre 1542, fu restaurata ed ampliata nel 1560 a spese di donna Belladama Branciforte, vedova del barone Carlo Barresi e madre di Vincenzo, primo marchese di Militello; poi pi\u00f9 volte ingrandita tra il \u2018500 ed il \u2018600, anche a spese di facoltose famiglie del tempo. Il 10 aprile 1559 fu istituita presso questa chiesa l'Arciconfraternita del Santissimo Sacramento, che godette sin dall'inizio gli stessi privilegi di quella di Santa Maria Sopra Minerva di Roma, in quanto ad essa aggregata, come da prassi.\nAgli inizi del Seicento il vecchio campanile fu demolito perch\u00e9 pericolante. Il 21 novembre 1602, festa della Presentazione al Tempio di Maria Santissima, fu posta la prima pietra del nuovo campanile per iniziativa della marchesa di Militello Caterina Barresi. Alla morte di lei, il figlio don Francesco Branciforte e poi ancora la figlia di questo, donna Margherita d'Austria, si preoccuparono del completamento della fabbrica. Con la nuova fabbrica si accrebbe il corpo della chiesa. Nel 1617, fu costruito un robusto bastione a ponente, per trattenere lo spazio antistante l'edificio. Il periodo di massimo splendore coincise col completamento della nuova torre campanaria: somigliante a quella del duomo di Enna e alta circa 44 metri, fu un'opera di grande splendore composta da un prospetto realizzato nei tre ordini classici, dorico, ionico e corinzio, in pietra d'intaglio, sormontata da un cupolino semisferico impreziosito da quattro statuette raffiguranti gli Evangelisti. Con la sistemazione delle campane, di cui la maggiore del peso di 35 cantari (circa 2,8 tonn.), fusa nell'anno 1519 a spese del barone Giovanbattista Barresi e ricollocata nel 1649, si diede inizio all'ampliamento del resto della fabbrica e si procedette all'apertura delle porte laterali e di altrettanti finestroni sovrastanti.\nInterno.\nAlla vigilia del tremendo terremoto dell'11 gennaio 1693, la chiesa presentava un impianto a tre navate con transetto arricchite da tredici altari con cappelle riccamente decorate, il magnifico altare maggiore rivolto ad oriente tutto ad intaglio impreziosito da statue raffiguranti i dodici apostoli. L'aula sacra era ripartita da dodici colonne monolitiche, erette a sostegno della volta nell'anno 1656.\nTra le cappelle rilevanti per importanza e devozione si annoverano quella dedicata a Santa Lucia, al SS. Bambino, alla Madonna della Presentazione, ai Santi Cosma e Damiano, a San Spiridione Vescovo. Alcune tradizioni religiose proprie di questa chiesa suggeriscono in origine l'uso del rito greco, come ad esempio la benedizione dell'acqua nel giorno dell'Epifania (sebbene la stessa tradizione si ritrovi diffusa anche in molte chiese di rito latino). Totalmente distrutta dal terremoto del 1693, \u00e8 stata spogliata nei primi del XVIII secolo dei materiali da costruzione, degli arredi e delle opere d'arte, per l'edificazione in altro sito della nuova chiesa madre di San Nicol\u00f2 e del Santissimo Salvatore. \nAl suo posto oggi sorge una piazza su cui si affacciano abitazioni private, che ne nascondono le esigue rovine e le cripte funerarie.\nArciconfraternita del Santissimo Sacramento.\nSodalizio attestato presso la chiesa madre."}
{"id": "5277613", "revid": "1543377", "url": "https://it.wikipedia.org/wiki?curid=5277613", "title": "Strobilazione", "text": "La strobilazione \u00e8 una forma di riproduzione asessuata per segmentazione spontanea e trasversale del corpo. Questo modo riproduttivo \u00e8 presente presso alcuni celenterati e elminti ed \u00e8 caratterizzato dalla creazione di un elevato numero di discendenti.\nStrobilazione nei cnidari.\nNelle meduse Scyphozoa con una fase transitoria polipoide, la strobilazione consiste in una serie di divisioni trasversali del corpo molto ravvicinate, a partire dalla zona apicale. La scissione trasversale del polipo maturo nello stadio noto come scifistoma pu\u00f2 generare centinaia di sezioni a disco (fino a 500 nella \"Atorella vanhoeffeni)\" le quali misurano da 0.2 mm a 2 mm di diametro ed possono avere uno spessore dai 0.05 mm ai 0.2 mm. Ognuno dei dischetti, a sviluppo ultimato, si distacca dal resto dello scifopolipo sotto forma di efira, stadio precoce e pelagico della fase medusoide. Dopo alcune settimane, l'efira aumenta di dimensioni ed assume le caratteristiche e l'aspetto della medusa adulta.\nStrobilazione negli elminti.\nNei vermi parassiti, il corpo si segmenta a partire dalla testa ed il collo. Nei cestoidi, questo processo avviene di continuo, il che riflette l'importante ruolo della riproduzione nel modo di vita del parassita. In questi casi, la sezione staccatasi dal corpo per strobilazione \u00e8 chiamata \"strobila\", o \"scolex\", ed \u00e8 costituito a sua volta da proglottidi, segmenti che crescendo allungano il corpo del cestoide. Quando sono mature, le proglottidi sono organi riproduttivi ermafroditi cariche di uova. Le pi\u00f9 vecchie, disposte nella coda del cestoide, si staccano, depositando le uova nelle feci dell'ospite."}
{"id": "5277614", "revid": "1833487", "url": "https://it.wikipedia.org/wiki?curid=5277614", "title": "Stefano Bonilli", "text": "Biografia.\nStefano Bonilli nasce nel 1945 nel paese veneto di Boscochiesanuova ma cresce e si forma a Bologna.\nEntra negli ambienti del giornalismo verso la met\u00e0 degli anni ottanta lavorando prima per \"il manifesto\" e in seguito per la RAI. Nella redazione de \"il manifesto\", accomunati dalla voglia di rendere pi\u00f9 accessibile il cibo della buona tavola, Bonilli diventa un buon amico di Carlo Petrini, ma si perdono di vista quando Bonilli va a lavorare alla RAI. I due amici si ritrovano nel 1986 e insieme fondano \"Arcigola\", la prima pietra del movimento \"Slow Food\". \"Arcigola\", da l\u00ec a poco, con Bonilli e Daniele Cernilli, avrebbe dato vita alla rivista \"Gambero Rosso\" e nel 1987 alla guida \"Vini d'Italia\", entrambe in un primo momento inserti de \"il manifesto\". All'inizio degli anni novanta le strade di \"Slow Food\" e di \"Gambero Rosso\" cominciano a separarsi e, nel 1999, Bonilli fonda il canale tematico RaiSat Gambero Rosso Channel.\nNel 2008 Bonilli \u00e8 stato licenziato a sorpresa dalla redazione de \"Il Gambero Rosso\" dal nuovo amministratore del gruppo Gambero Rosso Holding Paolo Cuccia causa un presunto buco di venti milioni di euro, anche se Bonilli ne ha sempre negato l'esistenza. Nel 2010 il tribunale di Roma gli ha dato ragione e ha condannato il \"Gambero Rosso\" a risarcirlo per l'ingiusto licenziamento.\nNegli anni seguenti Bonilli supera l'amarezza del licenziamento sviluppando il suo blog personale, il \"Papero Giallo\", in rete gi\u00e0 dal 2004, e lanciando la \"Gazzetta Gastronomica\", un magazine online che in poco tempo diventa una delle voci pi\u00f9 autorevoli dell'informazione gastronomica su Internet.\nStefano Bonilli muore a 69 anni, per un infarto, nella notte tra il 3 e il 4 agosto 2014 a Roma dopo essere stato ricoverato in ospedale il giorno precedente per un malore."}
{"id": "5277615", "revid": "46936", "url": "https://it.wikipedia.org/wiki?curid=5277615", "title": "Chiesa della Madonna della Stella", "text": ""}
{"id": "5277616", "revid": "28592", "url": "https://it.wikipedia.org/wiki?curid=5277616", "title": "Madonna della Stella (Montefalco)", "text": ""}
{"id": "5277621", "revid": "729019", "url": "https://it.wikipedia.org/wiki?curid=5277621", "title": "OA vz. 27", "text": "La Obrn\u011bn\u00fd automobil vzor 27 (OA vz. 27) era un'autoblindo cecoslovacca, usata da diversi eserciti durante la seconda guerra mondiale. Furono costruiti 15 esemplari, dei quali 9 furono impiegati dalla Wehrmacht dopo l'occupazione tedesca della Cecoslovacchia e 3 cedute all'alleata Repubblica Slovacca, al marzo 1939. La Romania requis\u00ec 3 autoblindo alle truppe ceche li rifugiatesi dopo l'invasione ungherese della Carpato-Ucraina nello stesso mese. Tutte vennero utilizzate per compiti addestrativi o di sicurezza interna durante la guerra.\nStoria.\nSviluppo.\nLa \"OA vz. 27\" era la terza autoblindo sviluppata sullo stesso rivoluzionario chassis. La \"PA-I\" introdusse il concetto della doppia guida, ma aveva tutte e quattro le ruote sterzanti e motrici e una torretta con due mitragliatrici. Furono prodotti solo due prototipi prima che l'esercito chiedesse ulteriori miglioramenti.\nLa \"PA-II\" usava lo stesso telaio, ma con lamiere arrotondate, e perdeva la torretta in favore di mitragliatrici ai quattro angoli; la corazzatura curva era balisticamente vantaggiosa ma costosa da produrre. Vennero ordinati 12 esemplari ma il vano di combattimento angusto, che non consentiva a due mitraglieri di manovrare contemporaneamente le loro armi, non soddisfaceva ancora l'esercito.\nLa \"PA-III\" era pi\u00f9 piccola, pi\u00f9 mobile e pi\u00f9 economica delle due precedenti. Piastre corazzate piane sostituirono la corazzatura curva del precedente modello e venne reintrodotta la torretta girevole. Un prototipo venne acquistato nel 1925, con scafo in ferro, e venne valutato per due anni prima di essere accettato nel luglio 1927. Dodici telai vennero consegnati nel 1925 mentre l'esercito decideva lo scafo migliore da montare, ma furono necessari altri due anni prima che la prima \"OA vz. 27\" completa, denominazione militare della \"PA-III\", venisse consegnata, nell'ottobre 1929.\nImpiego operativo.\nCecoslovacchia.\nIn servizio l'autoblindo si dimostr\u00f2 robusta, facile da manutenere ed efficace nel tiro, dopo l'aggiunta di mire ottiche per le mitragliatrici. I limiti erano principalmente da ricondurre al peso eccessivo ed all'alto costo. Sei veicoli vennero inizialmente assegnati al Reggimento corazzato di Milovice, mentre i rimanenti 9 andarono alla cavalleria. A met\u00e0 degli anni trenta le forze corazzate vennero riorganizzate: il 1\u00ba Reggimento corazzato ricevette altre 3 blindo, per un totale di 9, mentre il 2\u00ba Reggimento corazzato di Olomouc ed il 3\u00ba di Tur\u010diansky Sv\u00e4t\u00fd Martin ne ebbero 3 ciascuno. Le \"vz. 27\" furono largamente impiegate nella repressione delle proteste e delle violenze dei tedeschi dei Sudeti, istigati dal Sudetendeutsche Partei e dal Sudetendeutsche Freikorps di Konrad Henlein, tra maggio e ottobre 1938. Dopo la Conferenza di Monaco un plotone di \"vz. 27\" furono inviate come rinforzo in Slovacchia e Rutenia, dove entrarono in azione contro le forze di Ungheria e Polonia che tentavano di sconfinare. Un plotone di 3 blindo difese la Carpato-Ucraina a marzo 1939 dagli attacchi ungheresi, ma fu obbligato a rifugiarsi in Romania.\nGermania.\nLa Germania nazista requis\u00ec 9 autoblindo di preda bellica dopo l'occupazione tedesca della Cecoslovacchia, ma nessuna di questa fu impiegata in servizio.\nSlovacchia.\nTre \"OA vz. 27\" furono requisiti dalla Repubblica Slovacca alla dichiarazione di indipendenza del marzo 1939, ma furono relegate a compiti addestrativi e infine demolite nel febbraio 1943..\nRomania.\nNon si conosce molto della carriera operativa degli \"OA vz. 27\" in Romania dopo che un plotone ceco si era rifugiato in territorio rumeno a marzo 1939. Furono impiegate per compiti di sicurezza interna. Due furono distrutte durante un bombardamento americano su Ploie\u0219ti nell'estate del 1944.\nTecnica.\nLo scafo corazzato della \"vz. 27\" era costituito da un telaio di angolari montato su uno chassis a longheroni appositamente progettato. Le piastre corazzate erano rivettate agli angolari del telaio. II telaio era a doppia guida, anteriore e posteriore. Entrambi gli assi erano motori e sterzanti, ma non contemporaneamente: una leva di inversione selezionava la direzione di marcia ed un solo assale motore. L'equipaggio accedeva al vano di combattimento tramite dai portelli laterali e da una botola sulla torretta. Il pilota frontale sedeva a destra ed aveva a disposizione una finestra protetta da un portello corazzato, munito di feritoia per la guida a portelli chiusi. Il mitragliere sedeva a fianco al pilota ed aveva a disposizione un suo portello. Il pilota contromarcia sedeva sul lato sinistro, vicino al mitragliere che azionava una mitragliatrice Schwarzlose M07/12 raffreddata ad acqua, su supporto sferico con un settore di brandeggio in fuga di 72\u00b0. Il mitragliere sedeva in una piccola torretta troncoconica, con un settore di 360\u00b0, e disponeva di un portello di osservazione frontale, di feritoie laterali e di un faro di ricerca corazzato su braccio mobile sul retro. La torretta era armata di una Schwarzlose M07/12 su supporto sferico; altri due supporti sferici erano disponibili su ciascun lato della torretta. All'interno del vano di combattimento era trasportata una mitragliatrice leggera ZB vz. 26. La riserva di bordo era di 5.750 munizioni.\nIl motore era uno \u0160koda da 5,7\u00a0l, raffreddato ad acqua, 4 cilindri a benzina, erogante 60\u00a0hp, montato frontalmente nel veicolo. Esso consentiva una velocit\u00e0 di 35\u00a0km/h. Il mezzo poteva attraversare una trincea di 0,4\u00a0m, un gradino di 0,2\u00a0m ed un guado di 0,3\u00a0m."}
{"id": "5277635", "revid": "287204", "url": "https://it.wikipedia.org/wiki?curid=5277635", "title": "Siouxland Bombers", "text": "I Siouxland Bombers sono stati una franchigia di pallacanestro della IBA, con sede a Sioux City, nell'Iowa, attivi nella stagione 2000-01."}
{"id": "5277637", "revid": "287204", "url": "https://it.wikipedia.org/wiki?curid=5277637", "title": "Oxyeleotris wisselensis", "text": "Oxyeleotris wisselensis \u00e8 una specie di Perciformi appartenente al genere Oxyeleotris. \u00c8 un pesce osseo d'acqua dolce che \u00e8 stato rinvenuto nelle acque dei laghi Paniai, nella provincia autonoma indonesiana di Papua, sull'isola di Nuova Guinea; in particolare, la specie \u00e8 assente dal maggiore dei tre specchi d'acqua, il lago \"Paniai\", ma \u00e8 presente nei due laghi minori, il \"Tigi\" e il \"Tage\", e nei rispettivi affluenti ed emissari.\nCaratteristiche.\nDi corpo allungato e compresso lateralmente nella parte posteriore, \"Oxyeleotris wisselensis\" si differenzia dalla specie vicina \"Oxyeleotris fimbriata\" per un muso pi\u00f9 corto, il colore pi\u00f9 scuro e l'assenza delle tre o quattro linee sotto l'occhio che caratterizzano la seconda specie. La sua lunghezza pu\u00f2 raggiungere i 111\u00a0mm.\nLa specie \u00e8 endemica dei laghi Paniai, sugli altipiani della Nuova Guinea occidentale. "}
{"id": "5277639", "revid": "1442080", "url": "https://it.wikipedia.org/wiki?curid=5277639", "title": "Marian Ellis", "text": "Biografia.\nEra la figlia di John Ellis, e di sua moglie, la filantropa Maria Rowntree. Aveva una sorella gemella, Edith. Ricevette un'educazione privata e ha imparato a suonare il violoncello.\nAl momento del Jameson Raid nel 1895, divenne una segretaria di suo padre, e durante la successiva seconda guerra boera, ha partecipato ai progetti di a Ruth Fry ad aiutare le donne vittime del conflitto. Nella prima guerra mondiale, le sorelle Ellis donarono denaro alle famiglie sofferenti d'obiezione di coscienza e finanziarono la No-Conscription Fellowship. Dopo aver pubblicato un volantino senza censure da parte del governo, Edith e altri quaccheri furono imprigionati nel 1918.\nMatrimonio.\nNel 1919, Marian Ellis e la baronessa Courtney presero parte alla lotta al comitato carestia. Il 14 luglio dello stesso anno, spos\u00f2 il politico Charles Cripps, I barone Parmoor, il cognato di Lady Courtney e Beatrice Webb. La coppia non ebbe figli, ma Lady Parmoor influenz\u00f2 fortemente il suo figliastro pi\u00f9 giovane, Stafford Cripps.\nLady Parmoor fu presidentessa della YWCA (1924-1928) e ha contribuito a stabilire la Fellowship of Reconciliation. Era un membro fondatore delle Women's International League for Peace and Freedom e divenne presidentessa del ramo britannico dell'organizzazione nel 1950. Lady Parmoor serv\u00ec attivamente come vice-presidentessa del Consiglio nazionale della pace e ha sostenuto l'ammissione della Cina alle Nazioni Unite e a negoziare la fine della guerra di Corea. Nel 1948, Lady Parmoor scrisse un opuscolo intitolato \"La sfida della bomba atomica\".\nMorte.\nMor\u00ec il 6 luglio 1952 a Londra. Fu cremata e le sue ceneri si trovano a Frieth."}
{"id": "5277640", "revid": "633110", "url": "https://it.wikipedia.org/wiki?curid=5277640", "title": "Giffard Le Quesne Martel", "text": "Biografia.\nDopo aver ricoperto dal 1936 la carica di direttore assistente della meccanizzazione presso l'Ufficio della guerra, nel dicembre 1940 venne nominato da sir John Dill comandante del Reale corpo corazzato (R.A.C.).\nFu a capo della commissione militare britannica che venne inviata a Mosca nella primavera del 1943 per concordare con i sovietici le mosse alleate nella successiva stagione. Martel consigli\u00f2 i membri dello stato maggiore sovietico di non aprire l'offensiva, ma di lasciarla ai tedeschi, che in tal modo avrebbero logorato le loro formazioni corazzate. I sovietici finirono con l'accettare questa tesi, lasciando l'iniziativa ai tedeschi, che attaccarono sul saliente di Kursk il 5 luglio, ma furono bloccati e costretti a ripiegare.\nDopo la guerra divenne generale di corpo d'armata.\n\u00c8 autore dell'opera \"Our Armoured Forces\"."}
{"id": "5277643", "revid": "41551", "url": "https://it.wikipedia.org/wiki?curid=5277643", "title": "Kalat (stato)", "text": "Il Khanato di Kalat (detto anche Stato di Kalat) fu uno stato principesco del subcontinente indiano, avente per capitale la citt\u00e0 di Kalat.\nStoria.\nIl Khanato di Kal\u0101t venne fondato nel 1666 quando il primo \"Wal\u012b\" riusc\u00ec a strappare questi territori dal governo dell'Impero moghul. Raggiunse poi il suo picco di splendore durante il regno di M\u012br Nuri Na\u1e63\u012br Kh\u0101n A\u1e25medzai Baloch I, che unific\u00f2 l'intera regione del Kal\u0101t sotto la sua bandiera. I territorio controllati dallo Stato fluttuavano da secoli tra differenti trib\u00f9 in conflitto ma la completa stabilizzazione avvenne solo coi trattati sottoscritti con l'agente britannico Robert Sandeman sul finire del XIX secolo. Parti dello Stato a nord ed a nord-est vennero ceduti alla provincia del Belucistan.\nDal 15 agosto 1947 al 27 marzo 1948, la regione fu \"de facto\" indipendente prima di entrare a far parte del Pakistan il 27 marzo 1948. Il 3 ottobre 1952 fu formata la Baluchistan States Union con altri tre Stati confinanti. Il Khanato di Kal\u0101t cess\u00f2 di esistere il 14 ottobre quando fu costituita la provincia del Pakistan occidentale.\nGovernanti.\nI governanti di Kal\u0101t ebbero il titolo di \"Wal\u012b\" ma nel 1739 ottennero il titolo di \"Begler Begi\" (Bey dei Bey) \"Khan\" (spesso veniva utilizzato solo \"Kh\u0101n\"). L'ultimo Kh\u0101n di Kal\u0101t ebbe il privilegio di essere presidente del consiglio dei governanti della Beluchistan States Union."}
{"id": "5277648", "revid": "28592", "url": "https://it.wikipedia.org/wiki?curid=5277648", "title": "Santuario della Madonna della Stella (Pazzano)", "text": ""}
{"id": "5277650", "revid": "773636", "url": "https://it.wikipedia.org/wiki?curid=5277650", "title": "Eremo di Santa Maria della Stella", "text": ""}
{"id": "5277673", "revid": "329581", "url": "https://it.wikipedia.org/wiki?curid=5277673", "title": "Giffard LeQuesne Martel", "text": ""}
{"id": "5277675", "revid": "767487", "url": "https://it.wikipedia.org/wiki?curid=5277675", "title": "Giorgio Bondi", "text": ""}
{"id": "5277676", "revid": "256896", "url": "https://it.wikipedia.org/wiki?curid=5277676", "title": "Basilica Matrice di San Nicol\u00f2 il Vecchio", "text": ""}
{"id": "5277678", "revid": "1543377", "url": "https://it.wikipedia.org/wiki?curid=5277678", "title": "Kolhapur (stato)", "text": "Lo Stato di Kolhapur fu uno stato principesco del subcontinente indiano, avente per capitale la citt\u00e0 di Kolhapur.\nStoria.\nLo Stato di Kolhapur, assieme ai suoi \"jagirs\" o stati feudali, copriva un'area di oltre 8.000 chilometri quadrati e secondo il censimento del 1901 contava una popolazione di 910.011, dei quali 54.373 residenti nella capitale, Kolhapur appunto. Le rendite annue al 1901 erano state stimate in 300.000 sterline.\nI Maharaja di Kolhapur avevano antenati comuni alle dinastie regnanti di Tanjore e Satara, i quali si ritenevano tutti discendente dal clan reale Maratha di Bhonsl\u00e0. Gli Stati di Satara e Kolhapur iniziarono ad esistere nel 1707, per via di una disputa col regno Maratha. Shahuji, l'erede apparente del regno Maratha, venne catturato dall'Impero moghul all'et\u00e0 di nove anni e rimase loro prigioniero sino alla morte di suo padre Sambhaji, figlio primogenito di Shivaji Maharaj fondatore dell'Impero Maratha nel 1689. La vedova Tarabai (gi\u00e0 moglie di Rajaram Chhatrapati, figlio minore diShivaji Maharaj) proclam\u00f2 suo figlio Shivaji I, come Chhatrapati Maharaj sotto la sua reggenza. I Mughal rilasciarono Shahu a determinate condizioni nel 1707, ed egli continu\u00f2 le sue pretese di eredit\u00e0. La sconfitta della reggente nella Battaglia di Khed e lo stabilirsi a Satara, la costrinsero a ritirarsi col figlio a Kolhapur. Dal 1710 vennero creati \"de facto\" due principati separati come poi venne confermato dal Trattato di Warana del 1731.\nGli inglesi inviarono delle spedizioni contro Kolhapur nel 1765 e nel 1792; Kolhapur inizi\u00f2 ad intraprendere delle relazioni con gli inglesi dopo il collasso della confederazione Maratha nel 1812. Nei primi anni dell'Ottocento gli inglesi invasero nuovamente lo Stato e nominarono un loro ufficiale di stato per reggere temporaneamente le sorti del regno.\nL'ultimo regnante di Kolhapur fu il maharaja Chhatrapati Shahaji II Puar. Dopo l'indipendenza dell'India nel 1947, il maharaja di Kolhapur entr\u00f2 nel Dominion dell'India il 14 agosto 1947 ed il suo Stato venne unito a quello di Bombay il 1\u00ba marzo 1949. Nel 1960 lo Stato di Bombay venne diviso per vie linguistiche negli Stati di Maharashtra e Gujarat.\nGovernanti.\nI regnanti di Kolhapur ebbero il titolo di \"raja\" sino al 1900, ottenendo quindi quello di \"maharaja\"."}
{"id": "5277679", "revid": "339392", "url": "https://it.wikipedia.org/wiki?curid=5277679", "title": "Elettromotrice Met.Ro MA300", "text": ""}
{"id": "5277680", "revid": "1573940", "url": "https://it.wikipedia.org/wiki?curid=5277680", "title": "Santamartamys rufodorsalis", "text": "Santamartamys rufodorsalis () \u00e8 un roditore della famiglia degli Echimiidi, unica specie del genere Santamartamys (), endemico della Colombia.\nDescrizione.\nDimensioni.\nRoditore di medie dimensioni, con la lunghezza della testa e del corpo di 190\u00a0mm, la lunghezza della coda di 267\u00a0mm, la lunghezza del piede di 40\u00a0mm e la lunghezza delle orecchie di 12\u00a0mm.\nCaratteristiche craniche e dentarie.\nIl cranio \u00e8 corto e largo, le arcate zigomatiche sono robuste e larghe ma non arcuate lateralmente, le creste sopra-orbitali sono ben sviluppate con i margini esterni dritti, la regione inter-orbitale \u00e8 molto larga. La bolla timpanica \u00e8 piccola ed appiattita.\nSono caratterizzati dalla seguente formula dentaria:\nAspetto.\nLa pelliccia \u00e8 lunga, densa, molto soffice e lanosa. Le parti dorsali sono rossastre brillanti, i lati del corpo e della testa fino al naso sono pi\u00f9 chiari e giallastri, alcuni lunghi peli con la punta nera sono presenti sulla testa e la nuca, mentre le parti ventrali sono grigiastre. Il muso \u00e8 relativamente corto, gli occhi sono grandi. Le vibrisse, un ciuffo di lunghe setole tra ogni occhio e orecchio e uno alla base interna di quest'ultimo sono neri. Le orecchie sono piccole, marroni chiare, esternamente prive di peli ma con la superficie interna del padiglione auricolare densamente ricoperta di peli. Il dorso delle zampe \u00e8 grigio fulvo chiaro. La coda \u00e8 pi\u00f9 lunga della testa e del corpo, \u00e8 robusta ed \u00e8 densamente ricoperta di peli, neri nella prima met\u00e0 e bianchi all'estremit\u00e0. Le femmine hanno due paia di mammelle addominali. I giovani sono generalmente pi\u00f9 grigiastri e durante il passaggio alla fase di colore degli adulti la muta inizia generalmente dalle parti anteriori.\nBiologia.\nComportamento.\n\u00c8 una specie arboricola e notturna.\nDistribuzione e habitat.\nQuesta specie \u00e8 conosciuta soltanto attraverso tre individui, il primo catturato nel 1898 e l'ultimo nel 2011, nel massiccio isolato della Sierra Nevada de Santa Marta, nella parte pi\u00f9 settentrionale della Colombia.\nVive nelle foreste tropicali montane.\nStato di conservazione.\nLa IUCN Red List, considerato l'areale limitato, la seria frammentazione della popolazione, il declino nell'estensione e nella qualit\u00e0 del proprio habitat, classifica \"S.rufodorsalis\" come specie in grave pericolo (CR)."}
{"id": "5277684", "revid": "633073", "url": "https://it.wikipedia.org/wiki?curid=5277684", "title": "Santamartamys", "text": ""}
{"id": "5277685", "revid": "62244", "url": "https://it.wikipedia.org/wiki?curid=5277685", "title": "I. Marlene King", "text": "Biografia.\n\u00c8 nota principalmente per essere la showrunner e produttrice esecutiva del teen drama di ABC Family \"Pretty Little Liars\".\nNel 1995 scrisse il lungometraggio \"Amiche per sempre\". Nel 2014 \u00e8 stato annunciato che avrebbe riadattato il romanzo horror di Danielle Vega \"The Merciless\" in una pellicola cinematografica, seguito dalla serie di romanzi \"The Perfectionists\" nuovo spin-off di Pretty Little Liars e \"The Heiresses\" di Sara Shepard (l'autrice dei romanzi da cui \u00e8 tratto anche \"Pretty Little Liars\", \"Giovani, carine e bugiarde\") in delle serie televisiva per ABC Family.\nVita privata.\nMarlene King \u00e8 sposata con Shari Rosenthal, ed ha due figli, Emerson ed Atticus."}
{"id": "5277686", "revid": "386562", "url": "https://it.wikipedia.org/wiki?curid=5277686", "title": "Marlene King", "text": ""}
{"id": "5277691", "revid": "256896", "url": "https://it.wikipedia.org/wiki?curid=5277691", "title": "Dharma (Buddhismo)", "text": ""}
{"id": "5277695", "revid": "228587", "url": "https://it.wikipedia.org/wiki?curid=5277695", "title": "Kota (stato)", "text": "Lo Stato di Kota fu uno stato principesco del subcontinente indiano, avente per capitale la citt\u00e0 di Kota.\nStoria.\nNel 1631 la citt\u00e0 di Kota si separ\u00f2 dallo Stato di Bundi. Tra il 18 giugno 1707 e l'8 settembre 1713 si ritrov\u00f2 riunita allo Stato di Bundi. Artefici della formazione dello Stato furono la dinastia Chauhan del clan Hada.\nIl 26 dicembre 1817 Kota divenne un protettorato britannico.\nGovernanti.\nI regnanti dello Stato di Kota portavano il titolo di \"maharao\""}
{"id": "5277710", "revid": "70169369", "url": "https://it.wikipedia.org/wiki?curid=5277710", "title": "Circuiti neuronali", "text": ""}
{"id": "5277713", "revid": "6923", "url": "https://it.wikipedia.org/wiki?curid=5277713", "title": "Domenico Cazzato", "text": ""}
{"id": "5277724", "revid": "1390418", "url": "https://it.wikipedia.org/wiki?curid=5277724", "title": "Tearaway", "text": "Tearaway \u00e8 un videogioco a piattaforme sviluppato da Media Molecule, creatori della serie \"LittleBigPlanet\", per PlayStation Vita.\nRilascio.\nFu annunciato al GamesCom il 15 agosto 2012, e il 20 novembre 2013 venne rilasciato in Australia, mentre due giorni dopo usc\u00ec in Europa, negli Stati Uniti d'America e in India; il 5 dicembre fu rilasciato in Giappone.\nAccoglienza.\nIl gioco detiene un punteggio di 88.07% sul sito aggregatore di recensioni GameRankings, mentre su Metacritic il punteggio \u00e8 di 87/100.\nNel 2013, \"Tearaway\" vinse il premio Edge come miglior visual design in un videogioco.\nEdizione ampliata.\nUna versione espansa del gioco, intitolata \"\" (in inglese \"Tearaway Unfolded\"), \u00e8 stata annunciata per PlayStation 4 il 12 agosto 2014, durante l'edizione di quell'anno del Gamescom. L'uscita del gioco \u00e8 avvenuta per il 9 settembre 2015 in Europa."}
{"id": "5277727", "revid": "6923", "url": "https://it.wikipedia.org/wiki?curid=5277727", "title": "Bharatpur (stato)", "text": "Lo Stato di Bharatpur (noto anche come Bharatpore) fu uno stato principesco del subcontinente indiano, avente per capitale la citt\u00e0 di Bharatpur.\nStoria.\nL'antenato della famiglia reale di Bharatpur era Gokula Jat uno zamidar di Tilpat allora Mathura ora Faridabad, Haryana.\nLa citt\u00e0 ed il forte di Bharatpur si crede siano stati costruiti dal maharaja Suraj Mal all'inizio del XVII secolo. Egli fond\u00f2 cos\u00ec uno Stato nella regione di Mewat, a sud di Delhi, con capitale a Deeg. Capi come Gokula, Raja Ram, Churaman e Badan Singh riunirono insieme il popolo Jats ed attaccarono razziando l'intero territorio.\nIl maharaja Suraj Mal fu il pi\u00f9 grande dei regnanti dello Stato, fortificando la potenza militare del regno e fu il primo a tutti gli effetti a conquistare la regione di Bharatpur ed a spostarvi la capitale, fortificandola e rafforzandola con grandi mura tutte intorno.\nNel 1805 lo Stato divenne protettorato britannico e rimase in tale posizione sino all'indipendenza dell'India nel 1947 quando venne unito con altri stati confinanti a formare la \"Matsya Union\", la quale a sua volta venne poi unita ad altri territori per formare l'attuale Rajasthan.\nGovernanti.\nI regnanti dello Stato di Kota portavano il titolo di \"maharaja\""}
{"id": "5277728", "revid": "30610", "url": "https://it.wikipedia.org/wiki?curid=5277728", "title": "Gioffredo", "text": ""}
{"id": "5277730", "revid": "256896", "url": "https://it.wikipedia.org/wiki?curid=5277730", "title": "Storia del Buddhismo in Afghanistan", "text": ""}
{"id": "5277733", "revid": "729019", "url": "https://it.wikipedia.org/wiki?curid=5277733", "title": "Operazione Sutton", "text": "L'operazione Sutton era il nome in codice dello sbarco principale avvenuto il 21 maggio 1982 nella baia di San Carlos, nell'isola Falkland Orientale, da parte del corpo di spedizione britannico inviato nell'Atlantico del Sud durante la guerra delle Falkland. L'operazione anfibia britannica ebbe pieno successo e provoc\u00f2 la violenta reazione delle forze armate argentine che cercarono di impedire la costituzione di una testa di ponte; per alcuni giorni venne combattuta nell'area degli sbarchi l'accanita battaglia aeronavale di San Carlos. \nPreparativi.\nA partire dalla met\u00e0 del mese di maggio 1982 la forza di spedizione dell'ammiraglio John \"Sandy\" Woodward era ormai pronta, dopo il lungo viaggio attraverso l'oceano Atlantico, alla fase decisiva della campagna di riconquista delle isole Falkland, occupate di sorpresa il 2 aprile 1982 dalle forze armate argentine. L'ammiraglio Woodward disponeva di un notevole complesso aeronavale e anfibio in grado di assicurare la superiorit\u00e0 locale intorno all'arcipelago e di impedire un intervento della marina argentina, ma le forze terrestri disponibili erano limitate; si trattava della 3\u00aa Brigata di Commando dei Royal Marines (cui erano stati aggregati due battaglioni di paracadutisti) e della 5\u00aa Brigata di fanteria che peraltro era ancora in viaggio essendo salpata da Southampton solo il 12 maggio. \nLa guarnigione argentina delle isole al comando del generale Mario Menendez era numerosa, 10\u00a0000 soldati, ed equipaggiata con artiglieria campale da 105 e 155\u00a0mm e mezzi corazzati leggeri Panhard AML, 12 AML-90 dallo \"Escuadron de Exploracion Caballeria Blindada 181\" pi\u00f9 altri dallo \"Escuadron de Exploracion Caballeria Blindada 10\", concentrati a Port Stanley, contro i quali i britannici potevano opporre solo mezzi blindati leggeri dotati al pi\u00f9 di cannoni da 75\u00a0mm, e una larga dotazione di missili anticarro Milan. Divenne quindi essenziale individuare un luogo di sbarco strategicamente idoneo per permettere la costituzione di una testa di ponte senza immediate interferenze nemiche. Alcune missioni segrete di ricognizione effettuate sulle isole ai primi di maggio da reparti del SAS e del SBS permisero di raccogliere preziose informazioni sullo schieramento delle truppe argentine e sulle caratteristiche delle coste e del territorio.\nDalle ricognizioni degli incursori si apprese che il generale Menendez aveva preferito concentrare il grosso delle sue forze a difesa della capitale Port Stanley, sulla costa est della Falkland Orientale, lasciando solo piccoli distaccamenti a Port Darwin, Goose Green, Fox Bay nella Falkland Occidentale e nelle isole Pebble; gran parte delle coste erano praticamente indifese. L'alto comando britannico decise quindi di effettuare lo sbarco principale nella baia di San Carlos sulla costa ovest della Falkland Orientale, un'area priva di difese argentine caratterizzata da spiagge idonee per lo sbarco e relativamente al riparo da attacchi aerei grazie alle colline circostanti la baia. Lo sbarco della 3\u00aa Brigata Commando nella baia di San Carlos, denominato in codice operazione Sutton, venne previsto per la mattina del 21 maggio 1982 e venne preceduto da una serie di operazioni secondarie che sviarono l'attenzione del comando argentino e indebolirono preliminarmente le forze avversarie; il 14 maggio un reparto del SAS attacc\u00f2 l'isola Pebble e distrusse al suolo cinque aerei d'attacco leggeri FMA IA-58 Pucar\u00e1 e altri velivoli, mentre bombardamenti aeronavali furono effettuati nell'area di Port Stanley.\nLa mattina dello sbarco, il cacciatorpediniere HMS \"Glamorgan\" spar\u00f2 136 colpi di cannone nel Berkley Sound come diversivo, in quello che venne definito scherzosamente il saluto per il compleanno del comandante, dopo di che si riun\u00ec al resto della forza da sbarco.\nLo sbarco.\nLo sbarco riusc\u00ec a mettere a terra dalle navi da assalto anfibie e dalle navi civili requisite la quasi totalit\u00e0 della 3 Commando Brigade, anche se il grosso della logistica venne costituito con grandissime difficolt\u00e0 e nei giorni seguenti. L'opposizione fu molto scarsa anche perch\u00e9 nell'area vi erano pochissime truppe argentine, nello specifico l'Equipo de Combate G\u00fcemes, una sezione di fucilieri al comando del sottotenente Oscar Roberto Reyes del Regimiento Infanteria 25 (40 uomini) ed una sezione di appoggio al comando del sottotenente Jos\u00e9 Alberto V\u00e1squez del RI 12 (20 uomini), in due posti di osservazione sulle alture del promontorio di Fanning Head. Questi vennero martellati e messi in fuga dai paracadutisti, ma solo dopo un sostenuto scambio di fuoco di armi leggere ed un intenso bombardamento navale; gli argentini abbatterono anche due elicotteri Gazelle britannici uccidendo tre membri degli equipaggi su quattro, e i britannici sostengono che questi vennero colpiti deliberatamente in acqua dopo l'abbattimento mentre cercavano di salvarsi."}
{"id": "5277734", "revid": "76963", "url": "https://it.wikipedia.org/wiki?curid=5277734", "title": "Eric Steinberg", "text": "\u00c8 principalmente noto per aver interpretato il ruolo di Wayne Fields, il padre di Emily Fields, nel teen drama di ABC Family \"Pretty Little Liars\".\nPrima di ottenere una borsa di studio in Recitazione all'Universit\u00e0 della California, Irvine, Steinberg aveva studiato all'Universit\u00e0 del Vermont e all'Universit\u00e0 del Kent, in Inghilterra."}
{"id": "5277735", "revid": "28592", "url": "https://it.wikipedia.org/wiki?curid=5277735", "title": "Isola di plastica del Pacifico", "text": ""}
{"id": "5277737", "revid": "767487", "url": "https://it.wikipedia.org/wiki?curid=5277737", "title": "Yu Hai", "text": "Carriera.\nClub.\nHa giocato nella prima divisione cinese ed in quella olandese.\nNazionale.\nTra il 2009 ed il 2018 ha totalizzato complessivamente 72 presenze e 11 reti con la nazionale cinese, con cui ha anche preso parte alla Coppa d'Asia 2011."}
{"id": "5277742", "revid": "729019", "url": "https://it.wikipedia.org/wiki?curid=5277742", "title": "OA vz. 30", "text": "La Obrn\u011bn\u00fd automobil vzor 30 (OA vz. 30) era un'autoblindo cecoslovacca, usata da diversi eserciti durante la seconda guerra mondiale. Furono costruiti 51 esemplari per l'Esercito cecoslovacco, dei quali 24 furono impiegati dalla Wehrmacht dopo l'occupazione tedesca della Cecoslovacchia e 18 requisiti all'alleata Repubblica Slovacca, dopo la dichiarazione di indipendenza di marzo 1939. La Romania requis\u00ec 9 autoblindo alle truppe ceche li rifugiatesi dopo l'invasione ungherese della Carpato-Ucraina nello stesso mese. Le blindo slovacche entrarono in azione nella guerra slovacco-ungherese, nell'invasione della Polonia, nelle fasi iniziali dell'Operazione Barbarossa e nell'insurrezione nazionale slovacca.\nStoria.\nSviluppo.\nLa \"OA vz. 30\" ebbe una genesi difficile, ma l'Esercito cecoslovacco aveva valutato vari telai di autocarri Tatra da usare per le autoblindo fin dal 1926, sui quali aveva realizzato diversi prototipi di scafi in legno e metallo. Il 6 marzo 1933 venne infine emesso un ordine per 51 autoblindo da consegnare a dicembre dello stesso anno. Poich\u00e9 le officine di Milovice non erano complete, la Tatra riusc\u00ec a consegnare i primi 6 esemplari solo il 29 gennaio 1934, seguiti da altri 16 in febbraio ed i rimanenti in luglio.\nImpiego operativo.\nCecoslovacchia.\nL'autoblindo dimostr\u00f2 in servizio gravi carenze. I motori erano deboli e non permetteva al veicolo di sfruttare pienamente le capacit\u00e0 fuoristrada del veicolo. La corazzatura era sottile e veniva penetrata a breve distanza dai fucili della fanteria e le mitragliatrici non erano capaci di fuoco sostenuto.\nL'esercito decise di organizzare i mezzi in plotoni di tre autoblindo, assegnati sia alle compagnie esploranti delle quattro divisioni mobili che alle unit\u00e0 di frontiera. Questi plotoni furono largamente impiegati nella repressione delle proteste e delle violenze dei tedeschi dei Sudeti, istigati dal Sudetendeutsche Partei e dal Sudetendeutsche Freikorps di Konrad Henlein, tra maggio e ottobre 1938. Dopo la conferenza di Monaco due compagnie di \"vz. 30\" furono inviate come rinforzo in Slovacchia e Rutenia, dove entrarono in azione contro le forze di Ungheria e Polonia che tentavano di sconfinare. Le vetture coprirono l'evacuazione della fanteria dalla Slovacchia meridionale dopo il primo arbitrato di Vienna del 2 novembre 1938. Dieci autoblindo furono catturate dagli ungheresi durante gli scontri ma non si conosce la loro sorte.\nGermania.\nLa Germania nazista cattur\u00f2 un'autoblindo \"OA vz. 30\" nell'ottobre del 1938 mentre era in riparazione nel Sudetenland al momento dell'occupazione. Altre ventitr\u00e9 furono requisite nel marzo dell'anno successivo in seguito all'occupazione tedesca della Cecoslovacchia. Sette furono usate dalle compagnie di propaganda come centro radio. Altre dieci furono assegnate all'Ordnungspolizei e tre equipaggiarono un plotone della \"14. Polizei-Panzer-Kompanie\" (\"14\u00aa Compagnia corazzata di polizia\") in Slovenia nel gennaio 1944.\nSlovacchia.\nDieci autoblindo furono requisite dalla Repubblica Slovacca quando venne dichiarata l'indipendenza in marzo 1939; altre otto \"vz. 30\" furono consegnate dalle truppe ceche ivi rifugiatesi dopo gli scontri con gli ungheresi nella Carpato-Ucraina. Una blindo fu distrutta durante la guerra slovacco-ungherese la settimana successiva. Le diciassette \"vz. 30\" superstiti formarono una compagnia del Battaglione corazzato \"Martin\" dell'Esercito slovacco, formato a met\u00e0 del 1939 e ridotto a plotone alla fine dello stesso anno. Quattro autoblindo rinforzarono la 2\u00aa Divisione di fanteria durante la campagna di Polonia e altre tre furono aggregate a un'unit\u00e0 di cavalleria da ricognizione nei pressi di Sanok. Una compagnia di sei autoblindo faceva parte del Gruppo mobile \"Kalin\u010diak\", formato il 5 settembre per operare con la 2\u00aa Divisione di fanteria ma mai entrato in azione a causa del ritiro in Slovacchia del 21 .\nUn plotone di tre mezzi venne assegnato al gruppo mobile aggregato ai tedeschi nell'Operazione Barbarossa il 24 giugno 1941. Altre due vennero assegnate al gruppo, che venne rinforzato e ridesignato Brigata mobile l'8 luglio. L'unico combattimento serio che coinvolse i mezzi corazzati slovacchi avvenne a Lipovec nel tardo luglio 1941, dove fallirono nello sloggiare la 44\u00aa Divisione da montagna dell'Armata Rossa. Una \"vz. 30\" venne distrutta durante la battaglia ed altre due gravemente danneggiate. Tutte le \"vz. 30\", cos\u00ec come tutti gli altri veicoli blindati, rientrarono in Slovacchia agli inizi di agosto. Una compagnia di sei blindo fu inviata a rinforzare la Divisione di Sicurezza in ruolo anti-partigiani in ucraina ad agosto 1942. Due furono distrutte in combattimento e solo una era ancora in condizioni di marcia al momento del ritiro in patria il 12 gennaio 1943. Quando in gennaio 1944 furono consegnati i Panzer II ordinati dal Ministero della Difesa per rimpiazzarle, le autoblindo furono poste in riserva. Alcune furono riesumate dai rivoltosi durante l'insurrezione nazionale slovacca, iniziata a settembre 1944.\nRomania.\nNon si sa quasi niente della carriera degli \"OA vz. 30\" in Romania dopo che una compagnia ceca di nove esemplari vi trov\u00f2 rifugio nel marzo 1939. Da rapporti non confermati risulta che alcune autoblindo armarono il \"Batalionul de gard\u0103 al mare\u0219alului Antonescu\" o il \"Regimentul de gard\u0103 al Conduc\u0103torului Statului\", la guardia personale del dittatore Ion Antonescu. Tre mezzi furono probabilmente distrutti in deposito durante i bombardamenti americani di Ploie\u0219ti nell'estate 1944.\nTecnica.\nLo scafo corazzato della \"OA vz. 30\" era montato sul telaio di un autocarro 6 x 4 Tatra 72. Il telaio aveva una configurazione particolare, con un tubolare centrale al quale si articolavano i semiassi posteriori a molle indipendenti, che conferivano al mezzo eccezionali doti fuori-strada. Il pilota sedeva sulla sinistra e disponeva di una finestra con portello corazzato, munito di feritoia. Il mitragliere sedeva a fianco al pilota, disponeva di un piccolo portello e manovrava la mitragliatrice leggera ZB vz. 26 da una feritoia frontale. Entrambi disponevano di feritoie laterali. L'equipaggio accedeva al vano di combattimento da un portellone posteriore. Il mitragliere manovrava una piccola torretta quasi cilindrica, brandeggiabile su 360\u00b0, e disponeva di un portello frontale e di feritorie su 360\u00b0. La torretta era armata con una ZB vz. 26 su supporto sferico. Una terza mitragliatrice era trasportata nel vano di combattimento. La dotazione totale era di 3.000 munizioni. La corazzatura era spessa da 3 a 6\u00a0mm, ritenuti sufficienti per deflettere le pallottole ordinarie sparate da 100\u00a0m di distanza.\nLa blindo era propulsa da un motore a cilindri contrapposti raffreddato ad aria Tatra 71, un quadricilindrico da 1,91 l, montato frontalmente. Esso erogava 32 hp e spingeva il mezzo a 60\u00a0km/h su strada. Il mezzo poteva superare una trincea di 0,5\u00a0m, un gradino di 0,28\u00a0m ed un guado di 0,3 m."}
{"id": "5277745", "revid": "1318658", "url": "https://it.wikipedia.org/wiki?curid=5277745", "title": "Mia Khalifa", "text": "Biografia.\nNata a Beirut nel 1993, dal 2000 vive negli Stati Uniti d'America, dove la sua famiglia \u00e8 immigrata.\nDurante l'adolescenza la famiglia si \u00e8 trasferita nella contea di Montgomery, nel Maryland e, pochi anni dopo, ha conseguito un \"Bachelor of Arts degree\" in storia presso l'Universit\u00e0 del Texas a El Paso. Risiede a Miami, in Florida. Ha dichiarato di essere stata vittima di bullismo durante la sua permanenza al liceo a seguito degli attacchi terroristici dell'11 settembre 2001.\nCarriera.\nCarriera pornografica.\nEntra nell'industria cinematografica per adulti nell'ottobre 2014, raggiungendo ben presto la vetta della classifica dei video del sito Pornhub e battendo la concorrenza di Lisa Ann, Madison Ivy e Jayden Jaymes. Apparsa in diverse produzioni della casa cinematografica Bang Bros, ha ricevuto diverse critiche e minacce di morte per aver recitato in un film indossando un hijab, tipico velo delle donne musulmane, oltre che per aver sfoggiato dei tatuaggi in cui \u00e8 scritta una frase dell'inno nazionale del Libano ed \u00e8 raffigurata la croce simbolo del partito cristiano-conservatore libanese.\nRitiro dalle scene.\nNell'estate del 2016 annuncia il suo ritiro dalla pornografia a causa delle minacce di morte ricevute dall'ISIS. Sebbene il sito IAFD consideri come termine della sua carriera nel cinema pornografico il 2016, due sue scene del 2014 sono state ripubblicate dal sito Bang Bros con un titolo diverso nel 2017 e nel 2018. La scena ripubblicata nel 2017 col nuovo titolo \"Mia Khalifa is Back and Hotter Than Ever\" \u00e8 poi stata inclusa anche nel film del 2018 \"Bang Bros Invasion 22\".\nPoich\u00e9 la Bang Bros continu\u00f2 a sponsorizzare questi video risalenti al 2014 come se fossero nuovi, Mia Khalifa nel corso degli anni ne ha ripetutamente chiesto la rimozione; il 25 giugno 2020 Kia Flowers, una fan della ex-pornoattrice, con lo scopo di ottenere la rimozione dei video lanci\u00f2 sulla piattaforma Change.org la petizione \"Giustizia per Mia\", ottenendo nel giro di poco le firme. Mia, nel tentativo di riavere la propria vita, ha dichiarato che le persone, in particolare gli hater, si ricordano di lei solo per i mesi passati nel mondo del porno, descritti come \"i mesi pi\u00f9 bassi, pi\u00f9 tossici e pi\u00f9 insoliti della tua vita quando avevi 21 anni\"; inoltre si \u00e8 sempre difesa dalle voci sui suoi possibili guadagni nel mondo del porno dichiarando di aver ricavato dollari a fronte dei milioni delle industrie che l'hanno sfruttata.\nAttivit\u00e0 recenti.\nDopo l'abbandono delle luci rosse ha aperto un canale di videogiochi sulla piattaforma di streaming online Twitch. Dall'ottobre 2017 al gennaio 2018 ha condotto, assieme a Gilbert Arenas, lo show giornaliero \"Out of Bounds\" sul canale YouTube della Complex News. Dal settembre 2020 sbarca su OnlyFans e dichiara: \"Ho un lavoro full time\".\nVita privata.\nNel febbraio 2011, poco dopo aver compiuto 18 anni, ha sposato il fidanzato del college, da cui ha divorziato nel 2016.. Nel marzo 2019 ha iniziato una relazione con lo chef svedese Robert Sandberg, che ha sposato nel giugno 2020 e ha divorziato l\u2019anno dopo.\nI suoi genitori smisero di parlarle quando scoprirono la scelta della figlia, dichiarando che il mondo della pornografia ha rovinato non solo l'immagine della sua famiglia, ma anche quella di tutta la sua terra natale.\nMia Khalifa si professa cattolica, pur non essendo pi\u00f9 praticante, e tra i suoi tatuaggi figura la croce delle Forze Libanesi. Politicamente si definisce repubblicana reaganiana.\nMia \u00e8 da tempo tifosa accanita del , squadra di calcio londinese; nei suoi profili social molto spesso la si vede indossare la maglia del club. Inoltre ha affermato di odiare l', altra squadra di Londra, e di tifare qualsiasi club incontri l'Arsenal; sempre tramite social, ha avuto una discussione con il giocatore Matt\u00e9o Guendouzi, in forza all'Arsenal, accusato dalla stessa Mia di essere un \"simulatore\".\nRiconoscimenti.\nAVN Awards\n2016 - Candidatura per Best Boobs (Fan Award)\nDVD Erotik Awards\n2017 - Vincitrice per Tits of the Year"}
{"id": "5277748", "revid": "599013", "url": "https://it.wikipedia.org/wiki?curid=5277748", "title": "Aircel Chennai Open 2015 - Qualificazioni singolare", "text": ""}
{"id": "5277764", "revid": "212348", "url": "https://it.wikipedia.org/wiki?curid=5277764", "title": "Kishan Singh di Bharatpur", "text": "Biografia.\nKishan Singh nacque a Bharatpur il 4 ottobre 1899, figlio primogenito del maharaja Ram Singh e della sua seconda moglie, maharani Girraj Kaur. Venne educato al Mayo College di Ajmer e Wellington.\nEgli ascese al trono dopo la deposizione di suo padre il 27 agosto 1900, venendo incoronato a Bharatpur il 30 agosto di quello stesso anno, ma permanendo sotto la reggenza della madre sino al raggiungimento della maggiore et\u00e0 per governare il 28 novembre 1918.\nNel 1910 presenzi\u00f2 al funerale di Edoardo VII d'Inghilterra e nel 1911 fu presente al Delhi Durbar ricevendo la medaglia d'oro da Giorgio V. Il 12 febbraio 1926 ottenne la croce di Grand'Ufficiale dell'Ordine della corona da parte dei reali del Belgio per meriti commerciali tra i due stati.\nIl 3 marzo 1913 spos\u00f2 maharani Rajendra Kaur, figlia minore del raja Balbir Singh di Brar.\nA partire dal 1919 avvi\u00f2 una totale riorganizzazione dell'esercito del suo Stato e proclam\u00f2 l'hindi lingua di stato. Si rec\u00f2 dunque in visita nello Sri Lanka e fond\u00f2 la 'Brij-mandal'a Shimla. Rese inoltre obbligatoria per tutti l'educazione primaria. Promulg\u00f2 leggi sociali e atti di riforma dello Stato, introducendo un sistema di partecipazione agli affari di stato con crediti alle banche.\nPromosse largamente anche la costruzione di ospedali ayurvedici ed inizi\u00f2 ad organizzare una grande esibizione annuale a Bharatpur per promuovere il commercio e le arti locali. In occasione della grande carestia che colp\u00ec il suo Stato nel 1924 si dimostr\u00f2 particolarmente generoso nei confronti del popolo e nell'interesse pubblico.\nMor\u00ec ad Agra il 27 marzo 1929 e venne succeduto dal figlio primogenito Brijendra Singh."}
{"id": "5277765", "revid": "2034231", "url": "https://it.wikipedia.org/wiki?curid=5277765", "title": "William R. Cosentini", "text": "Biografia.\nWilliam Cosentini \u00e8 nato nel 1911 da genitori immigrati italiani, Eugenio e Vincenza Cosentini. William era il secondo figlio nato. Aveva un fratello maggiore, John (nato nel 1909) e una sorella pi\u00f9 giovane, Mary (nata nel 1913).\nHa frequentato la New York University dove ha conseguito il Master in ingegneria meccanica. Nel 1944, spos\u00f2 Rose Destefano dalla quale ebbe due figli. Rose mor\u00ec nel 1947 a 36 anni.\nNel 1951, ha fondato WR Cosentini &amp; Associates e la societ\u00e0 in seguito divenne nota come Cosentini Associates. Nei primi giorni della societ\u00e0, ha lavorato su diversi progetti importanti, tra cui l'installazione del sistema di riscaldamento e aria condizionata nel Chrysler Building. La Cosentini Associates ora conta oltre 300 dipendenti e ha uffici in varie citt\u00e0 di tutto il mondo, tra cui Shanghai, Mosca e Parigi.\nWilliam Cosentini mor\u00ec il 28 gennaio 1954 a 42 anni di et\u00e0."}
{"id": "5277772", "revid": "287204", "url": "https://it.wikipedia.org/wiki?curid=5277772", "title": "Aircel Chennai Open 2015 - Singolare", "text": "Il singolare dell'Aircel Chennai Open 2015 \u00e8 stato un torneo di tennis facente parte dell'ATP World Tour 2015.\nStanislas Wawrinka era il detentore del titolo ed \u00e8 riuscito a difenderlo superando in finale Alja\u017e Bedene per 6-3, 6-4.\nTeste di serie.\nLe prime quattro teste di serie hanno ricevuto un bye per il secondo turno."}
{"id": "5277774", "revid": "1543377", "url": "https://it.wikipedia.org/wiki?curid=5277774", "title": "Eleusi (demo)", "text": "Eleusi () era un demo dell'antica Attica, situato a 21 chilometri da Atene, al confine tra l'Attica e Megara. Era molto importante per il culto di Demetra e Persefone e per i misteri eleusini, celebrazioni misteriche in onore di esse, tanto che, fino alla fine del paganesimo, fu ritenuto uno dei luoghi pi\u00f9 sacri della religione greca.\nPosizione.\nEleusi si trovava sul versante orientale di una bassa altura a breve distanza dal mare e parallela alla costa, di fronte all'isola di Salamina. La sua posizione gli garantiva tre vantaggi: l'essere collocato sulla strada che andava da Atene all'Istmo di Corinto, la vicinanza di una pianura molto fertile e la dominanza su un vasto golfo, formato su tre lati dalla costa dell'Attica e chiuso a sud dall'isola di Salamina: si dice che da Eleusi Serse assistette alla disfatta della sua flotta nella battaglia di Salamina.\nStoria.\nNel territorio del demo si insediarono abitanti sin dall'antichit\u00e0, forse gi\u00e0 nell'epoca micenea. Probabilmente il suo nome deriva dalla venuta () di Demetra, anche se alcuni fanno risalire il toponimo ad un eroe di nome Eleusi. Eleusi, prima del sinecismo voluto da Teseo, fu una delle citt\u00e0 della dodecapoli in cui fu divisa l'Attica in et\u00e0 arcaica. Durante il regno di Eumolpo su Eleusi scoppi\u00f2 una guerra con Atene, governata da Eretteo, in cui gli Eleusini furono sconfitti e furono costretti a riconoscere la supremazia di Atene in tutto, fuorch\u00e9 nella celebrazione dei misteri, di cui gli Eleusini mantennero la gestione.\nEleusi divenne in seguito un demo dipendente da Atene, ma a conseguenza della sua importanza religiosa le venne permesso di mantenere il titolo di \"p\u00f3lis\", cio\u00e8 di citt\u00e0, e di coniare una propria moneta, un privilegio posseduto da nessun'altra citt\u00e0 dell'Attica ad eccezione di Atene. In seguito la storia di Eleusi si identific\u00f2 con quella di Atene.\nUna volta all'anno una grande processione percorreva la strada da Atene ad Eleusi lungo la via Sacra. L'antico tempio di Demetra fu incendiato dai Persiani nel 484 a.C. e, fino all'et\u00e0 di Pericle, non venne fatto alcun tentativo per ricostruirlo. Quando il governo dei Trenta tiranni venne rovesciato (403 a.C.), gli oligarchi si ritirarono ad Eleusi, che avevano fortificato in precedenza, ma dopo un breve periodo furono uccisi a tradimento dagli Ateniesi, che avevano restaurato la democrazia.\nDurante l'et\u00e0 Romana Eleusi godette di grande prosperit\u00e0, dato che l'iniziazione ai suoi misteri divenne una moda tra i nobili romani. Fu distrutta da Alarico nel 396 d.C. e da quel momento scomparve dalla storia. Quando Jacob Spon e George Wheler visitarono il sito nel 1676, questo si presentava in stato di totale abbandono. Nel secolo successivo fu restaurato ed Eleusi venne rifondata, ed ora \u00e8 una piccola cittadina.\nNel 2001 la moderna Eleusi contava 29879 abitanti.\nDescrizione.\nL'estremit\u00e0 orientale della collina dove sorgeva la citt\u00e0 venne livellata artificialmente per accogliere il santuario di Demetra e gli edifici sacri annessi; poco pi\u00f9 in alto si trovava l'acropoli. La citt\u00e0 si sviluppava in uno spazio triangolare di circa 500 metri di lato, compreso tra la collina e la costa; sul lato orientale della cinta muraria era stato realizzato un terrapieno artificiale a partire dalla bonifica di alcuni terreni paludosi, su cui, in epoca bizantina, fu costruita una fortificazione. Il terrapieno fu prolungato fino al mare in modo da formare un molo per riparare un porto artificiale: tale porto era formato da tre moli lunghi circa 100 metri ed era secondo solo al Pireo nel traffico marittimo del golfo Saronico.\nGli altri templi presenti nel demo erano un tempio di Trittolemo, uno di Artemide Propilea e uno di Poseidone Padre; inoltre era presenta un pozzo chiamato Callicoro, dove le donne eleusine ballavano e cantavano in onore della dea.\nSi diceva che nella pianura vicina alla citt\u00e0 fu coltivato per la prima volta il mais e che l'orzo coltivato l\u00ec era usato per le torte sacrificali. Tale piana \u00e8 menzionata anche nell'inno omerico ad Afrodite, ma non si sa con certezza dove fosse collocata. Vicino ad Eleusi c'era un monumento a Tello, menzionato da Erodoto. Eleusi, essendo a guardia della strada che conduceva a Megara, era la sede del secondo anno dell'efebia.\nIl tempio di Demetra.\nIl tempio di Demetra, a volte chiamato (\"ho mystik\u00f2s sek\u00f3s\", il recinto arcano) o (\"t\u00f2 telest\u00e9rion\", il luogo sacro per le iniziazioni), era il pi\u00f9 grande di tutta la Grecia e, secondo Strabone, era capace di contenere un grandissimo numero di persone, tante quante un teatro. La pianta dell'edificio fu progettata da Ictino, uno degli architetti del Partenone, ma la costruzione venne completata molti anni dopo, cosicch\u00e9 molti altri architetti si sono succeduti.\nIl portico di 12 colonne fu costruito al tempo di Demetrio Falereo (318 a.C. circa) dall'architetto Filone. Al termine di questo intervento era ritenuto uno dei quattro migliori esempi di architettura greca in marmo. Era rivolto a sud-est. Il suo sito \u00e8 occupato dal centro del paese moderno, quindi \u00e8 difficile analizzare tutti i dettagli dell'edificio; si stima che la cella fosse grande 166 metri quadrati e il suo tetto era coperto da tegole di marmo, come i templi di Atene; era sostenuto da 28 colonne doriche, di diametro (sotto il capitello) di quasi un metro; le colonne erano disposte in due file doppie attraverso la cella, una vicino alla parte anteriore, l'altra vicino alla parte posteriore, ed erano sormontate da serie di colonne pi\u00f9 piccole, come nel Partenone. La cella era preceduta da un portico di 12 colonne doriche, che misuravano 1,5 metri di diametro alla base. La piattaforma sul retro del tempio era sopraelevata di 6 metri rispetto al pavimento del portico. Si accedeva a questa piattaforma attraverso una scalinata collocata all'angolo nord-occidentale del tempio; poco lontano un'altra scalinata portava ad un piccolo portale ornato da due colonne che metteva in comunicazione il tempio con l'Acropoli.\nResti archeologici.\nNell'Ottocento il sito di Eleusi presentava alcuni interessanti resti archeologici. La prima cosa che si vedeva avvicinandosi da Atene erano le tracce di una grande pavimentazione, che terminava in alcuni cumuli di rovine: si trattava di ci\u00f2 che rimaneva di un propileo, di grandezza e struttura simili a quello di Atene. Prima di quello, alla met\u00e0 della pavimentazione, c'erano i resti di un piccolo tempio, lungo 12 metri e largo 6: si trattava senza dubbio del tempio di Artemide Propilea. La peristasi, che confinava con il propileo, formava la recinzione esterna del tempio di Demetra. A 50 metri dal propileo si trovava l'angolo nord-est del recinto interno, della forma di un pentagono irregolare. L'ingresso si trovava in quest'angolo, dove la roccia era stata scolpita per costruire un altro propileo, molto pi\u00f9 piccolo del primo, che consisteva in un'apertura ampia 9,7 metri tra due pareti parallele di 50 metri di lunghezza.\nIn questa zona fu trovato un busto colossale in marmo pentelico: si pens\u00f2 che fosse un frammento della statua di Demetra che veniva venerata nel tempio ma, a giudicare dalla posizione in cui \u00e8 stato rinvenuto e dall'aspetto grezzo della superficie, la statua sembra essere appartenuta alla decorazione architettonica del tempio, come le Cariatidi nell'Eretteo di Atene.\nNon sono state trovate rovine riconducibili al tempio di Trittolemo o a quello di Poseidone. Il pozzo Callicoro potrebbe essere identificato con quello visibile ai piedi del versante nord della collina di Eleusi, al bivio tra le strade che conducono a Megara ed Eleutere.\nLa citt\u00e0 di Eleusi e le sue immediate vicinanze erano esposte a inondazioni del fiume Cefiso, che era quasi asciutto durante la maggior parte dell'anno ma si gonfiava in autunno fino a sommergere gran parte della pianura. Demostene allude alle inondazioni di Eleusi e l'imperatore Adriano fece costruire alcuni argini in conseguenza ad un'inondazione verificatasi mentre stava trascorrendo l'inverno ad Atene. Nella piana a circa un miglio a sud di Eleusi sono visibili i resti di due antichi tumuli, che sono probabilmente ci\u00f2 che rimane degli argini di Adriano. Lo stesso imperatore dot\u00f2 Eleusi di un acquedotto per la fornitura di acqua potabile, le cui rovine sono ancora visibili nel nord-est della pianura eleusina."}
{"id": "5277775", "revid": "1714743", "url": "https://it.wikipedia.org/wiki?curid=5277775", "title": "Caterina Visconti (1282-1311)", "text": "Era figlia di Matteo I Visconti, signore di Milano e di Bonacossa Borri.\nDiscendenza.\nCaterina spos\u00f2 nel 1298 in prime nozze Alboino della Scala, signore di Verona ed ebbero due figlie: "}
{"id": "5277776", "revid": "1543377", "url": "https://it.wikipedia.org/wiki?curid=5277776", "title": "Recopa Sul-Brasileira", "text": "La Recopa Sul-Brasileira era una competizione calcistica creata nel 2007, organizzata dalle federazioni ga\u00facha, catarinense, paranaense e paulista, a cui partecipavano le squadre vincitrici delle proprie coppe statali. Ogni anno il torneo si \u00e8 svolto in uno degli stati organizzatori. Il primo (2007) era nel Paran\u00e1, la seconda (2008) a Santa Catarina, la terza (2009) a San Paolo e la quarta (2010) nel Rio Grande do Sul. La quinta edizione del torneo (2011) si doveva tenere nel Paran\u00e1, ma la competizione \u00e8 stata cancellata in modo definitivo.\nSquadre partecipanti.\n2007.\nNel 2007, hanno partecipato le seguenti squadre alla competizione:\n2008.\nNel 2008, hanno partecipato le seguenti squadre alla competizione:\n2009.\nNel 2009, hanno partecipato le seguenti squadre alla competizione:\n2010.\nNel 2010, hanno partecipato le seguenti squadre alla competizione:\n2011.\nNel 2011, dovevano partecipare le seguenti squadre alla competizione:"}
{"id": "5277777", "revid": "767487", "url": "https://it.wikipedia.org/wiki?curid=5277777", "title": "George Mary Searle", "text": "Ancora infante, nel 1840, giunse negli Stati Uniti d'America. Si diplom\u00f2 a Brookline e si laure\u00f2 all'Universit\u00e0 di Harvard. Lavor\u00f2 agli osservatori Dudley e Harvard. Fu professore di matematica all'Universit\u00e0 Cattolica d'America.\nIl Minor Planet Center gli accredita la scoperta dell'asteroide 55 Pandora effettuata il 10 settembre 1858. Ha inoltre scoperto sei galassie.\nNel 1905 propose l'adozione di un nuovo calendario in cui ogni anno avesse un numero intero di settimane. Gli anni normali sarebbero stati di 52 settimane, ovvero 364 giorni, accorciando febbraio a 27 giorni. Gli anni bisestili, uno ogni cinque, sarebbero stati di 53 settimane, ovvero 371 giorni, con una settimana interamente festiva e non compresa in nessun mese posta tra aprile e maggio. Si rendeva poi necessario non considerare bisestili gli anni multipli di 50 con l'eccezione di quelli multipli di 400. In questo modo in 400 anni si avrebbero avute 20.871 settimane come accade nel calendario gregoriano.\nNella vita personale, si convert\u00ec al cattolicesimo nel 1862 e divenne paolista nel 1868."}
{"id": "5277778", "revid": "729019", "url": "https://it.wikipedia.org/wiki?curid=5277778", "title": "Coppa del Mondo di freestyle 2015", "text": "La Coppa del Mondo di freestyle 2015 \u00e8 iniziata il 5 dicembre 2014 a Copper Mountain, negli Stati Uniti, e si \u00e8 conclusa il 15 marzo 2015 a Meg\u00e8ve, in Francia. La Coppa del Mondo organizzata dalla FIS prevedeva 5 discipline: salti, gobbe, halfpipe, ski cross e slopestyle. Oltre alla Coppa del Mondo generale, sono state assegnate anche le Coppe del Mondo delle singole specialit\u00e0.\nHanno conquistato la Coppa del Mondo generale il canadese Mika\u00ebl Kingsbury tra gli uomini e la statunitense Hannah Kearney tra le donne; entrambi erano i detentori uscenti della Coppa.\nUomini.\nRisultati.\nLegenda: \nAE = Salti \nHP = Halfpipe \nMO = Gobbe \nDM = Gobbe in parallelo \nSS = Slopestyle \nSX = Skicross\nDonne.\nRisultati.\nLegenda: \nAE = Salti \nHP = Halfpipe \nMO = Gobbe \nDM = Gobbe in parallelo \nSS = Slopestyle \nSX = Skicross"}
{"id": "5277779", "revid": "1442080", "url": "https://it.wikipedia.org/wiki?curid=5277779", "title": "Aircel Chennai Open 2015 - Doppio", "text": "Il doppio dell'Aircel Chennai Open 2015 \u00e8 stato un torneo di tennis facente parte dell'ATP World Tour 2015.\nJohan Brunstr\u00f6m e Frederik Nielsen erano i detentori del titolo, ma Nielsen ha deciso di non partecipare. Brunstr\u00f6m quindi ha giocato con Nicholas Monroe, ma sono stati eliminati al primo turno.\nLu Yen-hsun e Jonathan Marray hanno sconfitto in finale Raven Klaasen e Leander Paes per 6-3, 7-64."}
{"id": "5277792", "revid": "640389", "url": "https://it.wikipedia.org/wiki?curid=5277792", "title": "Y\u016b Kobayashi (calciatore)", "text": "Biografia.\nNato nella citt\u00e0 di Aomori, Kobayashi finite le superiori si \u00e8 iscritto alla Takushoku University, gi\u00e0 in quel periodo ambisce a diventare un calciatore professionista, all'universit\u00e0 conosce tramite amicizie comuni Naoko, i due si sposeranno nel 2011 e dal loro matrimonio nasceranno tre figli.\nCaratteristiche tecniche.\nPu\u00f2 essere impiegato come punta centrale o la destra, pur essendo di piede destro \u00e8 in grado di fare gol calciando pure con sinistro, oltre ad andare a rete tirando anche di testa. Kobayashi pu\u00f2 segnare calciando sotto porta, o dalla media distanza, altre volte anche da fuori area, oltre a essere anche un bravo assistman. Ha una notevole percentuale di successo sul penalty, con una media di 18 su 23 messi a segno.\nCarriera.\nClub.\nLa sua carriera nel professionismo inizia nella stagione 2008 al Mito HollyHock, militante nella cedetteria nipponica, giocando solo cinque partite, la prima il 20 luglio perdendo per 2-0 contro il Ventforet Kofu. Con il club del Mito ottenne l'undicesimo posto finale. Ritornato ancora un anno alla Takushoku University, nella stagione 2010 passa al Kawasaki Frontale, societ\u00e0 militante in massima serie. Nella prima annata con il club di Kawasaki ottiene il quinto posto finale, segner\u00e0 per la prima volta nella Coppa dell'Imperatore il 5 settembre con una doppietta nella vittoria per 4-0 contro il NIFS Kanoya. a cui segue l'undicesimo nella stagione seguente, dove segner\u00e0 il suo primo gol nel campionato giapponese con la rete del 1-0 battendo il J\u00fabilo Iwata, e per il medesimo risultato vinceranno anche contro il Montedio Yamagata e il Ventforet Kofu sempre per merito delle reti di Kobayashi, il quale segner\u00e0 dei gol pure contro il Kashima Antlers, il Sanfrecce Hiroshima, il Shimizu S-Pulse e Kashiwa Reysol, vincendo tutte le partite con il risultato di 3-2. Nell'edizione J. League Division 1 2012 Kobayashi con il \"Frontale\" giunse ottavo, piazzamento migliorato la stagione seguente con il terzo posto finale, che diede al club l'accesso alla AFC Champions League 2014.\nNell'AFC Champions League 2014 Kobayashi con il suo club giunse agli ottavi di finale, Kobayashi ha segno in tutto tre reti, la prima battendo per 3-1 l'Ulsan Hyundai, segner\u00e0 le altre due reti agli ottavi di finale contro il FC Seoul prima perdendo per 3-2 la partita d'andata e poi vincendo quella di ritorno per 2-1. Nell'edizione 2014 del campionato segner\u00e0 una doppietta in ben tre occasioni, battendo per 4-0 il FC Tokyo, sconfiggendo per 4-1 il Kashima Antlers e prevalendo in una partita molto combattuta per 5-4 il Cerezo Osaka, ottenne il sesto posto finale. Kobayashi trasciner\u00e0 la squadra alla sua prima vittoria della J1 League, nell'edizione 2017 con un record personale di 23 reti in campionato, Kobayashi \u00e8 stato infatti il miglior marcatore del torneo, segnando una doppietta battendo per 3-2 il Vegalta Sendai, per 4-1 l'Urawa Red Diamonds e per 5-0 il Vissel Kobe, oltre a mettere a segno una tripletta vincendo per 5-0 contro l'Omiya Ardija.\nCome miglior marcatore del Kawasaki Frontale, con 13 reti, contribuir\u00e0 alla vittoria dell'edizione 2019 del campionato, segnando una rete battendo per 2-1 sia il Vissel Kobe che il Consadole Sapporo, far\u00e0 un gol pure contro il J\u00fabilo Iwata e l'Oita Trinita vincendo entrambe le partite per 3-1, col medesimo risultato si concluder\u00e0 anche il match contro il Vegalta Sendai dove segner\u00e0 una doppietta, e far\u00e0 il gol del 2-0 battendo l'Urawa Red Diamonds. Sempre nello stesso anno aiuter\u00e0 la squadra a vincere la sua prima Coppa del Giappone, nella finale contro il Consadole Sapporo segner\u00e0 una doppitta e la partita finir\u00e0 per 3-3 e ai rigori Kobayashi segner\u00e0 dal dischetto e la squadra vincer\u00e0 per 5-4. Ancora una volta, come miglior marcatore della sua squadra, con 14 gol, otterr\u00e0 la vittoria dell'edizione 2020 del campionato nipponico, segnando una doppietta battendo per 6-1 il Consadole Sapporo, per 3-2 il Vegalta Sendai e per 5-1 lo Yokohama FC, con il suo gol la squadra vincer\u00e0 per 1-0 ai danni dello Shonan Bellmare, e nella partita contro lo Yokohama F\u00b7Marinos calcer\u00e0 un rigore che verr\u00e0 parato dal portiere Powell Obinna Obi, sebbene pochi minuti dopo Kobayashi grazie a un passaggio di Kaoru Mitoma segner\u00e0 il gol del 3-1 sugellando la vittoria. Segner\u00e0 la rete del 3-2 nei minuti di recupero del secondo tempo supplementare battendo il Gamba Osaka vincendo la Supercoppa del Giappone.\nConquista anche l'edizione 2021 del campionato nipponico, dove segna una doppietta in varie vittorie battendo per 2-0 lo Yokohama FC, per 5-1 il Vegalta Sendai per 5-0 l'Urawa Red, inoltre segner\u00e0 il gol de 2-0 battendo il Consadole Sapporo, e far\u00e0 la rete del 2-1 vincendo ai danni del Kashima Antlers.\nNazionale.\nNel 2014, il 10 ottobre, ottiene la sua prima convocazione nella nazionale di calcio del Giappone, nella vottoria in amichevole contro la Giamaica vincendo per 1-0. mentre l'anno seguente viene selezionato per fare parte della spedizione nipponica alla Coppa d'Asia 2015 anche se non giocher\u00e0 nemmeno una partita. Il 12 dicembre 2017 segner\u00e0 il suo primo gol con la nazionale nella vittoria per 2-1 contro la Cina, e segnar\u00e0 una rete pure nella partita successiva, persa per 4-1 contro la Corea del Sud."}
{"id": "5277800", "revid": "633110", "url": "https://it.wikipedia.org/wiki?curid=5277800", "title": "39M Csaba", "text": "Il 39M Csaba era un'autoblindo prodotta per il Reale esercito ungherese durante la seconda guerra mondiale.\nStoria.\nL'espatriato ungherese Nicholas Straussler progett\u00f2 diverse autoblindo per gli inglesi, mentre viveva nel Regno Unito tra le due guerre mondiali. Straussler raggiunse un accordo con la Manfr\u00e9d Weiss di Csepel per produrre in patria veicoli da lui progettati. Il progetto pi\u00f9 importante fu quello dell'autoblindo \"Csaba\" (dal nome del figlio di Attila), realizzato sulla base dell'esperienza fatta sull'autoblindo Alvis AC2.\nDopo il successo ottenuto alle prove del 1939, il Reale esercito ungherese ordin\u00f2 61 esemplari, cui segu\u00ec un ordine addizionale per 40 veicoli. Di questi, 20 furono usati come veicoli da combattimento, mentre i rimanenti servirono come blindo comando e mezzi da ricognizione.\nTecnica.\nLa \"Csaba\" era armata con un cannone automatico da 20\u00a0mm 36M ed una mitragliatrice MG 34/37A M installati su una torretta centrale, con corazzatura di 9\u00a0mm. Il veicolo era equipaggiato anche con una seconda mitragliatrice leggera, che sparava in ruolo antiaereo attraverso il portellone posteriore; la mitragliatrice era amovibile e poteva essere sbarcata dall'equipaggio per le ricognizioni appiedate. Il mezzo aveva due postazioni di guida, una frontale ed una addizionale posteriore.\nVariante.\nDall'autoblindo venne derivata la versione 40M Csaba, una blindo comando dotata di una seconda radio R-4T con una grande antenna a reticolo. La torretta era equipaggiata con la sola mitragliatrice MG 34/37A M."}
{"id": "5277801", "revid": "879070", "url": "https://it.wikipedia.org/wiki?curid=5277801", "title": "Bioparc Fuengirola", "text": "Il Bioparc Fuengirola \u00e8 uno zoo situato nella Avenida de Camilo Jos\u00e9 Cela della localit\u00e0 di Fuengirola, Provincia di M\u00e1laga (Spagna), dedicato integralmente alla conservazione delle specie tropicali e adattate agli ambienti selvatici, principalmente dell'Asia e dell'Africa.\n\u00c8 stato inaugurato nel 1978 e ristrutturato nel 1999, ha poi cambiato la sua su classica denominazione di Zoo de Fuengirola in \"Bioparc Fuengirola\" data la sua unione con il Bioparc di Valencia nel 2010.\nConservazione.\nCollabora con la Associazione europea di zoo e di acquari (EAZA) in vari progetti di conservazione, come quello dedicato alla fauna del Madagascar, cos\u00ec come quello dell'allevamento di specie in pericolo di estinzione: ippopotamo pigmeo, gorilla di pianura occidentale, orango del Borneo, lemuri, etc.\nNell'ambito del programma EEP \u00e8 nato in questo zoo un esemplare di gibbone dalle guance rosa (\"Nomascus gabriellae\") nell'anno 2007 e uno di leopardo dello Sri Lanka (\"Panthera pardus kotiya\")."}
{"id": "5277802", "revid": "729019", "url": "https://it.wikipedia.org/wiki?curid=5277802", "title": "Sylvain Estibal", "text": "Biografia.\nSylvain Estibal \u00e8 autore di diversi libri sul deserto. Tra questi un romanzo sugli ultimi giorni della vita del pilota Bill Lancaster nel 2009 \u00e8 stato trasformato nel film \"L'ultimo volo\", interpretato da Guillaume Canet e Marion Cotillard."}
{"id": "5277826", "revid": "100506420", "url": "https://it.wikipedia.org/wiki?curid=5277826", "title": "Oggi le comiche", "text": "Oggi le comiche \u00e8 stato un programma televisivo antologico italiano, in onda sulla RAI il sabato e condotto da Renzo Palmer, che era dedicato ai film comici degli anni del muto, tra cui quelli di Mack Sennett e della Keystone, Charlie Chaplin e Buster Keaton.\nIl programma andava in onda il sabato, prima dell'edizione del telegiornale delle 13,30."}
{"id": "5277828", "revid": "767487", "url": "https://it.wikipedia.org/wiki?curid=5277828", "title": "Assicurasi vergine", "text": "Assicurasi vergine \u00e8 un film diretto da Giorgio Bianchi, il penultimo diretto dal regista e distribuito postumo il 3 aprile 1967.\nLa pellicola \u00e8 stata girata nella provincia di Ragusa e a Noto.\nTrama.\nLucia Impallomeni, una bella ragazza, \u00e8 il motivo di una polizza assicurativa tra don Saro, suo padre, e don Pippo, il signorotto locale del paese siciliano in cui vive la famiglia di Lucia.\nDon Saro, oppresso da un grosso debito stipulato con don Pippo, non potendo pi\u00f9 offrire garanzie circa la restituzione dei soldi, promette la mano di Lucia a Lorenzino Conozza, figlio di don Pippo, che accetta, concedendo in pi\u00f9 un premio in denaro nei confronti della famiglia della ragazza, ma a patto che la ragazza conservi la sua purezza fino al giorno del matrimonio, pena la rottura della polizza con la restituzione di Lucia.\nLucia e suo padre per\u00f2 non vogliono acconsentire a questo matrimonio, infatti la ragazza \u00e8 gi\u00e0 innamorata di Gaetano detto \"Tanino\", un coetaneo che ricambia il suo affetto; don Saro infatti conta sulla reazione del ragazzo poich\u00e9 presume che, vedendosi portar via la donna amata, lui la rapisca allo scopo di comprometterne l'illibatezza.\nGaetano per\u00f2 si rifiuta di usare questo sotterfugio per poter coronare il suo sogno di matrimonio con Lucia, di conseguenza il tempo trascorre fino al giorno del matrimonio con Lorenzino; durante la cerimonia per\u00f2 Lucia dichiara apertamente a tutti la sua ferma opposizione a sposarsi con il figlio di don Pippo, abbandonando Lorenzino sull'altare e confessandogli di non averlo mai amato.\nAnche se l'azione di Lucia non ha avuto il beneficio economico sperato e seppur in condizioni pi\u00f9 modeste, i due ragazzi alla fine si ricongiungono nel loro amore, liberi finalmente di coronare il loro sogno di matrimonio."}
{"id": "5277829", "revid": "1605525", "url": "https://it.wikipedia.org/wiki?curid=5277829", "title": "Nero.", "text": "Nero. \u00e8 un romanzo di Tiziano Sclavi pubblicato nel 1991. Ne venne tratto un film omonimo nel 1992."}
{"id": "5277830", "revid": "1543377", "url": "https://it.wikipedia.org/wiki?curid=5277830", "title": "Cutch (stato)", "text": "Lo Stato di Cutch (detto anche Kutch o Kachchh) fu uno stato principesco del subcontinente indiano, avente per capitale la citt\u00e0 di Bhuj. I suoi territori corrispondono all'attuale regione di Kutch del Gujarat, a nord del Golfo di Kutch. Lo Stato era uno dei principati indiani delle coste.\nDurante il British Raj, lo Stato fu parte della Cutch Agency e della Compagnia delle Indie Orientali con la Presidenza di Bombay.\nI governanti locali mantennero un esercito di 354 cavalieri, 1.412 fanti e 164 cannoni.\nStoria.\nUno Stato conosciuto col nome di regno di Kutch venne fondato attorno al 1147 da Lakho Jadani della trib\u00f9 dei Samma, giunti da Sindh. Dal 1147\u22121175 egli resse la parte orientale del futuro regno di Kutch ponendo quale propria capitale Lakhiarviro (attuale Nakhatrana). Prima della fondazione del regno, l'area era governata dalla dinastia Chavda, il cui ultimo grande rappresentante fu nel XIII Vagham Chawda, ucciso dai suoi nipoti Mod e Manai del clan Jadeja. A quel tempo, la parte centrale ed occidentale di Kutch erano sotto il controllo di differenti trib\u00f9 come ad esempio i Solanki, i Waghela e la casta dei Kathi\nDopo lmorte di Raydhan Ratto nel 1215 i suoi territori vennero suddivisi tra i suoi quattro figli. Othaji, Dedaji, Hothiji e Gajanji ottennero rispettivamente i territori di Lakhirviro, Kanthkot, Gajod e Bara.\nOthaji, come primogenito, ottenne la sede della capitale ed il resto divenne parte del Bhayyat, ovvero di un sistema federale familiare. Ad ogni modo, la rivalit\u00e0 interna tra i fratelli, si port\u00f2 avanti nelle generazioni al punto che col tempo i territori di Othaji e Gajanji vennero uniti.\nIl primo incidente tra i rivali che cambi\u00f2 la storia di Kutch fu l'assassinio di Jam Hamirji di Lakhiarviro, capo dei discendenti di Othaji, ad opera di Jam Rawal di Bara. Jam Rawal, per vendetta uccise suo fratello maggiore Rao Hamirji, (padre di Khengarji) e govern\u00f2 Cutch per pi\u00f9 di due decenni sino a quando Khenagrji I non riconquist\u00f2 Cutch per lui, una volta cresciuto. Jam Rawal fugg\u00ec da Cutch e fond\u00f2 lo stato di Nawanagar che gli venne concesso secondo la leggenda in sogni direttamente da Ashapura Mata. I suoi discendenti crearono poi gli Stati di Rajkot, Gondal, Dhrol e Virpur.\nLakhiarviro rimase la capitale dello Stato di Cutch dalla sua fondazione nel 1147 sno all'epoca di Jam Rawal nel 1548.\nKhengarji I viene indicato sovente come il vero fondatore dello Stato moderno di Cutch dal momento che fu in grado di unire tutta la regione sotto il suo dominio. Khenagarji I ottenne anche il feudo di Morbi e delle armate dal sultano Mahmud Begada di Ahmedabad, al quale egli aveva salvato la vita da un leone. Khengarji ingaggi\u00f2 quindi una guerra per diversi anni per riconquistare Cutch da Jam Rawal ed integrare lo stesso Cutch in domini di maggiore entit\u00e0 nel 1549. Jam Rawal fugg\u00ec da Cutch per aver salva la vita e Khengarji I venne incoronato a Rapar ma poi spost\u00f2 la capitale a Bhuj, citt\u00e0 fondata da suo padre Rao Hamirji nel 1510.\n Lo stesso Khengarji fond\u00f2 la citt\u00e0 portuale di Mandavi.\nDopo la morte di Rao Raydhunji nel 1698, la regolarit\u00e0 della successione venne nuovamente deviata dal momento che lo stesso Raydhunji aveva avuto tre figli maschi, Ravaji, Nagulji e Pragji. Ravaji, il primogenito, venne assassinato dai rajiput Sodha, il secondogenito era morto in precedenza per cause naturali, ma entrambi prima di morire avevano lasciato dei figli che disponevano di tutte le credenziali per accedere al trono d Kutch, ma erano ancora troppo giovani. Pragji, il terzo figlio di Rao Raydhunji, colse l'occasione per usurpare il trono dei nipoti e venne incoronato col nome di Pragmulji I.\nKayanji, il figlio primogenito dell'assassinato Ravaji, fugg\u00ec e si stabil\u00ec a Morvi, che all'epoca era ancora un feudo indipendente dal resto del regno. Kayanji rese Morvi indipendente a tutti gli effetti da Cutch e cerc\u00f2 da qui diverse volte di riottenere il trono che gli spettava per diritto.\nBhuj venne fortificata e tramutata in forte sotto il regno di Rao Godaji (1715\u221219). Gran parte dei lavori vennero per\u00f2 svolti sotto il governo di suo figlio Deshalji I (1718\u20131741). Nel 1719 durante il regno di Deshalji I, Sher Buland Khan, che era vicer\u00e9 moghul di Gujarat invase Kutch. L'esercito di Kutch si trovava ancora in condizioni precarie, quando un gruppo di Naga Bawas si affianc\u00f2 a loro e le armate mughal vennero sconfitte.\nDeshalji venne succeduto al trono da suo figlio Rao Lakhpatji (1741\u221261), che incaric\u00f2 Ram Singh Malam di costruire la famosa Aina Mahal. Ram Singh Malam fond\u00f2 inoltre anche una fabbrica di vetro e ceramica presso Madhapar che \u00e8 una delle pi\u00f9 antiche ancora oggi esistenti in India. Durante il regno di Lakhpatji il commercio marittimo fior\u00ec notevolmente e fu durante il suo governo che Cutch inizi\u00f2 a coniare moneta propria (il Kutch kori rimase valida sino al 1948, anche durante il British Raj).\nSuccessivamente, durante il regno di Rao Godaji II (1761\u22121778) la dinastia Jadeja sub\u00ec la pi\u00f9 pesante sconfitta della sua storia per mano di Mian Ghulam Shah Kalhoro di Sindh, che attacc\u00f2 Cutch due volte nel 1763-64, (nella famosa e disastrosa Battaglia di Zora) e nuovamente nel 1765. Godaji perse diversi territori a vantaggio dei suoi nemici. Nel 1770, una figlia di suo cugino Wesuji venne fatta sposare con Mian Kalhoro ed il matrimonio venne celebrato con grande pompa e splendore da ambo le parti. In considerazione di queste relazioni, le citt\u00e0 di Busta Bandar e Lakhpt Bandar oltre ad altri territori conquistati, poterono tornare a Rao di Cutch.\nIl suo successore, Rao Rayadhan III (1778\u221286) divenne un fanatico religioso ed inizi\u00f2 a convertire tutti i suoi pupilli all'islam sino a venire ferito nel 1785 ad Anjar nel corso di una rivolta guidata da Meghji Seth, assistito dalle armate di Jamadar Dosalven e Jamadar Fateh Mohamad. Rao Raydhan venne posto agli arresti nel suo palazzo ed il regno venne governato da un consiglio di dodici persone, seguendo un esempio democratico col re che ne era solo il capo titolare. Tre membri di questo consiglio provenivano dalla famiglia reale, tre erano Mahajans (proprietari terrieri e uomini d'affari molto ricchi delle comunit\u00e0 Hindu e Jain), tre membri della comunit\u00e0 musulmana, un membro della comunit\u00e0 Miyana, un membro di Gara Sadar, un membro dell'esercito. Jamadar Fateh Mohammad venne nominato reggente da questo consiglio \"de facto\" dal 1786 al 1813. Dopo la sua morte Rao Raydhan fu in grado di riprendere le redini del potere per un solo mese, per poi venire rimpiazzato da Hosayn Miyan, dal momento che Rao ancora permaneva nelle sue idee integrazioniste. Hosayn Miyan rimase al potere dal 1813 al 1814 e venne succeduto quindi da Bharmalji II, figlio primogenito di Rao Raydhan, dal 1814, pur mantenendo l'esercito sotto il controllo di Hosayn Miyan per maggiore sicurezza.\nIl 15 dicembre 1815, l'esercito del regno di Cutch venne sconfitto presso Bhadreswar dalle armate combinate degli Stati di Gaekwad e Baroda. Le armate inglesi guidate dal colonnello East e l'esercito di Cutch guidato dal suo comandante, Hosayn Miyan, si incontrarono appunto presso Bahdreshwar dve si trovava un famoso tempio locale che si frapponeva tra le due armate. Husain Miya era fermamente intenzionato a rispettare la sacralit\u00e0 del luogo e per questo non spar\u00f2 sugli inglesi, temendo di danneggiarlo, venendo quindi costretto a fuggire verso la citt\u00e0 di Anjar che venne occupata dagli inglesi il 25 dicembre 1815. Quest'ultimo fatto port\u00f2 all'inizio di negoziati tra i regnanti di Kutch ed i britannici, giungendo a sottoscrivere il documento per il protettorato nel 1819 ed il capitano James Meckmardo venne nominato residente politico inglese a Bhuj. Il distretto di Anjar, ad ogni modo, rimase sotto la diretta occupazione delle forze britanniche per sette anni sino al 25 dicembre 1822, quando tale territorio torn\u00f2 allo Stato di Cutch.\nDopo la vittoria, gli inglesi deposero il sovrano regnante Jam Bharmulji II e suo figlio Deshalji II, ancora minorenne, venne nominato nuovo sovrano. Durante la sua minore et\u00e0, gli affari vennero gestiti direttamente da un consiglio di reggenza che era composto da capi Jadeja ma che era capeggiato dal capitano MacMurdo a nome degli inglesi.\nDurante il suo regno inoltre Kutch sopport\u00f2 un terribile terremoto a cui fecero seguito tre carestie (nel 1823, 1825 e 1832). Successivamente, Kutch venne attaccata da delle bande di Sindh. Deshalji avendo raggiunto i 18 anni di et\u00e0, prese le redini del governo e sconfisse i suoi aggressori, implementando poco dopo il traffico con l'Africa (con l'Oman e Zanzibar specialmente). Lentamente ma progressivamente l'industrializzazione prese piede nell'area. Venne succeduto da suo figlio Pragmalji II nel 1860.\nDurante l'ultima met\u00e0 del XIX secolo e la prima met\u00e0 del XX secolo lo Stato progred\u00ec notevolmente sotto la guida di Pragmalji II e del suo successore Khengarji III. Le riforme educative, giudiziarie ed amministrative iniziate da Pragmulji II e proseguite da suo figlio, portarono anche alla fondazione della prima ferrovia di stato, la Cutch State Railway, del porto di Kandla e di diverse scuole. Khengarji III fu il regnante che govern\u00f2 pi\u00f9 a lungo lo Stato di Cutch e prest\u00f2 servizio anche come aiutante di campo della Regina Vittoria per diversi anni. Fu lui ad ottenere per s\u00e9 ed i suoi discendenti il titolo di Maharao.\nKhengarji III venne succeduto da suo figlio Vijayaraji nel 1942 che govern\u00f2 per alcuni anni prima che l'India divenisse indipendente. Durante il regno di Vijayaraji venne istituita l'Alta Corte di Kutch, i consigli dei villaggi e vennero migliorate le irrigazioni, espandendo notevolmente l'agricoltura nello Stato in soli sei anni. Cos\u00ec facendo Curch divenne il terzo Stato principesco dell'India dopo l'Hyderabad e Travancore a dare il via ad un sistema di bus per il trasporto pubblico, nel 1945.\nCutch fu il primo Stato principesco ad aderire all'India nel 1947, praticamente dopo la proclamazione dell'indipendenza. Sebbene all'epoca Vijayraji si trovasse a Londra per dei trattamenti medici, diede l'ordine ai suoi ministri di siglare l'accordo. Dopo la morte del padre, Madansinhji ascese al trono il 26 gennaio 1948 e divenne l'ultimo maharao di Cutch, sino al 4 maggio di quello stesso anno, quando l'amministrazione dello Stato pass\u00f2 direttamente all'India."}
{"id": "5277831", "revid": "62004", "url": "https://it.wikipedia.org/wiki?curid=5277831", "title": "Dalia Muccioli", "text": " Passista-scalatrice, nel 2013 si \u00e8 laureata campionessa italiana in linea Elite.\nCarriera.\nAvvicinatasi al ciclismo all'et\u00e0 di otto anni, nella categoria juniores \u2013 in cui gareggia dal 2010 al 2011 \u2013 ottiene alcuni successi in gare italiane e diversi piazzamenti, tra cui, nel 2011, il quarto posto in linea ai campionati europei di Offida (gara vinta dalla connazionale Rossella Ratto).\nNel 2012, nemmeno diciannovenne, debutta nella categoria Elite con il team BePink di Walter Zini; in stagione viene anche convocata in Nazionale, pur con il ruolo di riserva, per la prova in linea Elite dei campionati del mondo di Valkenburg. L'anno dopo coglie, a sorpresa, il primo successo nella categoria, aggiudicandosi in solitaria la gara in linea dei campionati italiani Elite a Rancio Valcuvia. Nello stesso anno \u00e8 quarta alla Muri Fermani e ottava nella gara in linea Under-23 ai campionati europei di Olomouc; viene inoltre convocata nuovamente in Nazionale, sempre da riserva, per i campionati del mondo in Toscana.\nNel 2014 veste la divisa dell'Astana-BePink, sempre sotto la direzione di Zini. In stagione non ottiene vittorie, si classifica per\u00f2 ottava nella Gracia-Orlov\u00e1 e nona sia nella prova tricolore in linea che in quella cronometro. Nel 2015 cambia casacca per trasferirsi tra le file della AL\u00c9-Cipollini, formazione diretta dall'ex professionista Giovanni Fidanza: in stagione conclude terza ai campionati nazionali in linea. L'anno dopo, ancora in maglia AL\u00c9-Cipollini, partecipa a numerose gare del calendario mondiale, tra cui le classiche di primavera e il Giro d'Italia, ma senza risultati di rilievo.\nDal 2017 al 2019 veste la divisa della formazione bergamasca Valcar, prendendo parte alle gare del calendario World Tour e piazzandosi quarta al Tour of Chongming Island 2018. Al termine della stagione 2019 annuncia il ritiro dall'attivit\u00e0."}
{"id": "5277835", "revid": "767487", "url": "https://it.wikipedia.org/wiki?curid=5277835", "title": "Kamar Aiken", "text": " Al college ha giocato a football alla University of Central Florida\nCarriera professionistica.\nDopo non essere stato scelto nel Draft NFL 2011, Aiken firm\u00f2 coi Buffalo Bills. Tra il 2012 e 2013 fece parte anche dei roster di Chicago Bears e New England Patriots, scendendo per\u00f2 in campo solamente in una gara con questi ultimi.\nBaltimore Ravens.\nDopo essere stato svincolato dai Patriots il 26 agosto 2013, Aiken firm\u00f2 coi Baltimore Ravens. Dopo non essere mai sceso in campo in quella stagione, nel 2014 disput\u00f2 tutte le 16 partite, segnando il primo touchdown in carriera il 12 ottobre 2014 contro i Tampa Bay Buccaneers e chiudendo la stagione regolare con tre marcature. And\u00f2 a segno anche nel secondo turno di playoff ma i Ravens furono eliminati dai Patriots.\nIl primo touchdown del 2015, Aiken lo segn\u00f2 nella vittoria ai supplementari del quarto turno contro i Pittsburgh Steelers. Nella settimana 15 fece registrare un massimo stagionale di 128 yard ricevute, oltre al suo quinto touchdown, nella sconfitta coi Chiefs. La sua stagione si chiuse guidando i Ravens in yard ricevute (944) e TD su ricezione (5).\nIndianapolis Colts.\nNel 2017, Aiken firm\u00f2 con gli Indianapolis Colts."}
{"id": "5277847", "revid": "123644998", "url": "https://it.wikipedia.org/wiki?curid=5277847", "title": "Khengarji III", "text": "\u00c8 ancora oggi ricordato nel mondo per i suoi particolari rapporti di amicizia con gli inglesi all'interno dell'India britannica, fatto che port\u00f2 a notoriet\u00e0 la sua figura, ricordata anche per essere entrato con 66 anni di regno nel novero dei governanti pi\u00f9 longevi del mondo.\nBiografia.\nAscese al trono nel 1875 dopo la morte di suo padre maharao shri Pragmalji II il 19 dicembre 1875, venendo incoronato ufficialmente il 3 gennaio 1876 e regnando dapprima sotto un consiglio di reggenza sino al raggiungimento della maggiore et\u00e0, l'11 agosto 1884, ottenendo l'investitura dei pieni poteri regali il 14 novembre di quello stesso anno. Nel 1892, durante il suo regno, ottenne l'elevazione del rango del suo regno presso le autorit\u00e0 britanniche che gli tributarono un saluto di 17 salve di cannone.\nDurante i suoi sessantasei anni di regno, egli modernizz\u00f2 il suo Stato e lo traghett\u00f2 nel XX secolo. Godette di grande stima presso gli inglesi, a tal punto che durante l'ultima parte del regno della Regina Vittoria venne nominato suo aiutante di campo, fatto che scaten\u00f2 anche una certa gelosia tra molti alti ufficiali del governo inglese dell'India. Si rec\u00f2 spesso in viaggio in Europa e fu noto per le sue relazioni con molti membri delle casate regnanti del mondo. Khengarji III fu inoltre uno dei pochissimi monarchi indiani a prendere parte a tutti i tre Delhi Durbar della storia indiana\u00a0\u2013 nel 1877, nel 1903 e nel 1911. Nel 1921 ottenne dal governo inglese il permesso di rappresentare l'India intera alla Lega delle Nazioni durante la Convenzione di Ginevra e presenzi\u00f2 anche alla Imperial Conference di Londra in quello stesso anno. Nel 1921 venne nominato anche vicepresidente della British Empire League. Ottenne la cittadinanza onoraria delle citt\u00e0 di Londra e Bath. Mor\u00ec nel 1942 all'et\u00e0 di 75 anni e venne succeduto da suo figlio Vijayaraji.\nTra le conquiste di maggior rilievo avvenute sotto il suo regno ricordiamo:"}
{"id": "5277851", "revid": "729019", "url": "https://it.wikipedia.org/wiki?curid=5277851", "title": "Barra (Scozia)", "text": "Barra (in gaelico scozzese \"Barraigh, Eilean Bharraigh\") \u00e8 un'isola dell'arcipelago delle isole Ebridi Esterne (Scozia, Regno Unito).\nBarra \u00e8 la seconda isola pi\u00f9 meridionale delle Ebridi Esterne dopo l'adiacente isola di Vatersay alla quale \u00e8 collegata tramite una diga. Centro principale dell'isola \u00e8 Castlebay.\nL'Aeroporto di Barra, situato vicino a Northbay, usa la spiaggia chiamata \"An Tr\u00e0igh Mh\u00f2r\" (\"la spiaggia grande\") come pista. Gli aerei possono decollare ed atterrare solo con la bassa marea, in pratica gli orari sono variabili, \u00e8 l'unico aeroporto al mondo ad usare una spiaggia come pista per aerei di linea."}
{"id": "5277873", "revid": "124123", "url": "https://it.wikipedia.org/wiki?curid=5277873", "title": "Sam McDaniel", "text": "Biografia.\nFu il fratello maggiore della pi\u00f9 famosa attrice afroamericana Hattie McDaniel, rimasta universalmente nota come la \"Mami\" di \"Via col vento\" (1939), film di straordinario successo commerciale, e di Etta McDaniel (1890 - 1946), anch'essa attrice. \nApparve in oltre 210 spettacoli televisivi e film tra il 1929 ed il 1950. \nAnche lui era membro della banda itinerante di menestrelli composta dai figli della famiglia McDaniel, come le sorelle ed il fratello Otis, prematuramente scomparso nel 1916, andata in crisi a seguito del crollo finanziario di Wall Street. \nCarriera.\nSam McDaniel fu principalmente noto, se non esclusivamente, per i suoi ruoli di maggiordomo, portiere, usciere, facchino e valletto ed altri ruoli minori. \nNel 1931 apparve in \"Nemico pubblico\" di William A. Wellman, come capo maggiordomo. Apparve inoltre in \"Capitani coraggiosi\" (1937), trasposizione cinematografica dell'omonimo romanzo di Rudyard Kipling, e nella commedia \"Io e l'uovo\" (1947), di Chester Erskine, dove non fu accreditato ed interpret\u00f2 il ruolo secondario di cameriere di un treno. \n\u00c8 solitamente familiare al pubblico moderno per la sua apparizione in uno slapstick show de I tre marmittoni, dove interpretava Spiffingham il maggiordomo, nel film \"Heavenly Daze\". \n\u00c8 l'unico afroamericano ad essere mai comparso nella serie \"Lucy ed io\", precisamente in un episodio del 1955, \"The Great Train Robbery\", dove interpretava \"Sam il portiere\". \nMorte.\nSam McDaniel mor\u00ec di cancro alla gola all'et\u00e0 di 76 anni, a Woodland Hills."}
{"id": "5277875", "revid": "729019", "url": "https://it.wikipedia.org/wiki?curid=5277875", "title": "Raid sull'isola di Pebble", "text": "Il raid sull'isola di Pebble ebbe luogo il 14 maggio 1982, nel contesto della guerra delle Falkland.\nL'incisivit\u00e0 degli attacchi aerei argentini convinse i britannici a programmare alcune operazioni di forze speciali, principalmente a cura del SAS ma anche dello Special Boat Squadron (in seguito divenuto Special Boat Service). In particolare sull'isola di Pebble gli argentini avevano allestito una pista di volo in erba, utilizzando la pista esistente ad uso locale e denominandola Aer\u00f3dromo Auxiliar Calder\u00f3n, fornendola di aerei di tipo FMA IA 58 Pucar\u00e0 (dell'aviazione dell'esercito) e Mentor T-34C-1, addestratori-ricognitori da attacco leggero della marina militare armati con mitragliatrici e razzi.\nIl piano d'attacco.\nPertanto lo squadrone D del SAS venne incaricato della missione ed una squadra di esploratori venne paracadutata nei giorni precedenti per studiare il terreno. L'operazione era programmata per la notte del 13 maggio, ma venne abortita per ragioni meteorologiche; la notte successiva, una piccola squadra britannica formata dalla portaerei HMS \"Hermes\", dalla fregata HMS \"Broadsword\" e dal cacciatorpediniere HMS \"Glamorgan\" si diresse nella tempesta verso la terraferma; le condizioni meteo erano talmente brutte che dapprima la fregata da 5.500\u00a0t e poi il cacciatorpediniere da 6.300\u00a0t non riuscirono a tenere il passo con la ben pi\u00f9 grossa portaerei, che si diresse verso un punto a distanza utile per lanciare gli elicotteri con le forze speciali.\nL'ammiraglio Woodward decise cos\u00ec di rischiare la sua pi\u00f9 grossa unit\u00e0 nella tempesta per mettere fuori gioco gli aerei d'attacco che altrimenti avrebbero potuto colpire la forza da sbarco nella baia di San Carlos, o rilevarla prematuramente; per un certo tempo il vento non permise di spiegare le pale dei rotori, in quanto i mezzi vengono stivati negli hangar con le pale ripiegate, ma poi venne deciso di porre gli elicotteri negli ascensori parzialmente abbassati, in modo che solo la cima del rotore spuntasse ad altezza del ponte di volo. In questo modo, uno ad uno gli elicotteri vennero approntati e messi in moto, ma serv\u00ec tanto tempo da costringere il primo di essi a fare rifornimento prima del decollo a causa del consumo di carburante avuto sul ponte.\nDurante la notte tra il 14 e il 15 maggio alle 4:20, alla vigilia dello sbarco a San Carlos, gli incursori sbarcarono sotto la protezione delle cannonate del cacciatorpediniere Glamorgan, che nel frattempo aveva raggiunto l'area, e danneggiarono irrimediabilmente parte degli aerei presenti, cinque \"Pucar\u00e0\", quattro \"Turbomentor\" ed uno Short Skyvan da trasporto della Prefectura Naval Argentina, allontanandosi prima della reazione argentina; secondo gli argentini invece i loro soldati presenti uscirono dai ripari alla fine del bombardamento e ferirono un soldato britannico."}
{"id": "5277876", "revid": "70172691", "url": "https://it.wikipedia.org/wiki?curid=5277876", "title": "MARICODRAG", "text": ""}
{"id": "5277885", "revid": "767487", "url": "https://it.wikipedia.org/wiki?curid=5277885", "title": "Mio padre monsignore", "text": "Mio padre monsignore \u00e8 un film diretto dal regista Antonio Racioppi; la pellicola \u00e8 stata distribuita il 26 maggio del 1971.\nTrama.\nRoma, 1870; la vita di Orlando, un popolano convinto di essere figlio di un alto prelato e di una prostituta, si incrocia con quella di Carlo Alberto, un bersagliere piemontese che crede di essere un figlio illegittimo del re Vittorio Emanuele II.\nOrlando e Carlo Alberto stringono amicizia, ma questa viene subito minata dal fatto che Carlo Alberto viene sorpreso in intimit\u00e0 con Chiara, la sorella di Orlando.\nCarlo Alberto parte, unendosi ai bersaglieri che partecipano con le altre truppe alla Presa di Roma, lasciandosi cos\u00ec in cattivi rapporti con Orlando e senza aver chiarito il suo sentimento d'amore per Chiara; non avendo pi\u00f9 notizie di Carlo Alberto, i due fratelli partono alla ricerca del bersagliere e non riuscendo a trovarlo, si convincono che possa essere stato ucciso.\nCarlo Alberto, che nel frattempo, dopo essere entrato con gli altri a Porta Pia, \u00e8 stato in prigione perch\u00e9 entrato a Roma in mutande (aveva perso i pantaloni litigando con Orlando che lo aveva sorpreso con la sorella), durante i festeggiamenti per la presa della capitale tenta di mettersi in contatto con il Re per farsi riconoscere come suo figlio, ma senza risultato; nel contempo, anche Orlando crede di riconoscere in un monsignore suo padre, rimanendo per\u00f2 senza una certezza.\nSuccessivamente, a causa di un equivoco, Carlo Alberto viene scambiato per una spia sabauda da parte di un gruppo di cospiratori papalini, che pertanto lo feriscono gravemente in un agguato notturno; ritrovatolo privo di forze e sanguinante, Orlando se lo carica sulle spalle per portarlo in salvo, nel mentre gli parla per confortarlo e confermargli di accettarlo come futuro sposo della sorella (sebbene il film si chiuda lasciando un possibile dubbio se Carlo Alberto si salver\u00e0, il fatto che tenga stretto in mano il cappello piumato e la scritta finale che riporta un detto popolare sui bersaglieri: \"anche se gli fai uno sgambetto a tradimento il bersagliere si rialza e corre come il vento\" lascia capire che vivr\u00e0)."}
{"id": "5277901", "revid": "101633102", "url": "https://it.wikipedia.org/wiki?curid=5277901", "title": "Signore di Ferrara", "text": ""}
{"id": "5277906", "revid": "6923", "url": "https://it.wikipedia.org/wiki?curid=5277906", "title": "Unit\u00e0 di Protezione Popolare", "text": "L'Unit\u00e0 di Protezione Popolare (in curdo: \"Yek\u00eeney\u00ean Parastina Gel\", IPA: ; in arabo: \u0648\u062d\u062f\u0627\u062a \u062d\u0645\u0627\u064a\u0629 \u0627\u0644\u0634\u0639\u0628), comunemente conosciuta col solo acronimo di YPG, \u00e8 una milizia presente nelle regioni a maggioranza curda nel nord della Siria. Nel corso della guerra civile siriana la formazione \u00e8 diventata una delle componenti delle forze armate del territorio autonomo \"de facto\" del Rojava.\nFondato nel 2004 come ala militare del Comitato Supremo curdo (Dbk) composto dal Partito dell'Unione Democratica (PYD), il principale partito curdo siriano, e il Consiglio Nazionale Kurdo (KNC), il gruppo ha preso una posizione difensiva nel conflitto civile siriano, lottando contro qualsiasi gruppo intenzionato a portare la guerra nelle zone a maggioranza curda. In seguito al ritiro delle truppe del governo siriano di Assad dal Rojava nel 2012, l'YPG e il suo braccio femminile, l'YPJ, sono diventati le principali organizzazioni armate presenti nel Kurdistan siriano. Le forze YPG sono state coinvolte nella guerra contro lo Stato Islamico, divenendo il gruppo armato maggiormente sostenuto dagli attacchi statunitensi in Siria a partire dal settembre 2014. L'YPG ha respinto l'assalto dell'ISIS alla citt\u00e0 di Kobane nel gennaio 2015, e in giugno ha unificato i cantoni di Koban\u00ea e Qamishli, tagliando l'accesso dell'ISIS al confine con la Turchia a nord della sua capitale in Siria, Raqqa.\nL'YPG ha stretti rapporti con il PKK, la principale organizzazione militante dei curdi in Turchia, mentre \u00e8 avversato dal PDK, il principale partito curdo al governo nel Kurdistan iracheno il quale tuttavia ha fornito supporto alle operazioni dello YPG contro lo Stato Islamico fino al 2015. Lo YPG \u00e8 sostenuto anche dal partito iracheno Unione Patriottica del Kurdistan (UPK) e da diverse milizie Peshmerga irachene ad esso collegate.\nDiversi gruppi internazionali, facenti capo alla Brigata Internazionale di Liberazione, sostengono le forze YPG sul campo.\nRapporti con il PKK.\nLe unit\u00e0 YPG hanno agito sin dalla propria nascita in sinergia con diverse formazioni militari e paramilitari irachene e turche facenti riferimento rispettivamente ai Peshmerga e al Partito dei Lavoratori del Kurdistan (PKK).\nSecondo un rapporto redatto nel 2017 dal think-tank inglese The Henry Jackson Society, che sposa le tesi sostenute in particolare dalla Turchia, PKK (considerato un'organizzazione terroristica in USA, Turchia e Unione Europea) e PYD sarebbero due organizzazioni sorelle per ideologia e catena di comando affiliate tra loro. Esse sarebbero responsabili dell'instaurazione di un regime autoritario nelle aree sotto il loro controllo nella Siria orientale.\nIn particolare il PYD utilizzerebbe varie forme di intimidazione, tra cui anche l'omicidio, nei confronti delle componenti della societ\u00e0 civile curda e araba siriana che non ne condividono l'ideologia. Tale rapporto \u00e8 stato contestato e smentito da diversi altri osservatori, che ne hanno denunciato la natura fondamentalmente ideologica e propagandistica, in linea con il posizionamento notoriamente antisocialista e atlantista di The Henry Jackson Society.\nPresunte violazioni del diritto internazionale.\nArruolamento di minori.\nNel luglio del 2014, l'YPG e l'YPJ sottoscrivono il \"Deed of Commitment\", promosso dall'ONG \"Geneva Call\".\nNel giugno del 2015, un rapporto del segretario generale delle Nazioni Unite rilev\u00f2 come giovani al di sotto della maggiore et\u00e0 fossero stati reclutati nelle file delle varie milizie impegnate nel conflitto, citando numericamente la presenza di 24 minori nei ranghi dell'YPG, 5 in quelli dell'esercito arabo siriano (parte delle forze armate lealiste di Bashar al-Assad), e ben 124 in quelli dell'esercito siriano libero.\nA seguito del \"report\", l'YPG e l\"'Asayish\", il corpo di polizia del Rojava, hanno prontamente ricevuto l'assistenza di varie organizzazioni internazionali per la gestione di corsi d'orientamento inerenti la corretta applicazione dei diritti umani; allo stesso tempo, l'YPG ha cominciato a prendere provvedimenti disciplinari nei confronti degli ufficiali responsabili di arruolamenti di minorenni o che siano stati semplicemente coinvolti in casi di corruzione. Nell'ottobre dello stesso anno, risultano smobilitati 21 minori dai ranghi dell'YPG.\nUn report del giugno 2017 sul traffico d'esseri umani proveniente dal dipartimento di stato USA ha evidenziato come le milizie YPG continuerebbero ad utilizzare minori in guerra, spesso sottraendoli con la forza alle loro famiglie. Giovani anche minori dei 15 anni di et\u00e0, maschi e femmine, verrebbero poi indottrinati in preparazione del loro impiego operativo. Anche PKK e YBS - una milizia yezida - farebbero lo stesso, arruolando forzatamente giovani anche di 12 anni, maschi e femmine, da utilizzare in ruoli di combattimento e supporto nel nord dell'Iraq.\nAccuse di pulizia etnica e di deportazioni ingiustificate di civili.\nNel giugno del 2015, il governo turco dichiar\u00f2 di come l'YPG stesse eseguendo azioni militari di pulizia etnica per poter unificare territorialmente i cantoni di Jazira e di Koban\u00ea, in modo tale da consolidare una presenza militare curda direttamente contigua al confine meridionale della Turchia.\nIl Dipartimento di Stato americano avvi\u00f2 per questo un'inchiesta per accertare i fatti. Le indagini non approdarono a nulla di concreto e il Dipartimento, dichiaratosi scettico sin dall'inizio, archivi\u00f2 infine l'indagine. Una missione condotta da Amnesty International nel 2015 sostenne che le Unit\u00e0 di Protezione Popolare conducessero una campagna violenta e sistematica di saccheggio, demolizione e dislocazione nei territori caduti sotto il loro controllo, in particolare nei confronti delle componenti arabe e turkmene, definendo questi atti \"crimini di guerra\".\nI portavoce del YPG hanno respinto le accuse ammettendo le deportazioni ma sostenendo che, contrariamente a quanto affermato da Amnesty, si trattava di una ventina di nuclei strettamente collegati all'Isis. Un rapporto della \"Commissione Internazionale Indipendente d'Inchiesta sulla Repubblica Araba Siriana\" delle Nazioni Unite, pubblicato il 10 marzo del 2017, ha poi definitivamente respinto tali accuse: \u00abnonostante continue asserzioni di \"pulizia etnica\" siano state inoltrate durante il periodo sotto indagine, la Commissione non ha trovato alcuna prova che convalidi affermazioni che le forze dell'YPG o dell'SDF abbiano mai colpito le comunit\u00e0 arabe su base etnica.\u00bb.\nCivili usati come scudi umani.\nNel marzo del 2018 l'Onu ha sostenuto di aver ricevuto numerosi segnalazioni riguardandi l'impossibilit\u00e0, da parte dei civili, di lasciare la citt\u00e0 assediata di Afrin per preciso volere delle milizie YPG, intenzionate ad utilizzarli come scudi umani."}
{"id": "5277908", "revid": "792923", "url": "https://it.wikipedia.org/wiki?curid=5277908", "title": "Peter Zurbriggen", "text": "Biografia.\nFormazione e ministero sacerdotale.\nPeter Stephan Zurbriggen \u00e8 nato il 27 agosto 1943 a Briga, nel Canton Vallese, in Svizzera. Negli anni cinquanta, ha frequentato la scuola elementare presso la sua citt\u00e0 natale. Successivamente, dopo l'esame di maturit\u00e0 presso il Collegio Spiritus Sanctus di Briga, nel 1962 ha passato un anno nel servizio obbligatorio di Ridotto nazionale ad Airolo. Ha poi deciso di seguire la sua vocazione sacerdotale, e dall'anno successivo ha studiato teologia e filosofia presso di Seminario della diocesi di Sion, fino a che monsignor Fra\u00e7ois-Nestor Adam, vescovo della medesima diocesi, lo ha mandato a Roma a studiare presso il Collegio Germanico-Ungarico e la Pontificia Universit\u00e0 Gregoriana.\n\u00c8 stato ordinato presbitero il 10 ottobre 1969, nella Chiesa di Sant'Ignazio di Loyola in Campo Marzio, dal cardinale Alfred Bengsch, arcivescovo di Berlino. Dal 1970 fino al 1974, ha studiato presso la Pontificia Accademia Ecclesiastica, dove avviene la formazione di quasi tutti i diplomatici della Santa Sede, e contemporaneamente, dal 1971 al 1974, \u00e8 stato anche insegnante di religione allo \"Wirtschaftsgymnasium\" dell'Istituto Svizzero della capitale italiana. Nel 1975, ha ottenuto un dottorato presso la Pontificia Universit\u00e0 Lateranense con la sua tesi \"Il principio di buona fede - approcci e modi della sua realizzazione del diritto internazionale\".\nServizio diplomatico.\nIl 5 marzo dello stesso anno \u00e8 entrato nel servizio diplomatico della Santa Sede. Il 13 novembre successivo \u00e8 stato nominato segretario della nunziatura apostolica in Bolivia. Il 29 novembre 1976 papa Paolo VI lo ha nominato cappellano di Sua Santit\u00e0. Ha passato quattro anni in America Latina.\nIl 20 gennaio 1979 \u00e8 stato nominato segretario della nunziatura apostolica di Bonn, nella Repubblica Federale Tedesca. Dopo tre anni, il 3 settembre 1982, \u00e8 stato nominato uditore nella nunziatura apostolica in Uruguay ritornando nell'America del Sud. \u00c8 poi entrato nella nunziatura in Francia il 17 luglio 1985. Nel 1989 ha ricevuto da papa Giovanni Paolo II il titolo onorifico di Prelato d'onore di Sua Santit\u00e0, e il 1\u00ba luglio dell'anno medesimo \u00e8 diventato consigliere di nunziatura presso la rappresentazione pontificia nella Repubblica Centrafricana. Allo stesso tempo, \u00e8 stato attivo nella delegazione apostolica dell'Africa meridionale, corrispondente a Sudafrica, Botswana, Swaziland e Namibia, e nella nunziatura apostolica in Lesotho, ruolo svolto fino al 1991. Lo stesso anno, ha operato nella nunziatura apostolica in India e Nepal con sede a Nuova Delhi.\nMinistero episcopale.\nIl 13 novembre 1993 papa Giovanni Paolo II lo ha nominato arcivescovo titolare di Glastonia e delegato apostolico in Mozambico. Ha ricevuto la consacrazione episcopale il 6 gennaio 1994, nella Basilica di San Pietro in Vaticano, per mano dello stesso Pontefice assistito da monsignor Giovanni Battista Re, sostituto per gli Affari Generali della Segreteria di Stato e futuro cardinale, e da monsignor Josip Uha\u010d, segretario della Congregazione per l'Evangelizzazione dei Popoli. Il 22 febbraio del 1996, la delegazione apostolica \u00e8 stata promossa a nunziatura apostolica.\nDopo cinque anni passati in Mozambico, il 13 giugno 1998 \u00e8 stato nominato nunzio apostolico in Armenia, Georgia e Azerbaigian con sede a Tbilisi. Dopo tre anni, \u00e8 stato promosso come nunzio in Estonia, Lettonia e Lituania, con sede a Vilnius, in data 15 ottobre 2001. Contemporaneamente \u00e8 stato anche nominato amministratore apostolico di Estonia, come i suoi due immediati predecessori Justo Mullor Garc\u00eda ed Erwin Josef Ender, ruolo per cui si \u00e8 fatto promotore di una campagna per l'istruzione della Chiesa cattolica. Il 23 marzo 2005, poco prima della sua morte, papa Giovanni Paolo II ha nominato amministratore apostolico monsignor Philippe Jean-Charles Jourdan, consacrato vescovo dallo stesso monsignor Zurbriggen, limitando alla nunziatura il mandato di quest'ultimo.\nIl 14 gennaio 2009 papa Benedetto XVI lo ha nominato nunzio apostolico in Austria, succedendo a monsignor Edmond Y. Farhat, dimessosi per raggiunti limiti di et\u00e0. Ha fatto il suo ingresso ufficiale nella sede della nunziatura a Vienna il 2 aprile successivo, e il 17 dello stesso mese ha incontrato il presidente della Repubblica d'Austria Heinz Fischer. \u00c8 stato nominato inoltre decano del corpo diplomatico in Austria.\n\u00c8 membro dell'Assemblea Generale Brigensise e della AV Helvetia Romana nell'Associazione Studentesca Svizzera. Dal 5 giugno 2010 \u00e8 membro onorario della K.\u00d6.H.V. Leopoldina di Innsbruck in \u00d6CV. Monsignor Zurbriggen sa parlare correttamente il tedesco, il francese, l'italiano, l'inglese, lo spagnolo e il portoghese.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "5277912", "revid": "256896", "url": "https://it.wikipedia.org/wiki?curid=5277912", "title": "Imposta Unica Comunale", "text": ""}
{"id": "5277917", "revid": "1924342", "url": "https://it.wikipedia.org/wiki?curid=5277917", "title": "Only Love Can Hurt Like This", "text": "Only Love Can Hurt Like This \u00e8 un singolo della cantante britannica Paloma Faith, il secondo estratto dal suo terzo album in studio \"A Perfect Contradiction\" e pubblicato l'11 maggio 2014.\nDescrizione.\nIl brano \u00e8 stato scritto da Diane Warren, autrice di numerosi successi per artiste come Whitney Houston, Cher, Christina Aguilera e Britney Spears. Definito come una ballad in stile anni Sessanta alla Motown, \"Only Love Can Hurt Like This\" \u00e8 cantato in veste predominantemente acustica e presenta pianoforte e batterie incalzanti ampliandosi per raccogliere voci corollarie e sonorit\u00e0 di violini nel ritornello finale.\n\u00c8 stata inizialmente proposta una versione acoustica su Amazon.com, poi eseguita dalla stessa Paloma alla sfilata di moda Burberry nel febbraio 2014 ed infine resa disponibile per il mercato di iTunes Store. Sulla copertina del brano si staglia una fotografia di Paloma Faith in piedi e in vestaglia con la bocca socchiusa e il capo e i pugni contratti protesi contro uno specchio.\nVideo musicale.\nIl 25 aprile 2014, Paloma Faith ha condiviso un trailer del video ufficiale del brano mediante la propria pagina Instagram e ha annunciato che il video sarebbe stato pubblicato il 28 aprile successivo.\nEsso presenta un comunicato che consiglia la visione ai bambini con l'accompagnamento di un genitore in quanto propone materiale esplicitamente sessuale. Si apre con Paloma in cappotto che si precipita sotto un parapetto per scampare ad un acquazzone e si abbandona pensierosa con le mani conserte in piedi di fronte a una parete per ripercorrere le emozioni scaturite dalla sua infatuazione; mentre la cantante narratrice si profila silenziosa al riparo dal diluvio, la conflittualit\u00e0 dei suoi sentimenti viene rappresentata dalle scene in cui la stessa amoreggia con un uomo di colore in un appartamento in degrado e a momenti in cui lei siede isolata da lui che giace sul letto e in cui cerca di divincolarsi mentre l'amante cerca di abbracciarla. Il corso di pensieri della cantante narratrice raggiunge l'apogeo del pathos nell'immagine di Paloma che si tuffa negli abissi mentre un lenzuolo bianco giganteggia sopra di lei che simboleggia lo sprofondamento nell'imprevedibilit\u00e0 e nell'instabilit\u00e0 della coppia e che si risolve con un'incognita nel video sebbene alcune scene siano inequivocabili, in cui la mano di Paloma scivola delicatamente dalla stretta del suo amante quasi a suggellare il disgregamento di quanto avevano costruito insieme. Il video si chiude con la cantante solitaria che reclina il capo davanti a uno specchio mentre la stessa Paloma scampata all'acquazzone si defila dalla scena per incamminarsi verso la tempesta."}
{"id": "5277925", "revid": "767487", "url": "https://it.wikipedia.org/wiki?curid=5277925", "title": "Il castello (film 2011)", "text": "Il castello \u00e8 un documentario del 2011 che descrive lo stato di allerta costante e la vita all'interno dell'aeroporto di Malpensa in un mondo post-11 settembre. Realizzato dai registi Massimo D'Anolfi e Martina Parenti e prodotto da Montmorency Film in collaborazione con Rai Cinema, \u00e8 stato presentato alla 29\u00aa edizione del Torino Film Festival nella categoria \"Italiana.doc\".\nTrama.\nIl micro-mondo dell'aeroporto di Malpensa suddivide l'opera cinematografica in quattro parti seguendo le stagioni: arrivi, sicurezza, attesa e partenze.\nDall'arrivo dei passeggeri si passa a quelle di monitoraggio degli stessi: forze di polizia ed interpreti conducono gli interrogatori su possibili persone collegate ad atti criminali. Si passa dalla ricerca di informazioni nei dispositivi elettronici dei passeggeri, alla visione dei bagagli e agli interrogatori. Tra di essi viene ripreso quello relativo ad un ragazzo paraguaiano, il quale dopo avere subito una radiografia, viene accusato di trasporto di sostanze stupefacenti e forzato ad ammettere le sue responsabilit\u00e0. Associate alla parte di sicurezza vi \u00e8 l'addestramento dei militari di stanza all'aeroporto e l'instaurazione del concetto che il comportamento nelle normali situazioni \u00e8 pi\u00f9 importante di quelle in stato d'allarme, in quanto l'obbiettivo \u00e8 prevenire atti ad offendere.\nNella parte di attesa si trovano le attivit\u00e0 di monitoraggio merci, in cui in laboratorio si aprono e si esaminano minuziosamente il contenuto di casse e gabbie contenenti animali vivi e morti per rilevare eventuali irregolarit\u00e0. All'interno dell'aeroporto viene documentato il paziente lavaggio dei panni e capelli di una anziana signora, la quale agisce come se si fosse appropriata di uno spazio dell'aeroporto; all'esterno, gli addetti al controllo dei volatili fanno un incessante lavoro di allontanamento, utilizzando colpi di pistola e riproducendo versi di predatori tramite altoparlanti.\nAlla partenza viene ripresa la storia di un immigrato nigeriano al quale \u00e8 scaduto il permesso di soggiorno; il suo interlocutorie, dopo una prima serie incalzante di domande gli spiega che ha violato la legge europea e non pu\u00f2 pi\u00f9 restare nei paesi appartenenti all'Unione. Mentre viene data una panoramica della sala di controllo, in cui viene gestito il traffico aereo, l'immigrato nigeriano viene accompagnato verso un punto d'imbarco e subito dopo un aereo prende il volo. Il documentario si chiude con le riprese dell'aereo, che dopo il decollo, diventa sempre pi\u00f9 piccolo fino a scomparire nel cielo.\nStile.\nIl documentario \u00e8 stato realizzato attraverso un anno di riprese all'aeroporto di Malpensa e permette la riflessione sugli aspetti legati alla sicurezza: dal monitoraggio continuo dei passeggeri, all'importanza della presenza di forze di polizia addestrate, alle questione giuridiche sui diritti violati delle persone. A questo viene contrapposto la giornata senza tempo di una signora e alla paziente operazione di allontanamento uccelli e controllo delle merci in transito.\nLe sezioni sicurezza e attesa evidenziano infatti gli aspetti frenetici a quelli monotoni; arrivi e partenza sottolineano invece come i passeggeri attraversino un luogo non luogo, in cui l'aeroporto \u00e8 solo un punto di passaggio.\nIl film \u00e8 stato realizzato in due versioni: lunga da 88 minuti o corta da 53 minuti."}
{"id": "5277927", "revid": "256896", "url": "https://it.wikipedia.org/wiki?curid=5277927", "title": "Tributo per i Servizi Indivisibili", "text": ""}
{"id": "5277929", "revid": "256896", "url": "https://it.wikipedia.org/wiki?curid=5277929", "title": "Imposta municipale unica", "text": ""}
{"id": "5277937", "revid": "256896", "url": "https://it.wikipedia.org/wiki?curid=5277937", "title": "EGAM", "text": ""}
{"id": "5277938", "revid": "1305772", "url": "https://it.wikipedia.org/wiki?curid=5277938", "title": "Attentati di Baga del 2015", "text": "Il massacro di Baga del 2015 \u00e8 un insieme di attacchi terroristici e di uccisioni di massa compiuti dall'organizzazione terroristica jih\u0101dista Boko Haram nella citt\u00e0 nigeriana di Baga (nello Stato di Borno) tra il 3 e il 7 gennaio 2015.\nL'attacco \u00e8 stato compiuto su larga scala e ha portato alla distruzione di 16 villaggi e della citt\u00e0 stessa di Baga.\nLa quantit\u00e0 di vittime \u00e8 attualmente difficile da accertare: le prime notizie, diffuse da diverse fonti interne dell'esercito nigeriano, riportavano \"2.000 morti\"; nei giorni successivi si \u00e8 parlato genericamente di \"centinaia\" di vittime accertate e una quantit\u00e0 di feriti tale da non riuscire a provvedere alle cure.\nLa strage segue quella compiuta due anni prima in cui morirono 185 persone e 2.000 case vennero rase al suolo, durante gli scontri tra i militari nigeriani e Boko Haram.\nSecondo Amnesty International, se le stime delle vittime verranno accertate, si tratterebbe \"del peggior massacro di sempre portato avanti da Boko Haram\".\nI fatti.\nObiettivi dei terroristi.\nLa citt\u00e0 di Baga, nello Stato del Borno, \u00e8 un importante centro strategico per la presenza della base-quartiere generale del Multinational Joint Task Force (MNJTF), una forza internazionale creata tra il 1994 e il 1995 da soldati della Nigeria, del Niger e del Ciad con l'obiettivo di rafforzare la zona di frontiera e, pi\u00f9 recentemente, di contrastare gli attacchi terroristici di Boko Haram, che dal 2009 ha l'obiettivo dichiarato di stabilire uno stato a matrice islamica e fondamentalista nel paese.&lt;br&gt;\nNell'agosto del 2014 il leader di Boko Haram Abubakar Shekau ha \"\"annunciato l'istituzione di un\" califfato islamico\"\"\", occupando in breve tempo ogni angolo dello stato del Borno e della Nigeria del nord-est. Fino alla fine del 2014, faceva eccezione la citt\u00e0 di Baga, \"ultimo posto del Borno sotto il controllo del governo nazionale\".\nL'attacco a Baga e nei villaggi.\nNella giornata del 3 gennaio 2015, con un attacco a sorpresa, i terroristi hanno attaccato la citt\u00e0, mettendola a ferro e fuoco, e occupato la base del MNJTF. Come appurato dalle molte testimonianze, la carneficina \u00e8 durata per giorni e i terroristi, che sono giunti a Baga da ogni parte della citt\u00e0, hanno inseguito ed ucciso gli abitanti in fuga, molti dei quali hanno trovato riparo nella boscaglia o sul lago Ciad, ma sono stati trovati e barbaramente trucidati."}
{"id": "5277940", "revid": "256896", "url": "https://it.wikipedia.org/wiki?curid=5277940", "title": "Duomo di Caiazzo", "text": ""}
{"id": "5277944", "revid": "256896", "url": "https://it.wikipedia.org/wiki?curid=5277944", "title": "Duomo di Chiusi", "text": ""}
{"id": "5277950", "revid": "748037", "url": "https://it.wikipedia.org/wiki?curid=5277950", "title": "Duomo di San Nicola", "text": ""}
{"id": "5277951", "revid": "767487", "url": "https://it.wikipedia.org/wiki?curid=5277951", "title": "Salvatore Dell'Utri", "text": ""}
{"id": "5277952", "revid": "767487", "url": "https://it.wikipedia.org/wiki?curid=5277952", "title": "Born in the U.S.E.", "text": "Born in the U.S.E. - Nato negli Stati Uniti d'Europa \u00e8 un film documentario del 2015 diretto da Michele Diom\u00e0 e co-prodotto da Renzo Rossellini.\nTrama.\nIl film \u00e8 una riflessione su quello che \u00e8 stato il cinematografo dalla sua nascita fino ai nostri giorni. All'interno del film vi sono diverse microstorie di fiction che raccontano alcuni caratteri peculiari del cinema, in primis, quello di poter narrare la verit\u00e0 sia pure attraverso uno strumento che si regge su un gioco di illusioni. Nel film compaiono diverse scene d'archivio tratte da opere di Roberto Rossellini come \"Roma citt\u00e0 aperta\" e \"Pais\u00e0\". Nell'opera \u00e8 presente l'ultima apparizione di Francesco Rosi, scomparso pochi mesi dopo.\nProduzione.\nNel documentario compaiono Francesco Rosi, Giuseppe Tornatore, Luis Bacalov, Donald Ranvaud e Sebastiano Gavasso.\nDistribuzione.\nNel marzo 2015 il film \u00e8 stato presentato alla 30\u00aa edizione del Festival internazionale del cinema di Guadalajara (Messico).\nRai Cinema channel ha scelto Born in the U.S.E. per celebrare il 28 dicembre del 2015 i 120 anni della nascita del cinema."}
{"id": "5277953", "revid": "606039", "url": "https://it.wikipedia.org/wiki?curid=5277953", "title": "Phalaena dominula", "text": ""}
{"id": "5277954", "revid": "606039", "url": "https://it.wikipedia.org/wiki?curid=5277954", "title": "Callimorpha", "text": ""}
{"id": "5277955", "revid": "256896", "url": "https://it.wikipedia.org/wiki?curid=5277955", "title": "Duomo di San Martino (Bratislava)", "text": ""}
{"id": "5277957", "revid": "439868", "url": "https://it.wikipedia.org/wiki?curid=5277957", "title": "Chiesa di Sant'Ermete", "text": ""}
{"id": "5277959", "revid": "256896", "url": "https://it.wikipedia.org/wiki?curid=5277959", "title": "Duomo di Sant'Ermete", "text": ""}
{"id": "5277960", "revid": "70381269", "url": "https://it.wikipedia.org/wiki?curid=5277960", "title": "Marchesato di Ferrara", "text": ""}
{"id": "5277961", "revid": "1272592", "url": "https://it.wikipedia.org/wiki?curid=5277961", "title": "Duomo di San Vito al Tagliamento", "text": ""}
{"id": "5277965", "revid": "486946", "url": "https://it.wikipedia.org/wiki?curid=5277965", "title": "Barra (isola)", "text": ""}
{"id": "5277966", "revid": "247222", "url": "https://it.wikipedia.org/wiki?curid=5277966", "title": "Massacro di Baga", "text": ""}
{"id": "5277971", "revid": "122686413", "url": "https://it.wikipedia.org/wiki?curid=5277971", "title": "Lockheed (personaggio)", "text": "Lockheed \u00e8 un personaggio dei fumetti creato da Chris Claremont e Paul Smith nel 1981, pubblicato da Marvel Comics.\nEgli \u00e8 un draghetto compagno di Kitty Pryde.\nStoria editoriale.\nLockheed fu creato dallo scrittore Chris Claremont e dall'artista Paul Smith e la prima apparizione fu in \"Uncanny X-Men\" #166 (febbraio 1983).\nPoteri e abilit\u00e0.\nLockheed si presenta come un piccolo drago con le dimensioni di un gatto; ha la pelle viola, artigli e denti affilati, due piccole corna ricurve che sporgono dalla parte posteriore della sua testa e le ali che gli consentono di volare. Inoltre \u00e8 in grado di sputare potenti, seppur di dimensioni modeste, fiammate. Il suo cervello \u00e8 immune a sondaggi da parte di telepati come il Professor X. Esso \u00e8 anche empatico e in grado di comprendere il linguaggio umano. Esso \u00e8 in grado di parlare inglese ma lo fa raramente.\nAltre versioni.\nX-Babies.\nNella serie X-Babies del 1990, gli X-Babies guadagnano un alleato in \"Locksteed\", una versione di Lockheed abbastanza grande da trasportare diversi X-Babies sulla schiena. Oltre alla dimensione pi\u00f9 grande, Locksteed differisce da Lockheed principalmente per l'aspetto.\nMutant X.\nIn questo universo, Lockheed unisce le Starjammers, che consiste in Ciclope, Binary, Nova e Silver Surfer.\nDays/Years of Future Past.\nNella realt\u00e0 alternativa di \"Giorni di un futuro passato\" e \"Years of Future Past\", Lookheed \u00e8 cresciuto fino a diventare un drago enorme e sputafuoco.\nVoci correlate.\nPet Avengers"}
{"id": "5277974", "revid": "1364533", "url": "https://it.wikipedia.org/wiki?curid=5277974", "title": "Bruce A. Segal", "text": "Il Minor Planet Center gli accredita la scoperta di due asteroidi, effettuate entrambe nel 2000.\nGli \u00e8 stato dedicato l'asteroide 21683 Segal."}
{"id": "5277975", "revid": "287204", "url": "https://it.wikipedia.org/wiki?curid=5277975", "title": "243516 Marklarsen", "text": "243516 Marklarsen \u00e8 un asteroide della fascia principale. Scoperto nel 2010, presenta un'orbita caratterizzata da un semiasse maggiore pari a 2,7579026\u00a0UA e da un'eccentricit\u00e0 di 0,1436882, inclinata di 9,04749\u00b0 rispetto all'eclittica.\nL'asteroide \u00e8 dedicato allo statunitense Mark Larson, progettista della telecamera della sonda scopritrice dell'asteroide."}
{"id": "5277979", "revid": "122812436", "url": "https://it.wikipedia.org/wiki?curid=5277979", "title": "Potino (consigliere)", "text": "Biografia.\nQuando Tolomeo XII mor\u00ec nel 51 a.C. la sua volont\u00e0 era che Tolomeo XIII e Cleopatra VII diventassero co-regnanti d'Egitto, con la Repubblica romana come loro guardiana. Tolomeo XIII era minorenne e Potino fu nominato come suo reggente. Il generale Achilla e l'oratore Teodoto di Chio erano anch'essi consiglieri e guardiani del re egizio. Quando Tolomeo e Cleopatra furono elevati al grado di regnanti, Potino rimase come reggente formale. Molti Egittologi credono che Potino abbia usato la sua influenza per mettere Tolomeo contro Cleopatra, e nella primavera del 48 a.C. Tolomeo, sotto la guida di Potino, tent\u00f2 di deporre Cleopatra per diventare l'unico monarca, mentre Potino pianificava di agire come sovrano maneggiando il re a suo piacimento. Presero il controllo di Alessandria, allora capitale d'Egitto, e cacciarono con la forza Cleopatra dalla citt\u00e0. Lei organizz\u00f2 presto un suo esercito e cominci\u00f2 una guerra civile, che si complic\u00f2 quando anche Arsinoe IV inizi\u00f2 ad avanzare pretese sul trono.\nAnche Roma era impegnata in una guerra civile e, dopo la sua sconfitta nella battaglia di Farsalo, Pompeo cerc\u00f2 asilo in Egitto. Inizialmente i consiglieri reali finsero di accettare la sua richiesta ma il 28 o 29 settembre del 48 a.C. il generale venne fatto decapitare, poich\u00e9 gli Egiziani speravano di ottenere cos\u00ec il favore di Giulio Cesare, che stava inseguendo Pompeo. Quando Cesare arriv\u00f2 gli fu presentata la testa di Pompeo, ma la sua risposta fu piena di dolore e disgusto e ordin\u00f2 che il corpo di Pompeo fosse ritrovato per dargli un appropriato funerale romano.\nPoi Cesare provvide a far eseguire il matrimonio tra Cleopatra e Tolomeo. Intanto Achilla aveva preso d'assedio Alessandria e Potino gli mandava messaggi regolarmente. Quando fu scoperto, Cesare prima lo fece imprigionare e poi uccidere pugnalandolo.\nNella cultura di massa.\nPotino \u00e8 presente nel ruolo di antagonista in \"\"."}
{"id": "5277986", "revid": "36426", "url": "https://it.wikipedia.org/wiki?curid=5277986", "title": "Claude Bremond", "text": "Biografia e teorie.\nLaureato in filosofia e in possesso di un dottorato in sociologia (1972), dal 1980 fu direttore di studi all'\u00c9cole des hautes \u00e9tudes en sciences sociales, dove aveva una cattedra di semiologia delle tradizioni narrative.\nSulla scia delle ricerche aperte da Vladimir Propp sulle strutture della fiaba e le funzioni del personaggio, Bremond ha proposto una \"grammatica narrativa\" che mette in evidenza i \"possibili narrativi\", meno fissi e legati piuttosto alle alternative che si presentano al raccontatore a ogni svolta di racconto, un bivio possibile tra due scelte: \"lasciar partire la freccia o trattenerla, fare in modo che colpisca il bersaglio o che lo manchi\". L'arte di raccontare si riduce cos\u00ec a una combinazione che gioca su flussi di termini contraddittori.\nNel trasformare il modello di Propp, Bremond sostiene che un racconto \u00e8 costituito da una sequenza di tre elementi: apertura di una virtualit\u00e0 d'azione, sua attualizzazione, e risultato. Le azioni sono compiute da diversi \"ruoli\", che di raggruppano in due categorie; agenti e pazienti. Un racconto \u00e8 una successione di ruoli in azione (o \"attanti\"). Ruoli ricorrenti sono dunque: il paziente, l'agente (volontario o involontario), l'influenzatore (informatore, simulatore, seduttore, intimidatore, obbligatore, proibitore, consigliere o sconsigliatore), il miglioratore (e il protettore), il peggioratore (e il frustratore), l'acquisitore di merito e il retributore.\nIntroducendo l'interazione nella teoria narrativa (collegata dunque alla teoria della comunicazione), il suo modello si avvicina al racconto del gioco, cos\u00ec come \u00e8 stato esplorato da Raymond Queneau in \"Un conte \u00e0 votre fa\u00e7on\" (1967), influenzando poi le ricerche di studiosi quali Gerald Prince e Mieke Bal.\nBremond collabor\u00f2 con \"Communications\", \"Po\u00e9tique\" (rivista fondata da G\u00e9rard Genette nel 1970), \"Strumenti critici\" (dove era nel comitato scientifico) ecc."}
{"id": "5277987", "revid": "124123", "url": "https://it.wikipedia.org/wiki?curid=5277987", "title": "Edwin E. Sheridan", "text": "Il Minor Planet Center gli accredita la scoperta di trentuno asteroidi, effettuate tra il 1998 e il 2009."}
{"id": "5277989", "revid": "287204", "url": "https://it.wikipedia.org/wiki?curid=5277989", "title": "243526 Russwalker", "text": "243526 Russwalker \u00e8 un asteroide della fascia principale. Scoperto nel 2010, presenta un'orbita caratterizzata da un semiasse maggiore pari a 3,1094229\u00a0UA e da un'eccentricit\u00e0 di 0,1862889, inclinata di 14,93942\u00b0 rispetto all'eclittica.\nL'asteroide \u00e8 dedicato all'astronomo statunitense Russ Walker."}
{"id": "5277994", "revid": "767487", "url": "https://it.wikipedia.org/wiki?curid=5277994", "title": "Walter J. Turner", "text": "Biografia.\nWalter James Turner era figlio di Walter James Turner, un musicista di chiesa - organista presso la Cattedrale di St Paul a Melbourne - e magazziniere, e di Alice May (nata Watson). Complet\u00f2 i suoi studi a Melbourne, prima alla Carlton State School, poi allo Scotch College e infine al Working Men's College. \nNel 1907 part\u00ec per l'Inghilterra con l'intenzione di diventare scrittore.\nL\u00ec incontr\u00f2 e divenne amico di un certo numero di intellettuali e letterati, tra cui Siegfried Sassoon, Virginia Woolf, Vita Sackville-West e Lady Ottoline Morrell (la cui caricatura nel suo libro \u201cGli esteti\u201d mise fine alla loro amicizia). \nIl 5 aprile 1918, a Chelsea, spos\u00f2 Delphine Marguerite Dubuis.\nNel periodo della prima guerra mondiale fino alla met\u00e0 degli anni 1930 divenne famoso soprattutto come poeta. La poesia \u201cRomance\u201d, (scritta nel 1916) \u00e8 probabilmente la pi\u00f9 conosciuta fra i suoi componimenti.\nWilliam Butler Yeats fu uno dei maggiori estimatori della poesia di Turner e incluse alcune sue poesie nel suo Oxford Book of Modern Poetry (nel quale non compaiono diversi autori molto pi\u00f9 noti per i loro versi). \nDurante la seconda guerra mondiale cur\u00f2 anche una serie di volumi sulla cultura inglese. \nAnche se produsse diversi romanzi e opere teatrali, cos\u00ec come libri di poesie, oggi la notoriet\u00e0 di Turner si basa soprattutto sulle sue biografie dei musicisti Wolfgang Amadeus Mozart, Ludwig Van Beethoven e Hector Berlioz. Il suo \u201c'\u2019Mozart'\u2019\u201d \u00e8 stato ristampato pi\u00f9 volte nei settanta anni da quando fu pubblicato la prima volta (1938). Alcuni dei suoi articoli musicali per \u2018'New Statesman'\u2019 e altre riviste sono stati ristampati in \u2018'Music and Life'\u2019, \u2018'Facing the Music'\u2019, \u2018'Musical Meanderings'\u2019, e \u2018'Variations on the theme of Music'\u2019.\nTurner \u00e8 stato un intimo amico del pianista Artur Schnabel e un estimatore del direttore d'orchestra Arturo Toscanini. \nFra gli altri fu suo amico anche Siegfried Sassoon. Turner, la moglie, e Sassoon coabitarono per un periodo in una casa in Tufton Street prima che quest'ultimo si trasferisse nel 1925. Da quel momento la loro amicizia si interruppe del tutto. \nIl 18 novembre 1946 mor\u00ec a Hammersmith a causa di una trombosi del seno venoso cerebrale.\nBibliografia.\n\u2022 McKenna, Wayne (1990). W. J. Turner: Poet and Music Critic. Sydney: NSW University Press. \n\u2022 Reid, Charles (1968). Malcolm Sargent: a biography. London: Hamish Hamilton Ltd."}
{"id": "5277995", "revid": "301156", "url": "https://it.wikipedia.org/wiki?curid=5277995", "title": "Associazione Calcio Marzotto 1949-1950", "text": "Questa voce raccoglie le informazioni riguardanti l'Associazione Calcio Marzotto nelle competizioni ufficiali della stagione 1949-1950."}
{"id": "5277996", "revid": "1728", "url": "https://it.wikipedia.org/wiki?curid=5277996", "title": "Albrecht Graf Goertz", "text": ""}
{"id": "5277999", "revid": "1543377", "url": "https://it.wikipedia.org/wiki?curid=5277999", "title": "Kob\u00e9la", "text": "Kob\u00e9la \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Nz\u00e9r\u00e9kor\u00e9."}
{"id": "5278001", "revid": "1543377", "url": "https://it.wikipedia.org/wiki?curid=5278001", "title": "Koropara", "text": "Koropara \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Nz\u00e9r\u00e9kor\u00e9."}
{"id": "5278002", "revid": "1543377", "url": "https://it.wikipedia.org/wiki?curid=5278002", "title": "Koul\u00e9", "text": "Koul\u00e9 \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Nz\u00e9r\u00e9kor\u00e9."}
{"id": "5278004", "revid": "729019", "url": "https://it.wikipedia.org/wiki?curid=5278004", "title": "Samo\u00e9", "text": "Samo\u00e9 \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Nz\u00e9r\u00e9kor\u00e9."}
{"id": "5278007", "revid": "1573940", "url": "https://it.wikipedia.org/wiki?curid=5278007", "title": "Grey Gardens", "text": ""}
{"id": "5278008", "revid": "1543377", "url": "https://it.wikipedia.org/wiki?curid=5278008", "title": "Soulouta", "text": "Soulouta \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Nz\u00e9r\u00e9kor\u00e9."}
{"id": "5278009", "revid": "287204", "url": "https://it.wikipedia.org/wiki?curid=5278009", "title": "Unione Sportiva Mestrina 1949-1950", "text": "Questa voce raccoglie le informazioni riguardanti l'Unione Sportiva Mestrina nelle competizioni ufficiali della stagione 1949-1950."}
{"id": "5278010", "revid": "1543377", "url": "https://it.wikipedia.org/wiki?curid=5278010", "title": "Womey", "text": "Womey \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Nz\u00e9r\u00e9kor\u00e9."}
{"id": "5278014", "revid": "1543377", "url": "https://it.wikipedia.org/wiki?curid=5278014", "title": "Yalenzou", "text": "Yalenzou \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Nz\u00e9r\u00e9kor\u00e9."}
{"id": "5278017", "revid": "1543377", "url": "https://it.wikipedia.org/wiki?curid=5278017", "title": "Yomou", "text": "Yomou \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Yomou."}
{"id": "5278018", "revid": "84184", "url": "https://it.wikipedia.org/wiki?curid=5278018", "title": "Manzi", "text": ""}
{"id": "5278019", "revid": "1543377", "url": "https://it.wikipedia.org/wiki?curid=5278019", "title": "Bani\u00e9", "text": "Bani\u00e9 \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Yomou."}
{"id": "5278021", "revid": "1543377", "url": "https://it.wikipedia.org/wiki?curid=5278021", "title": "Bheeta", "text": "Bheeta \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Yomou."}
{"id": "5278022", "revid": "1543377", "url": "https://it.wikipedia.org/wiki?curid=5278022", "title": "Bignamou", "text": "Bignamou \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Yomou."}
{"id": "5278023", "revid": "1305772", "url": "https://it.wikipedia.org/wiki?curid=5278023", "title": "Black Mountain (album)", "text": "Black Mountain \u00e8 il primo album discografico del gruppo musicale canadese Black Mountain, pubblicato dall'etichetta discografica Jagjaguwar nel gennaio del 2005."}
{"id": "5278024", "revid": "484362", "url": "https://it.wikipedia.org/wiki?curid=5278024", "title": "Personaggi di Food Wars! - Shokugeki no Soma", "text": "Questa \u00e8 la lista dei personaggi presenti nel manga \"Food Wars! - Shokugeki no Soma\".\nStudenti.\nIl personaggio principale.\n : \u00e8 uno studente del secondo anno dell'Accademia T\u014dtsuki. E' ragazzo di 16 anni che per tutta la vita ha lavorato insieme al padre nel ristorante di famiglia \"Da Yukihira\", basato sulla preparazione di specialit\u00e0 della giornata. Fa parte della 92\u00aa generazione di cuochi della T\u014dtsuki. \u00c8 l'unico studente della sua generazione ad essere riuscito ad entrare all'Accademia al primo anno del liceo, essendo stato l'unico ad essersi sottoporsto alla prova di ammissione pur avendo come giudice la studentessa Erina Nakiri. Per questo viene anche chiamato \"lo studente trasferito\".\nDormitorio Stella Polare.\nIl dormitorio Stella Polare \u00e8 l'unico dormitorio dell'accademia ad essere separato dalla sede centrale. Dall'esterno \u00e8 identificabile come una villa in stile occidentale dall'aspetto piuttosto vecchio e cadente, mentre all'interno appare molto ben tenuto, con diverse stanze e strutture tipiche anche degli hotel di lusso. Il motivo dell'isolamento della struttura \u00e8 dovuto al fatto che nel periodo conosciuto come \"Et\u00e0 dell'oro dello Stella Polare\" avvenuto circa vent'anni fa, attraverso gli Shokugeki, i membri del dormitorio avevano conquistato una tale quantit\u00e0 di risorse e terreno che il dormitorio era diventato economicamente indipendente dall'accademia. Ora che sono passati tanti anni \u00e8 stato quasi dimenticato da gran parte degli studenti.\nElite 10.\nGli \"Elite 10\" sono i dieci migliori studenti della T\u014dtsuki. Sono la massima autorit\u00e0 dell'istituto dopo il direttore e ogni alunno che ne \u00e8 membro \u00e8 gi\u00e0 una figura di rilievo all'interno dell'ambiente gastronomico. Tutti i membri degli \"Elite 10\" sono investiti di molteplici responsabilit\u00e0 amministrative, ma anche di privilegi incredibili, che aumentano rispettivamente alla propria posizione in graduatoria, poich\u00e9 possono accedere a strutture e risorse esclusive. Ad esempio possono accedere a documenti privati della T\u014dtsuki riguardanti tecniche culinarie e ricette di altissimo livello, possono disporre dell'immenso patrimonio dell'accademia per ottenere qualsiasi libro di cucina, ingrediente e utensile. Possono andare dove desiderano e fare ci\u00f2 che vogliono finch\u00e9 si tratta di gastronomia.\nEx-alunni della T\u014dtsuki.\nGli ex-alunni sono il fantomatico 10% degli studenti che nel corso degli anni, una generazione dopo l'altra, ha ottenuto il diploma dell'Accademia T\u014dtsuki. Ogni ex-alunno \u00e8 noto a livello internazionale spesso con il proprio ristorante gi\u00e0 poco dopo il diploma. L'accademia ogni anno li contatta perch\u00e9 prendano parte ai vari eventi in cui devono selezionare gli studenti migliori mediante giudizi o espellendo i meno abili; in cambio gli ex-alunni hanno modo di conoscere in anticipo coloro che forse un giorno verranno a lavorare per loro.\nLe Cuisiner Noir.\n\" 'Le Cuisiner Noir' \" sono un misterioso gruppo di chef clandestini che si dilettano in intimidazioni, rapimenti, sabotaggi, torture e persino omicidi. Sono considerati una banda illegale di chef oscuri. L'obiettivo esatto dei Noir \u00e8 sconosciuto, ma sono specializzati nell'utilizzo di vari strumenti come motoseghe e grattugie per tagliare o presentare in modi insoliti e ottenere ingredienti molto rari e altamente illegali ma gustosi. Quattro mesi dopo il crollo dell'amministrazione Azami alla partita del reggimento, Le Cuisine Noir inizi\u00f2 a riemergere dall'ombra e in qualche modo fu invitato al BLUE."}
{"id": "5278026", "revid": "729019", "url": "https://it.wikipedia.org/wiki?curid=5278026", "title": "Federazione pallavolistica del Laos", "text": "La Federazione laotiana di pallavolo (eng. \"Laos Volleyball Federation\", LVF) \u00e8 un'organizzazione fondata per governare la pratica della pallavolo in Laos.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1968."}
{"id": "5278027", "revid": "1543377", "url": "https://it.wikipedia.org/wiki?curid=5278027", "title": "Bow\u00e9", "text": "Bow\u00e9 \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Yomou."}
{"id": "5278029", "revid": "767487", "url": "https://it.wikipedia.org/wiki?curid=5278029", "title": "In the Future", "text": "In the Future \u00e8 il secondo album in studio del gruppo musicale rock canadese Black Mountain, pubblicato nel 2008."}
{"id": "5278032", "revid": "104458", "url": "https://it.wikipedia.org/wiki?curid=5278032", "title": "Chiara H\u00f6lzl", "text": "Dalla stagione 2021-2022 si \u00e8 iscritta alle gare come Chiara Kreuzer.\nBiografia.\nChiara H\u00f6lzl, originaria di Goldegg, ha debuttato in Coppa Continentale, la massima competizione femminile di salto prima dell'istituzione della Coppa del Mondo nella stagione 2012, il 14 agosto 2010 a Bischofsgr\u00fcn, giungendo 47\u00aa.\nIn Coppa del Mondo ha esordito il 24 novembre 2012 a Lillehammer (47\u00aa), ha ottenuto il primo podio l'11 gennaio 2015 a Sapporo (3\u00aa) e la prima vittoria il 14 dicembre 2019 a Klingenthal.\nIn carriera ha partecipato a due edizioni dei Giochi olimpici invernali, (25\u00ba nel trampolino normale) e (11\u00aa nel trampolino normale), e a cinque dei Campionati mondiali, vincendo tre medaglie."}
{"id": "5278036", "revid": "287204", "url": "https://it.wikipedia.org/wiki?curid=5278036", "title": "Federazione pallavolistica del Libano", "text": "La Federazione libanese di pallavolo (eng. \"Lebanese Volleyball Federation\", LVF) \u00e8 un'organizzazione fondata per governare la pratica della pallavolo in Libano.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1949."}
{"id": "5278041", "revid": "767487", "url": "https://it.wikipedia.org/wiki?curid=5278041", "title": "Wilderness Heart", "text": "Wilderness Heart \u00e8 il terzo album in studio del gruppo musicale rock canadese Black Mountain, pubblicato nel 2010."}
{"id": "5278043", "revid": "434395", "url": "https://it.wikipedia.org/wiki?curid=5278043", "title": "Chiara Hoelzl", "text": ""}
{"id": "5278044", "revid": "79543890", "url": "https://it.wikipedia.org/wiki?curid=5278044", "title": "Associazione Sportiva Pro Gorizia 1949-1950", "text": "Questa voce raccoglie le informazioni riguardanti l'Associazione Sportiva Pro Gorizia nelle competizioni ufficiali della stagione 1949-1950."}
{"id": "5278046", "revid": "110157", "url": "https://it.wikipedia.org/wiki?curid=5278046", "title": "Chiesa dello Spirito Santo (Militello in Val di Catania)", "text": "La chiesa o cripta dello Spirito Santo sorge a Militello in Val di Catania e si tratta di una cappella rupestre scavata in un fianco della Cava di Santa Maria la Vetere.\nStoria e descrizione.\nL'assenza di notizie storiche e la suggestione del luogo hanno incoraggiato gli studiosi a elaborare le ipotesi pi\u00f9 diverse circa le sue originarie funzioni cultuali (catacomba paleocristiana; chiesa bizantina; oratorio di ordini cavallereschi), ma verosimilmente fu realizzata in et\u00e0 normanno-sveva (XII-XIII sec.) come cappella funeraria di pertinenza dell'attiguo complesso rupestre di Santa Maria la Vetere. Le pareti interne sono caratterizzate da una serie ininterrotta di nicchie scavate nella roccia, che probabilmente in origine servivano da alloggiamenti per i cadaveri (putridarium). Alcune di queste nicchie presentano incisioni con croci gerosolomitane riconducibili ai templari. Nella parete Sud, si trova un altare ricavato interamente nella roccia, sotto cui si aprono delle tombe a fossa, che confermano l'uso funerario della chiesa. Vito Maria Amico, nella met\u00e0 del '700, vedeva ancora degli affreschi, di cui oggi non rimane alcuna traccia. Negli ultimi secoli \u00e8 stata ininterrottamente utilizzata come cripta cimiteriale e ossario, e bassorilievi raffiguranti croci e candelieri decoravano il frontespizio della grotta, ormai interamente crollato. Oggi \u00e8 inserita nel contesto del parco archeologico di Santa Maria la Vetere."}
{"id": "5278047", "revid": "767487", "url": "https://it.wikipedia.org/wiki?curid=5278047", "title": "Di\u00e9ck\u00e9", "text": "Di\u00e9ck\u00e9, o anche Dj\u00e9ck\u00e9 oppure Di\u00e9k\u00e9, \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Yomou.\nAltri progetti.\n "}
{"id": "5278048", "revid": "729019", "url": "https://it.wikipedia.org/wiki?curid=5278048", "title": "Federazione pallavolistica di Macao", "text": "La Federazione macaense di pallavolo (eng. \" Volleyball Association of Macau, China\") \u00e8 un'organizzazione fondata per governare la pratica della pallavolo a Macao.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1991."}
{"id": "5278049", "revid": "1543377", "url": "https://it.wikipedia.org/wiki?curid=5278049", "title": "P\u00e9la", "text": "P\u00e9la \u00e8 un comune (in francese \"sous-pr\u00e9fecture\") della Guinea, parte della regione di Nz\u00e9r\u00e9kor\u00e9 e della prefettura di Yomou."}
{"id": "5278050", "revid": "1543377", "url": "https://it.wikipedia.org/wiki?curid=5278050", "title": "Grey Gardens (musical)", "text": "Grey Gardens \u00e8 un musical del 2006 con musiche di Scott Frankel, versi di Michael Korie e libretto del drammaturgo Premio Pulitzer Doug Wright. Il musical \u00e8 tratto dall'omonimo documentario del 1975 di Albert e David Maysles incentrato sulle vite di Edith \u201cBig Edie\u201d Ewing Bouvier Beale e sua figlia Edith Bouvier Beale, rispettivamente la zia e la cugina di Jacqueline Kennedy Onassis. A dare il titolo al musical \u00e8 Grey Gardens, la tenuta della famiglia Beale a East Hampton (New York); il libretto di Doug Wright \u00e8 incentrato sulla parabola che ha condotto Edith ed Edie da eleganti donne dell'alta borghesia newyorchese ad una vita di stenti e miserie in un ambiente malsano, infestato da gatti e procioni. Metafora di questo degrado \u00e8 la tenuta eponima che, come le proprietarie, scivola in uno stato di incuria e abbandono pi\u00f9 totale.\nScott Frankel ha sintetizzato i temi affrontati nel musical, scrivendo: \"i temi affrontati in \"Grey Gardens\" sono chiaramente quelli universali che affascinano il pubblico: strade non intraprese, opportunit\u00e0 mancate, amore misto a risentimento, instabilit\u00e0 mentale ed il rapporto tra realt\u00e0 e delusione\".\nTrama.\nPrologo.\nGrey Gardens, 1973. La settantottenne Edith e la cinquantaseienne figlia Edie vivono come recluse nella loro cadente tenuta negli East Hampton ed ascoltano un vecchio disco che la madre aveva inciso molti anni prima; sulle note della musica, il tempo torna indietro fino all'estate del 1941 (\"The Girl Who Has Everything\").\nPrimo Atto.\nGrey Gardens, 1941. L'affascinante quarantaseienne Edith sta provando con il pianista George Gould Strong alcune canzoni con cui si vuole esibire durante l'imminente party, ma le sue prove sono interrotte dall'arrivo delle nipotine Jacqueline e Lee Bouvier. Edith spiega alla figlia Edie, di cui a poche ore si annuncer\u00e0 il fidanzamento, e alle bambine tutte le cose che vanno fatte e tutto ci\u00f2 che bisogna preparare prima dell'arrivo degli ospiti e, soprattutto, prima dell'arrivo del temuto Mr. Beale, marito di Edith (\"The Five-Fifteen\"). L'arrivo del promesso sposo Joseph Patrick Kennedy Jr. \u00e8 accolto festosamente, ma l'atmosfera si guasta quando Edie scopre che la madre ha intenzione di cantare durante la festa di fidanzamento: quella del canto \u00e8 una manie che Edith ripropone a tutte le feste, mettendo in imbarazzo la figlia e il marito. Le lamentele della figlia offendono Edith, che per\u00f2 acconsente a ridurre il numero di canzoni in programma (\"Mother Darling\").\nRimasti soli, Joe ed Edie fanno sogni e progetti per il futuro che risultano inconciliabili ognuno per quelli dell'altro: Joe punta alla Casa Bianca, Edie a una carriera sulle scene. Nonostante le differenze, Edie \u00e8 ben felice di sposarsi e allontanatasi dalla madre (\"Goin' Places\"). Intanto nel cortile J.V. \"Major\" Bouvier si lamenta con Brooks, il maggiordomo, del comportamento poco signorile dell'eccentrica figlia Edith e raccomanda alle nipoti Edie, Lee e Jacqueline di convolare a nozze favorevoli, in quanto un buon matrimonio \u00e8 per una ragazza l'unico modo per contribuire al lustro e alla stabilit\u00e0 della famiglia (\"Marry Well\").\n\u201cMajor\u201d accompagna le nipoti a casa, in tempo per trovare conferma alle sue lamentele: Edith sta provando con Gould un numero in cui non solo deve cantare, ma anche ballare e recitare (\"Hominity Grits\"); \u201cMayor\u201d si infuria e rimprovera aspramente la figlia. Edie, vedendo la madre cos\u00ec abbattuta ed umiliata, si riconcilia con lei cantando insieme la prima canzone che Edith le ha insegnato da piccola, \"Peas in a Pod\". Gould ventila la possibilit\u00e0 che anche lui si possa allontanare da Grey Gardens dopo il matrimonio (\"Drift Away\") ed Edith rimane da sola a pensare quanto radicalmente la sua vita cambier\u00e0 dopo quel pomeriggio (\"The Five-Fifteen (Reprise)\").\nMentre Edie si veste per la festa, Edith rimane sola con Joe e gli rivela inavvertitamente delle indiscrezioni sulla tumultuosa adolescenza della figlia. Joe, furioso ed imbarazzato, affronta Edie che rigetta con fermezza le accuse mossele contro e lo supplica di aspettare l'arrivo del padre da New York per poter parlare con lui di quanto lei sia devota, responsabile ed irreprensibile (\"Daddy's Girl\"). Ma alle 17:15 non arriva il tanto atteso Phelan Beale, ma un suo telegramma in cui annuncia di essere scappato in Messico con un'altra donna e di volere divorziare da Edith; Joe, consapevole del fatto che tutto questo non potr\u00e0 certo giovare alla sua carriera politica, rompe il fidanzamento e lascia Grey Gardens. Lo straziante momento di tensione \u00e8 interrotto dall'entrata in sala di Brooks, che annuncia che gli ospiti sono arrivati. Edith, perfettamente vestita e padrona di s\u00e9, esce per accogliere gli ospiti e, mentre canta una struggente aria malinconica, Edie scappa da Grey Gardens (\"Will You?\").\nSecondo Atto.\nGrey Gardens, 1973. La tenuta \u00e8 in completo disfacimento ed infestata da procioni e gatti selvatici, ma l'anziana Edith ci continua a vivere con la figlia. Edie (interpretata dall'attrice che vestiva i panni della madre del primo atto) parla di quanto la situazione sia delicata per colpa dell'ufficio di igiene e sanit\u00e0 che continua a sollecitare le donne ad abbandonare quel luogo malsano, sia per l'ignoranza dei cittadini di East Hampton che ritengono le due emarginate delle eccentriche e delle gattare (\"The Revolutionary Costume for Today\"). Edith, anziana e non del tutto in salute, pensa con ottimismo al futuro e ricorda con gioia il passato, che per Edie non \u00e8 altro che un insieme di strade sbagliate e opportunit\u00e0 sprecate, rimpianti e desolazione (\"The Cake I Had\"). Dopo tanti lunghi anni trascorsi sola con la madre a Grey Gardens, la sanit\u00e0 mentale di Edie vacilla sempre pi\u00f9 clamorosamente, e la donna fatica a separare il passato dal presente (\"Entering Grey Gardens\").\nTuttavia, Edie non pu\u00f2 fare a meno di detestare l'unico amico della madre, cos\u00ec come pi\u00f9 di trent'anni prima odiava Gould (ritrovato morto suicida qualche anno prima): si tratta di Jerry, un diciassettenne che porta loro la spesa. Edie sospetta, irrazionalmente, che Jerry faccia tutto questo solo per provare ad insidiarla (nonostante lei sia pi\u00f9 vecchia di lui di quasi quarant'anni), ma la madre rigetta queste ipotesi e dice chiaramente che Jerry \u00e8 l'unica cosa bella che le sia rimasta (\"Jerry Likes My Corn)\". Rimproverata e umiliata dalla madre, Edie si rifugia in camera sua dove vagheggia sul passato e sogna di fuggire lontano (\"Around the World\").\nTornata dalla madre, Edie litiga furiosamente con Edith, che si rifiuta di realizzare quanto la loro situazione sia insostenibile, rinfacciandole di aver fatto scappare il suo unico fidanzato condannandola ad una vita di rimpianto e solitudine. Mentre Edith ascolta un programma religioso alla radio (\"Choose to be happy\") Edie prepara il bagaglio ed esce da Grey Gardens per fuggire a New York, cos\u00ec come aveva fatto oltre trent'anni prima (\"Around the World \u2013 reprise\").\nTuttavia, sola al cancello principale, Edie \u00e8 paralizzata dai ricordi e dalla nostalgia e non riesce a varcare la soglia che porterebbe lontana dalla figura dominatrice della madre (\"Another Winter in a Summer Town\"). Richiamata dalle grida di Edith, che per la prima volta \u00e8 stata lasciata completamente sola, Edie torna a casa ad accudire la madre e cos\u00ec far\u00e0 fino alla morte della donna (\"The Girl Who Has Everything - Reprise\").\nSviluppo del musical.\nScott Frankel ha cominciato a pensare di scrivere un musical sulla famiglia Beale nel 2000 e dopo aver ottenuto l'approvazione di Albert Maysles (regista, con il fratello David, nel documentario del 1975), ha contattato il librettista Michael Korie (con cui Frankel aveva gi\u00e0 collaborato in due musical precedenti) ed il drammaturgo Doug Wright (suo compagno di college). Nel 2004 tengono il primo workshop del musical al Sundance Institute in Florida, insieme ad un gruppo di attori che resteranno nel musical nei suoi sviluppi successivi, tra cui Mary Louise Wilson e Christine Ebersole (la partitura vocale del ruolo di Edith del primo atto e di Edie nel secondo \u00e8 scritta apposta per la voce della Ebersole).\nIl 5 e il 6 ottobre 2005 va in scena alla Playwright Horizons di New York un \"reading\" del musical con il cast che porter\u00e0 lo show a Broadway l'anno successivo, proprio nello stesso teatro. Albert Maysles aveva contattato Edith \"Little Edie\" Beale poco prima della sua morte, avvenuta nel 2002, parlandole dell'intenzione di scrivere un musical sulla sua vita e la donna ne era rimasta favorevolmente colpita, come conferma la sua concitata risposta:Sono entusiasta per quello che hai scritto riguardo al musical \"G.G.\"! La musica e le canzoni erano tutta la mia vita! [...] Entusiasta-Entusiasta-Entusiasta! Conservo ancora tutti gli spartiti della mamma e tutte le canzoni che ha cantato. Con tutto quello che non ho avuto, la mia vita \u00e8 stata felice!\nProduzioni principali.\nOff Broadway, 2006.\n\"Grey Gardens\" debutta alla Playwright Horizons nell'Off-Broadway il 10 febbraio 2006 e resta in scena fino al 30 aprile dello stesso anno (la data di chiusura era stata posticipata tre volte, prima di quella definitiva). La regia era di Michael Greif, le coreografie di Jeff Calhoune e facevano parte del cast Christine Ebersole, Mary Louise Wilson, Sara Gettelfinger e John McMartin; una particolarit\u00e0 del musical \u00e8 che l'attrice che interpreta Edith nel primo atto interpreta Edie nel secondo: di conseguenza, Christine Ebersole interpretava sia Edith (nel primo atto) che Edie (nel secondo). Le recensioni dello spettacolo erano contrastanti, ma unanime la lode per le interpretazioni di Christine Ebersole e Mary Louise Wilson.\nLa produzione dell'Off Broadway \u00e8 stata candidata a dodici Drama Desk Award, vincendone uno, e a cinque Lucille Lortel Award. Per la sua interpretazione nel duplice ruolo di Edith ed Edie, Christine Ebersole ha vinto il Drama Desk, l'Obie Award, l'Outer Critics Circle Award ed il Drama League Award alla migliore attrice in un musical, oltre a ricevere una menzione speciale dal New York Drama Critics' Cricle. Ben Brantley, critico teatrale del The New York Times, ha definito la performance di Christine Ebersole \"una delle pi\u00f9 belle mai viste in un musical\".\nBroadway, 2006.\nIl 2 novembre 2006 \"Grey Gardens\" debutta al Walter Kerr Theatre di Broadway, con un cast che comprendeva in gran parte gli interpreti dell'Off Broadway: Christine Ebersole (Edith/Edie), Mary Louise Wilson (Edith), Erin Davie (Edie), John McMartin (\"Mayor\" Bouvier/Norman V. Beale), Matt Cavenaugh (Joe Kennedy/Jerry), Michael Potts (Brooks Sr/Brooks Jr), Bob Stillman (Gould), Kelsey Fowler (Lee Bouvier) e Sarah Hyland (Jackie Bouvier). Le uniche eccezioni rispetto al cast dell'Off Broadway sono state Erin Davie nel ruolo di Edie nel primo atto (ruolo sostenuto nell'Off Broadway da Sara Gettelfing) e Kelsey Fowler, che ha sostituito Audrey Twitchell nel ruolo di Lee Bouvier; Maureen Moore era la sostituta di Christine Ebersole e Dale Soules la sostituta di Mary Louise Wilson.\nLe recensioni sono state estremamente positive, con TIME che ha definito \"Grey Gardens \"il miglior musical del 2006, ed il musical \u00e8 stato candidato a dieci Tony Award, vincendone tre: miglior attrice protagonista per Ebersole, miglior attrice non protagonista per Wilson e migliori costumi per Long. Dopo 307 repliche e 33 anteprime, \"Grey Gardens\" chiude a Broadway il 29 luglio 2007.\nLondra, 2016.\nNel 2007 era stato annunciato che una nuova produzione di \"Gray Gardens\" sarebbe andata in scena a Londra con Christine Ebersole l'anno successivo, ma non ci sono pi\u00f9 stati ulteriori sviluppi del progetto.\nL'11 giugno 2015 \u00e8 stato annunciato che una nuova produzione del musical dovrebbe andare in scena all'inizio del 2016 alla Southwark Playhouse di Londra. Il 7 ottobre 2015 \u00e8 stata ufficialmente confermata la prima produzione europea del musical, in scena alla Southwark Playhouse dal 2 gennaio al 6 febbraio 2016. Il cast comprende: Jenna Russell (Edith/Edie), Sheila Hancock (Edith), Aaron Sidwell (Joe/Jerry), Billy Boyle (Major Bouvier/Normal Vincent Peale), Jeremy Legat (Gould), Ako Mitchell (Brooks Sr/Brooks Jr) e Rachel Anne Rayham (Edie). Il musical ha ricevuto recensioni contrastanti, ma unanimi sono state le lodi per interpretazioni della Russell e della Hancock, molto apprezzatte anche dagli autori del musical.\nAltre produzioni.\nNegli Stati Uniti.\nIl 12 novembre 2008 debutta a Skokie una produzione di \"Grey Gardens\" diretta da BJ Jones e coreografata da Maria Lampert. Facevano parte del cast Hollis Resnik (Edith/Edie), Ann Whitney (Edith), Tempe Thomas (Edie) e Sean Blake (Brooks). Il musical resta in scena al Northernight Theatre fino al 28 dicembre 2008.\n\"Grey Gardens\" debutta a Washington il 12 november 2008, con una produzione diretta da Serge Seiden che annoverava nel cast Barbara Walsh (Edith/Edie), Barbara Broughton (Edith) e Jenna Skowoski (Edie). Il musical \u00e8 in scena allo Studio Theatre fino al 21 dicembre 2008.\nIl 25 marzo 2009, dopo una settimana di anteprime, \"Grey Gardens\" debutta a Saint Paul, con la regia di James Rocco e Jayme McDaniel. Christina Baldwin \u00e8 Edith/Edie, Zoe Pappas \u00e8 Edie eWendy Lehr interpreta Edhith.\nSeattle vede la propria prima produzione del musical andare in scena a 5th Avenue Theatre il 16 marzo 2013. Questa produzione, diretta da Kurt Beattie, si avvaleva delle interpretazione della veterana di Broadway Patti Cohenour (Edith/Edie), di Suxy Hunt (Edith) e di Mark Anders (Gould).\nIl Baystreet Theatre di Sag Harbor mette in scena il musical tra il 4 e il 30 agosto 2015, con Betty Buckley (Edith), Rachel York (Edie), Matt Doyle (Jerry/Joe Kennedy), Howard McGillin (Gould), James Harkness (Brooks), Sarah Hunt (Edie da giovane), Simon Jones (Major/Peale) e Dakota Quackernbush (Jacqueline).\nBetty Buckley e Rachel York riprendono i rispettivi ruoli per una produzione del musical in scena al Center Theatre di Los Angeles nell'estate 2016. Il resto del cast comprende Bryan Batt (Gould), Sarah Hunt (Edie da giovane), Josh Young (Jerry/Joe Kennedy), Davon Williams (Brooks/Brooks Jr.), Simon Jones (Major/Peale) e Katie Silverman e Peton Ella nei ruolo di Lee e Jacqueline Bouvier. Questa nuova produzione incorpora Albert e David Maysles, i registi del documentario originale, e proiezioni che mostrano la realizzazione del documentario originale.\nNel mondo.\nIl 7 novembre 2009 \"Grey Gardens\" debutta al Theatre Connection di Tokyo in Lingua giapponese; i due ruoli principali erano interpretati da Shinovu Ohtake e Mitshuko Kusabue. Il musical \u00e8 andato in tourn\u00e9e, andando in scena anche a Osaka e Nagoya.\nIl 25 novembre 2011 \"Grey Gardens\" debutta in Australia, a Melbourne, con Pamela Rabe e Nancye Hayes; questa produzione, diretta da Roger Hodgman e andata in scena all'Art Center Theatre fino al 4 dicembre, \u00e8 stata nominata al Premio Helppman come miglior musical.\nDal 2 al 19 maggio 2012 il musical \u00e8 andato in scena a Vancouver nel suo debutto canadese. La regia era di Ryan Mooney e il cast comprendeva: Cathy Wilmot (Big Edie/Little Edie), Lucas Blaney (Joe Kennedy), Ranae Miller (Little Edie), Sue Sparlin (Big Edie), Jack Rigg (Major Bouvier), Carman J. Price (Gould), Hal Rogers (Brooks), Angela Cotton (Jackie Bouvier) ed Emma Cawood (Lee Bouvier).\nIl 21 marzo 2013 la prima produzione in portoghese di \"Grey Gardens\" debutta a Rio de Janeiro, alla Sala Baden Powell Hall di Copacabana.Soraya Ravenle ha interpretato Edith ed Edie, mentre Suely Franco ha recitato nel ruolo di Edith anziana (sostituita da Mirna Rubim per le ultime due settimane di repliche); il resto del cast comprendeva: Carol, Puntel, Guilherme Terra, Sandro Christopher, Pierre Baitelli, Jorge Maya, Danilo Timm, Raquel Bonfante e Sofia Viamonte. La produzione \u00e8 rimasta in scena fino al 5 maggio ed era diretta da Wolf Maya e con la direzione musicale di Carlos Bauzys.\nDocumentario.\nLa Independent Lens ha girato un documentario sulla creazione e messa in scena del musical, intitolato \"Grey Gardens: From East Hampton to Broadway\", presentato all'Hamptons International Film Festival di Long Island il 18 ottobre 2007 e poi trasmesso in televisione dalla PBS.\nIncisioni discografiche.\nIl cd con le canzoni del musical cantato dal cast originale dell'Off-Broadway (quindi con Sara Gettelfinger nel ruolo di Edie nel primo atto) \u00e8 stato messo in vendita dal 22 agosto 2006.\nIl cd con il cast della produzione di Broadway (con Erin Davie nel ruolo di Edie nel primo atto) \u00e8 stato realizzato dalla PS Classics e messo in vendita dal 27 marzo 2007. Nel 2008 il cd \u00e8 stato nominato al Grammy Award come Best Musical Show Album, senza per\u00f2 vincerlo."}
{"id": "5278052", "revid": "110157", "url": "https://it.wikipedia.org/wiki?curid=5278052", "title": "Qu'est-ce que c'est la vie, chaton?", "text": "Qu'est-ce que c'est la vie, chaton? \u00e8 il terzo EP del gruppo musicale statunitense MGMT, pubblicato nel 2010.\nSi tratta di una registrazione live avvenuta nell'ottobre 2010 al teatro Bataclan di Parigi."}
{"id": "5278054", "revid": "729019", "url": "https://it.wikipedia.org/wiki?curid=5278054", "title": "Federazione pallavolistica della Malaysia", "text": "La Federazione malaysiana di pallavolo (eng. \"Malaysia Volleyball Association\", MAVA) \u00e8 un'organizzazione fondata per governare la pratica della pallavolo in Malaysia.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1964."}
{"id": "5278055", "revid": "767487", "url": "https://it.wikipedia.org/wiki?curid=5278055", "title": "We Hear of Love, of Youth, and of Disillusionment", "text": "We Hear of Love, of Youth, and of Disillusionment \u00e8 un EP del gruppo musicale statunitense MGMT, pubblicato nel 2011."}
{"id": "5278057", "revid": "767487", "url": "https://it.wikipedia.org/wiki?curid=5278057", "title": "Congratulations Remixes", "text": "Congratulations Remixes \u00e8 un EP del gruppo musicale statunitense MGMT, pubblicato nel 2011."}
{"id": "5278058", "revid": "1543377", "url": "https://it.wikipedia.org/wiki?curid=5278058", "title": "Pudukkottai (stato)", "text": "Lo Stato di Pudukkottai fu uno stato principesco del subcontinente indiano, avente per capitale la citt\u00e0 di Pudukkottai.\nStoria.\nPudukottai significa letteralmente \"Nuovo Forte\" ed il nome sembra proprio riferirsi al forte costruito all'inizio del XVIII secolo nel quale poi sorse la capitale del regno. In precedenza il territorio era stato retto dai re Chola e poi occupato da un popolo oscuro chiamato Kalabhras. Dal VI al XIV secolo, Pudukkottai fu governata dai Mutharaiyars, dai Cholas e dai Pandyas. Quando il regno dei Pandya venne conquistato da Malik Kafur, Pudukkottai pass\u00f2 sotto il governo dei sultani musulmani che mantennero il potere per circa 50 anni prima di essere spazzati via dai re Vijayanagar. Quando il regno Vijayanagar si disintegr\u00f2, Pudukkottai pass\u00f2 sotto il controllo dei Nayaks di Madurai, nel 1680 venne nominato Raghunatha Tondaiman come vicer\u00e9.\nRaghunatha Raya Tondaiman fu il primo governante di Pudukottai. La terra circondante Pudukottai venne assegnata a lui in onore al suo servizio presso Sri Ranga Raya, re di Vijaynagar durante il suo viaggio a Rameswaram.\nI re Pudukkottai furono strenui alleati della Compagnia inglese delle Indie Orientali e diede prova di cruciale supporto militare e logistico durante le Guerre carnatiche, le guerre anglo-mysore e le guerre Polygars. Come risultato, mentre i regni Ramnad e Sivaganga vennero annessi all'India britannica, a Pudukkottai venne permesso di rimanere indipendente. Nel 1800, Pudukkottai divenne ufficialmente uno Stato del British Raj e venne nominato un residente a rappresentare il governo di Madras.\nPudukkottai conobbe una rapida crescita sotto i governi dei primi ministri A. Seshayya Sastri e Alexander Tottenham. Il lago Pudukulam venne creato artificialmente e la capitale, Pudukkottai, venne completamente ricostruita. Il palazzo Pudukkottai venne costruito negli anni venti dell'Ottocento e nel 1902 si dot\u00f2 di un'assemblea rappresentativa. Nel 1948 lo Stato di Pudukkottai venne annesso all'India e divenne parte dello Stato di Madras dal 1950.\nGovernanti.\nI governanti di Pudukkottai avevano il titolo di raja:"}
{"id": "5278059", "revid": "729019", "url": "https://it.wikipedia.org/wiki?curid=5278059", "title": "Tour Fromage", "text": "La Tour Fromage, detta anche \"Torre Casei\", \u00e8 una delle torri di Aosta, in Valle d'Aosta.\nStoria.\nLa torre, che deve il suo nome alla famiglia \"Du Fromage\" o \"Casei\", vassalli dei Porta Sant'Orso e feudatari del vescovo, viene eretta nel XII secolo sul lato est della cinta muraria, nelle immediate vicinanze del teatro romano. Un documento del 1191, con il quale Tommaso I di Savoia restituisce la torre al vescovo Gualberto, la cita come \"casamentum excusatum\". Un altro documento del 1253 attesta che Giovanni Casei \u00e8 autorizzato da Giacomo di Quart a rendere omaggio feudale al vescovo per il possesso della torre.\nNel XV secolo, l'ultima erede della famiglia Casei, Jeannette du Fromage, va in sposa a Claude Vaudan, e da allora la torre diventa propriet\u00e0 dalla famiglia Vaudan. Tra gli aneddoti legati alla torre, si ricorda che nel 1549 vi si tiene un pranzo ufficiale in onore di Ferrante I Gonzaga, governatore di Milano, in missione in Valle d'Aosta su incarico di Carlo V.\nLa struttura \u00e8 oggi di propriet\u00e0 della Regione Autonoma Valle d'Aosta e dal 1975 \u00e8 saltuariamente sede di esposizioni temporanee.\nDescrizione.\nAppoggiata a un muretto di sostegno dell'agger e a nord est alle mura di Aosta, sul lato opposto rispetto all'H\u00f4tel de la Monnaie e alla vicina casa Tollen, la torre medievale \u00e8 ben conservata ed \u00e8 parte integrante dello sito archeologico del teatro di Aosta, sebbene questo sia di epoca romana.\nL'edificio, a pianta quadrata, \u00e8 costituito oggi da tre piani, ma fu oggetto di una serie di rimaneggiamenti, ampliamenti e restauri nel corso dei secoli.\nSolo nella seconda met\u00e0 del XX secolo sono stati asportati alcuni edifici addossati alla torre, permettendo cos\u00ec di goderne la vista nella sua integrit\u00e0."}
{"id": "5278060", "revid": "729019", "url": "https://it.wikipedia.org/wiki?curid=5278060", "title": "Federazione pallavolistica delle Maldive", "text": "La Federazione maldiviana di pallavolo (eng. \"Volleyball Association of Maldives\", VAM) \u00e8 un'organizzazione fondata per governare la pratica della pallavolo nelle Maldive.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1984."}
{"id": "5278062", "revid": "767487", "url": "https://it.wikipedia.org/wiki?curid=5278062", "title": "Erol Alkan", "text": "Carriera.\nHa lavorato da remixer col nome Kurtis Rush nei primi anni 2000. Altri suoi pseudonimi sono stati Mustapha 3000 e Beyond the Wizard's Sleeve (con Richard Norris). Da produttore ha collaborato con Mystery Jets (\"Twenty One\"), The Long Blondes (\"Couples\", 2008) e Late of the Pier (\"Fantasy Black Channel\", 2008).\nHa pubblicato materiale con Boys Noize."}
{"id": "5278064", "revid": "1494169", "url": "https://it.wikipedia.org/wiki?curid=5278064", "title": "A qualsiasi prezzo", "text": ""}
{"id": "5278065", "revid": "125063088", "url": "https://it.wikipedia.org/wiki?curid=5278065", "title": "Louise Erdrich", "text": " \u00c8 autrice anche di libri per bambini.\nI personaggi e gli ambienti delle sue opere sono in prevalenza nativi americani. \u00c8 un membro iscritto della Turtle Mountain Band of Chippewa Indians, una trib\u00f9 di Anishinaabeg (noti anche come Ojibwa e Chippewa).\nErdrich \u00e8 riconosciuta come una delle scrittrici pi\u00f9 significative della seconda ondata del Rinascimento dei nativi americani. Nel 2009, il suo romanzo \"Il giorno dei colombi\" (\"The Plague of Doves\") \u00e8 stato finalista al Premio Pulitzer per la narrativa ed ha anche ricevuto un Anisfield-Wolf Book Award. \nNel novembre del 2012, ha ricevuto il National Book Award per la narrativa con il romanzo \"La casa tonda\" (\"The Round House\").\n\u00c8 stata sposata con lo scrittore Michael Dorris ed assieme hanno pubblicato diversi libri. Nel 2021 ha vinto il Premio Pulitzer per la narrativa per il romanzo \"Il guardiano notturno\".\n\u00c8 anche proprietaria della Birchbark Books, una piccola libreria indipendente a Minneapolis che si occupa principalmente di letteratura dei nativi americani e della comunit\u00e0 dei nativi nelle Twin Cities.\nInfanzia e vicende personali.\nLouise Erdrich \u00e8 nata a Little Falls, Minnesota, primogenita dei sette figli di Ralph Erdrich, un tedesco-americano, e di sua moglie Rita Joanne (nata Gourneau), met\u00e0 franco-americana e met\u00e0 Ojibway. Entrambi i genitori insegnarono in un collegio a Wahpeton (Dakota del Nord), istituito dal Bureau of Indian Affairs, e il suo nonno materno, Patrick Gourneau, fu presidente tribale per la Turtle Mountain Band of Chippewa Indians per molti anni.\nQuando era bambina, il padre le pagava un nickel per ogni storia che lei scriveva. Sua sorella Heidi \u00e8 una poetessa che vive anche in Minnesota e pubblica con il nome di Heid E. Erdrich.\nUn'altra sorella, Lise Erdrich, ha scritto libri e collezioni di narrativa e saggistica per bambini.\nErdrich frequent\u00f2 il Dartmouth College dal 1972 al 1976 nella sua prima classe in coeducazione e consegu\u00ec il Bachelor of Arts in inglese. L\u00ec incontr\u00f2 il suo futuro marito, l'antropologo e scrittore Michael Dorris, allora direttore del nuovo programma di studi sui nativi americani. Erdrich consegu\u00ec il Master of Arts frequentando i Writing Seminars della Johns Hopkins nel 1979. \nSpos\u00f2 Michael Dorris nel 1981 e allevarono tre figli adottati e tre figli biologici fino alla loro separazione nel 1995 e al suicidio del Dorris nel 1997. Louise Erdrich vive nel Minnesota.\nTorn\u00f2 al Dartmouth nel 2009 per ricevere una laurea honoris causa in lettere e tenere il discorso augurale per i neo-laureati.\nLouise Erdrich e le sue due sorelle hanno ospitato seminari di scrittori nella Turtle Mountain Indian Reservation nel Nord Dakota.\nLa scrittrice.\nL'eredit\u00e0 culturale di entrambi i genitori \u00e8 influente in tutti gli aspetti della sua vita e preminente nel suo lavoro.\nNel 1979 ha scritto \"The World's Greatest Fisherman\", un racconto breve su June Kashpaw, una donna divorziata Ojibwe, la cui morte per ipotermia fa ritornare a casa i suoi parenti in una immaginaria riserva nel Nord Dakota, per il suo funerale. Con esso ha vinto il premio Nelson Algren Short fiction e poi \u00e8 diventato il primo capitolo del suo romanzo d'esordio, \"Love Medicine\", edito da Holt, Rinehart e Winston nel 1984.\n\"Love Medicine\" ha vinto nel 1984 il National Book Critics Circle Award.\n\u00c8 stato anche presentato al National Advanced Placement Test for Literature.\nDopo \"Love Medicine\" ha pubblicato \"The Beet Queen\" (1986), dove ha continuato con la sua tecnica di usare pi\u00f9 narratori, ma ha sorpreso molti critici espandendo l'universo immaginario di riserve di \"Love Medicine\" per includere la vicina citt\u00e0 di Argusville, nel Dakota del Nord. I personaggi nativi sono tenuti sullo sfondo in \"The Beet Queen\" mentre Erdrich pone l'attenzione sulla comunit\u00e0 tedesco-americana. L'azione del romanzo si svolge in gran parte prima della Seconda guerra mondiale.\n\"The Beet Queen\" \u00e8 stato oggetto di un duro attacco da parte della scrittrice nativa Leslie Marmon Silko, che ha accusato Erdrich di essere pi\u00f9 interessata alla tecnica del postmoderno che alle lotte politiche dei popoli nativi.\nTuttavia, Erdrich e Silko sembrano aver superato tale disaccordo e sono ora in rapporti pi\u00f9 amichevoli, forse perch\u00e9 Erdrich si \u00e8 pi\u00f9 saldamente radicata nella comunit\u00e0 nativa con la sua libreria e tipografia.\n\"Tracks\" (1988) risale al XX secolo, alla formazione della riserva, e introduce la figura del trickster \"Nanapush\", che ha un chiaro debito col \"Nanabozho\".\nIl romanzo di Erdrich pi\u00f9 radicato nella cultura Anishinaabeg (almeno fino a \"Four Souls\"), \"Tracks\", mostra i primi conflitti tra i modi tradizionali e la Chiesa cattolica romana. \"The Bingo Palace\" (1994) aggiorna, ma non risolve, vari conflitti di \"Love Medicine\". Ambientato negli anni 1980, descrive gli effetti positivi e negativi di un casin\u00f2 e di una fabbrica sulla comunit\u00e0 della riserva. Infine, \"Tales of Burning Love\" (1997) finisce la storia di suor Leopolda, un personaggio ricorrente di tutti i libri precedenti, e introduce una nuova serie di bianchi nell'universo della riserva.\n\"The Antelope Wife\" (1998), prima opera di Erdrich dopo il divorzio da Dorris, \u00e8 stato il primo dei suoi romanzi che interrompe la continuit\u00e0 con i libri precedenti. Successivamente \u00e8 ritornata alla riserva e citt\u00e0 vicine, ed ha pubblicato cinque romanzi dal 1998 che si occupano di eventi in quella zona di fantasia. Tra questi ci sono \"The Last Report on the Miracles at Little No Horse\" (2001) e \"The Master Butchers Singing Club\" (2003), un macabro giallo che attinge ancora una volta ai patrimoni nativo-americano e tedesco-americano di Erdrich.\nEntrambi i romanzi hanno riferimenti geografici e personaggi collegati con \"The Beet Queen\". Nel 2009, il romanzo della Erdrich \"The Plague of Doves\" \u00e8 stato nominato finalista al Premio Pulitzer per la narrativa. La storia racconta il linciaggio realmente accaduto di quattro persone native, ingiustamente accusate di aver ucciso una famiglia di bianchi e l'effetto di questa ingiustizia sulle generazioni attuali. \nLa serie di romanzi complessivamente realizzata da Erdrich \u00e8 stata paragonata ai romanzi Yoknapatawpha di William Faulkner. Come Faulkner, Erdrich ha scritto pi\u00f9 opere ambientate nella stessa zona immaginaria e combina l'affresco della storia locale con i temi attuali e la coscienza moderna.\nBirchbark Books.\nLa libreria Birchbark Books ospita letture letterarie e altri eventi, tra cui la distribuzione dei nuovi libri di Erdrich cos\u00ec come le opere e notizie sulle attivit\u00e0 di altri scrittori, in particolare scrittori nativi locali. Erdrich e il suo staff considerano la Birchbark Books una \"libreria educativa\".\nOltre ai libri, il negozio vende opere d'arte, medicine tradizionali e gioielli creati dai nativi. Una piccola casa editrice senza scopo di lucro fondata da Erdrich e da sua sorella, la Wiigwaas Press, \u00e8 associata con il negozio."}
{"id": "5278066", "revid": "729019", "url": "https://it.wikipedia.org/wiki?curid=5278066", "title": "Federazione pallavolistica delle Isole Marshall", "text": "La Federazione marshallese di pallavolo (eng. \"Marshall Islands Volleyball Federation\", MIVA) \u00e8 un'organizzazione fondata per governare la pratica della pallavolo nelle Isole Marshall.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1992."}
{"id": "5278087", "revid": "729019", "url": "https://it.wikipedia.org/wiki?curid=5278087", "title": "Bharti Airtel", "text": "Bharti Airtel, nota anche come Airtel, \u00e8 una multinazionale indiana dei servizi di telecomunicazioni con sede a Nuova Delhi.\nOpera in 20 nazioni fra Asia Meridionale, Africa e Isole del Canale. Airtel possiede una rete GSM in tutte le nazioni in cui \u00e8 presente, fornendo servizi 2G, 3G e 4G. \u00c8 il principale operatore per la telefonia cellulare in India, con 192.22 milioni di clienti secondo i dati dell'agosto 2013 e il secondo nell'area continentale dietro a China Mobile."}
{"id": "5278089", "revid": "3115", "url": "https://it.wikipedia.org/wiki?curid=5278089", "title": "Karen Louise Erdrich", "text": ""}
{"id": "5278095", "revid": "125415032", "url": "https://it.wikipedia.org/wiki?curid=5278095", "title": "Eugene Nida", "text": "Biografia.\nIstruzione.\nEugene Nida nacque l'11 novembre del 1914 a Oklahoma City, dove il padre lavorava come chiropratico. All'et\u00e0 di cinque anni si trasfer\u00ec a Long Beach in California, insieme alla sua famiglia. Cominci\u00f2 a studiare la lingua latina alle scuole superiori e subito mostr\u00f2 un forte interesse nell'ambito della traduzione della Sacra Scrittura considerandosi quasi un missionario. \nNel 1936 dopo aver frequentato un corso universitario di primo livello in greco antico, ottenne una laurea summa cum laude presso l'Universit\u00e0 della California a Los Angeles. L'estate seguente all'ottenimento del titolo universitario, frequent\u00f2 il SIL International (Summer Institute of Linguistics, Istituto estivo di linguistica), un'organizzazione non governativa, di confessione cristiana con cui collaborer\u00e0 attivamente fino al 1953. L'obiettivo principale di questo istituto \u00e8 di studiare le lingue minoritarie e di tradurre la Bibbia in queste lingue per poter diffondere il pi\u00f9 largamente possibile il messaggio evangelico. \nNel 1937 prosegu\u00ec i suoi studi presso l'Universit\u00e0 della California del Sud, dove ottenne nel 1939 la laurea specialistica nello studio del Nuovo Testamento in greco antico e complet\u00f2 in maniera definitiva il suo percorso di studi nel 1943 con un dottorato in linguistica presso l'Universit\u00e0 del Michigan per cui scrisse una tesi finale intitolata A synopsis of English syntax. Nello stesso anno fu ordinato come membro della Chiesa Battista e spos\u00f2 Althea Sprague Nida, che morir\u00e0 nel 1993. Nel 1997 si rispos\u00f2 con Elena Fern\u00e1ndez-Miranda, traduttrice ed interprete.\nDurante la sua vita viaggi\u00f2 in pi\u00f9 di 30 paesi e venne a contatto con pi\u00f9 di 80 lingue diverse.\nMor\u00ec a Madrid nell'Agosto del 2011 all'et\u00e0 di 96 anni.\nCarriera.\nNel 1943, anno molto importante per Nida, venne assunto all'American Bible Society (acronimo in ABS) un'organizzazione fondata nel 1816 a New York il cui obiettivo \u00e8 quello di pubblicare, distribuire e tradurre la Bibbia. Qui fece carriera molto in fretta, ottenendo soltanto tre anni dopo, la carica di segretario esecutivo alle traduzioni, posto che manterr\u00e0 fino al pensionamento nel 1980.\nOltre alla collaborazione con ABS, nel 1949 fond\u00f2 una rivista chiamata The Bible Translator, per cui scrisse articoli sulla teoria e la pratica nella traduzione della Sacra Scrittura.\nNegli anni 60, pubblic\u00f2 alcune delle sue opere pi\u00f9 famose tra cui Toward a Science of Translating (1964), testo in cui present\u00f2 la sua teoria sulle equivalenze dinamiche che verranno poi in seguito perfezionate in The Theory and Practice of Translation (1969), scritto in collaborazione con C.R.Taber. \nLe sue teorie cominciarono ad ottenere grande credibilit\u00e0 attorno al 1966 con la pubblicazione da parte dell'ABS della traduzione in inglese del Nuovo Testamento intitolata Good News for Modern Man: The New Testament in Today's English Version portata a termine da Robert Bratcher seguendo le teorie di Nida sulle equivalenze dinamiche.\nTeorie.\nTeoria dell'equivalenza dinamica.\nIl maggior contributo apportato da Eugene Nida alla moderna Scienza della traduzione e allo studio sulle Teorie della Traduzione \u00e8 conosciuto col nome di equivalenza dinamica (o funzionale). Questa teoria ideata per essere messa in pratica nella traduzione della Bibbia, ovviamente in un futuro verr\u00e0 applicata anche a quella di altri tipi di testi.\nSi pu\u00f2 dire che Nida present\u00f2 per la prima volta le sue idee nel testo Toward a Science of Translating (1964) per poi perfezionarle nella successiva opera scritta con la collaborazione di C.R.Taber, The Theory and Practice of Translation (1969). \nL'ideazione di questa teoria nacque come reazione alle traduzioni filologiche della Sacra Scrittura presenti nel panorama letterario del tempo. Egli le considerava troppo vicine al linguaggio originale e quindi poco utili ai suoi scopi di evangelizzazione perch\u00e9 non comune al ricevente. Ci\u00f2 che interessava a Nida, infatti, non era rendere accuratamente le parole e le strutture grammaticali del testo fonte ma era riuscire a veicolare il messaggio tramite espressioni che fossero funzionali al ricevente della traduzione, chiamato anche lettore target. In altre parole, lo scopo della traduzione doveva essere quello di produrre nel lettore target lo stesso effetto che il testo fonte aveva sul lettore della lingua di origine.\nNel caso dell'equivalenza dinamica quindi, la traduzione non \u00e8 orientata a mantenere l'accuratezza grammaticale dell'originale, ma \u00e8 animata dal desiderio di trasportare il messaggio adeguandolo alle aspettative e ai bisogni del lettore target, che leggendo il testo tradotto lo trover\u00e0 affine alla sua cultura e perci\u00f2 naturale.\nTeoria dell'equivalenza formale.\nEffetto opposto viene prodotto dalla scelta di tradurre un testo seguendo quelle che vengono chiamate le equivalenze formali. Queste ultime non sono orientate a veicolare il messaggio in modo che risulti naturale al ricevente della traduzione, ma sono dirette a produrre una traduzione che sia il pi\u00f9 possibile fedele alle strutture grammaticali e ai dettagli lessicali del testo originale. L'equivalenza formale per tanto si avvicina al linguaggio e ai riferimenti culturali del testo fonte a discapito del lettore target.\nL'equivalenza formale quindi apparteneva ad una moda di tradurre che non rispondeva a quelli che secondo Nida erano i quattro fondamentali requisiti della traduzione: (1) rispettare il senso, (2) trasmettere lo spirito, (3) utilizzare una forma di espressione semplice e naturale, (4) produrre una risposta simile a quella del lettore del testo di origine.\n\u00c8 necessario comunque sottolineare il fatto che seppur Nida abbia ideato la teoria delle equivalenze dinamiche e quindi fosse naturalmente incline a scegliere questo tipo di metodo di traduzione, egli abbia comunque affermato che \u00e8 necessario adeguare la scelta al testo fonte cercando quindi di trovare l'equivalenza giusta al tipo di testo che deve essere tradotto."}
{"id": "5278098", "revid": "74801", "url": "https://it.wikipedia.org/wiki?curid=5278098", "title": "Donald Nelson", "text": "Biografia.\nAllo scoppio della seconda guerra mondiale era presidente dei grandi magazzini \"Sears and Roebuck\"; assieme al presidente della General Motors, Knudsen, ed al rappresentante dei sindacati Hillman, diresse il War Production Board, organo che su incarico del Governo degli Stati Uniti studi\u00f2 e realizz\u00f2 la trasformazione dell'economia americana in una di guerra, per adeguarne il potenziale industriale."}
{"id": "5278099", "revid": "228587", "url": "https://it.wikipedia.org/wiki?curid=5278099", "title": "Jaipur (stato)", "text": "Lo Stato di Jaipur (detto anche Regno di Amber, Regno di Dhundhar o Regno di Kachwaha) fu uno stato principesco del subcontinente indiano, avente per capitale la citt\u00e0 di Jaipur.\nStoria.\nLo Stato di Jaipur venne fondato nella regione di Dhundhar. Il suo predecessore era il regno di Dhundhar, fondato nel 1093 da Duleh Rai, noto anche come Dulha Rao, che era discendente di Raja Nal da Ajodhya. Lo Stato di Jaipur divenne noto col nome di regno di Amber dal XIV secolo al 1727. In quell'anno venne costruita la nuova capitale chiamata Jayapura, e quindi il regno venne rinominato Jaipur.\nIl Regno di Amber.\nNel 1561, il reggente di Amber, Bharamail Kachwaha, cerc\u00f2 sostegno presso Akbar, l'imperatore mughal, e venne riconosciuto come Raja e investito della nobilt\u00e0 mughal avendo donato una delle proprie figlie per l'harem di Akbar. Bharamail dovette per\u00f2 continuare a pagare tributi all'impero e subire la presenza di un governatore locale che sovrintendeva \"de facto\" alle vicende del suo Stato.\nLa dinastia di Amber diede all'Impero moghul diversi generali di rilievo come Bhagwant Das, Man Singh I, che combatterono e governarono da Kabul a Orissa ed Assam e Jai Singh I.\nIl Regno di Jaipur.\nA Jai Singh succedette Ramsingh I, Bishan Singh e Jai Singh II. Quest'ultimo, noto anche come Sawai Jai Singh, approfitt\u00f2 della debolezza dell'Impero moghul, che si stava ormai sgretolando, per costituirsi in regno indipendente e govern\u00f2 autonomamente lo Stato dal 1699 al 1743. Egli fu inoltre un famoso matematico ed astronomo e durante il suo governo la nuova capitale di Jaipur venne fondata nel 1727.\nDopo la fine del dominio dei moghul, le armate di Jaipur furono per\u00f2 in costante movimento: dalla fine del XVIII secolo i jat di Bharatpur e i capi di Alwar si dichiararono indipendenti dal Jaipur e giunsero ciascuno ad annettersi una porzione di quel territorio. Questo periodo della storia dello Stato di Jaipur \u00e8 caratterizzato da lotte interne per il potere e da costanti conflitti militari coi maratha, i Jat e altri Stati, oltre che con i Britannici e i pindari (mercenari). Il regno sub\u00ec una disastrosa sconfitta per mano dei maratha di Mahadji Scindia nella Battaglia di Patan del 1790. Ad ogni modo Jaipur rimase sufficientemente ricca per continuare nell'edificazione di splendidi templi e per restare un punto di riferimento per mercanti e cittadini abbienti. Nel 1803 il maharaja Sawai Jagat Singh sigl\u00f2 il primo trattato con i Britannici, sotto il Governatore Generale marchese Wellesley, ma questo venne ben presto sciolto sotto il suo successore, lord Cornwallis.\nNel 1818 lo Stato di Jaipur divenne ufficialmente un protettorato britannico. Nel 1835 alcuni moti in citt\u00e0 vennero placati dal governo britannico. Durante i moti indiani del 1857, quando i Britannici chiesero assistenza per reprime l'insurrezione dei Sepoy, il maharaja accett\u00f2 la proposta ed invi\u00f2 delle truppe a sopprimere la rivolta nell'area attorno Gurgaon.\nIl Jaipur termin\u00f2 la propria esistenza il 7 aprile 1949 quando entr\u00f2 a far parte dell'Unione Indiana dopo la dichiarazione d'indipendenza.\nGovernanti.\nI governanti di Jaipur avevano il titolo di maharaja:"}
{"id": "5278100", "revid": "729019", "url": "https://it.wikipedia.org/wiki?curid=5278100", "title": "Dephot", "text": "La Dephot (\"Deutscher Photodienst\") \u00e8 stata un'agenzia fotogiornalistica fondata dal fotografo Simon Guttmann e da Alfred Marx a Berlino, nel 1928.\nFu una delle prime agenzie fotografiche e di stampa del tempo, che contribu\u00ec a formulare l'idea stessa del reportage giornalistico e a fare emergere diversi fotoreporter poi divenuti famosi. Lavorarono dal 1929 per la Dephot Felix H. Man e Otto Umbehr (Umbo). Nel 1930 si aggiunsero Kurt H\u00fcbschmann (Kurt Hutton) e in seguito Walter Bosshard, Harald Lechenperg, Robert Capa e Cohnitz.\nFra i giornali illustrati del tempo che collaborarono con la Dephot si ricordano la \"Berliner Illustrirte Zeitung\" e la \"M\u00fcnchner Illustrierte Presse\".\nL'agenzia fall\u00ec nel 1932, ma venne a breve rifondata col nome di \"Degephot\" (\"Deutsche Photogemeinschaft\")."}
{"id": "5278101", "revid": "436907", "url": "https://it.wikipedia.org/wiki?curid=5278101", "title": "Into the Electric Castle", "text": "Into the Electric Castle (sottotitolo A Space Opera) \u00e8 il terzo album in studio del gruppo musicale olandese Ayreon, pubblicato nel 1998 dalla Transmission Records.\nTracce.\nTesti e musiche di Arjen Anthony Lucassen, eccetto dove indicato."}
{"id": "5278102", "revid": "767487", "url": "https://it.wikipedia.org/wiki?curid=5278102", "title": "Sunil Bharti Mittal", "text": " \nDel gruppo fa parte anche Bharti Airtel, che opera in 20 nazioni fra Asia e Africa; con una base di clienti che supera i 275 milioni, \u00e8 la pi\u00f9 grande azienda di telecomunicazioni cellulari di tutta l'India. Bharti Airtel ha totalizzato nel 2013 ricavi per oltre 14.5 miliardi USD. Sunil B. Mittal \u00e8 ottavo nella lista delle persone pi\u00f9 ricche dell'India con un patrimonio netto di 7 miliardi di dollari americani. \nHa fondato nel 2000 l'associazione filantropica Bharti Foundation, di cui \u00e8 tuttora presidente.\nNel 2007 gli \u00e8 stato assegnato il Padma Bhushan, la terza pi\u00f9 alta onorificenza civile nazionale. Nel 2013 \u00e8 stato eletto vicepresidente della Camera di commercio internazionale."}
{"id": "5278104", "revid": "729019", "url": "https://it.wikipedia.org/wiki?curid=5278104", "title": "Associazione Calcio Sebinia Lovere 1949-1950", "text": "Questa voce raccoglie le informazioni riguardanti l'Associazione Calcio Sebinia Lovere nelle competizioni ufficiali della stagione 1949-1950."}
{"id": "5278106", "revid": "254059", "url": "https://it.wikipedia.org/wiki?curid=5278106", "title": "Beatrice da Correggio", "text": "Biografia.\nEra figlia di Giberto III da Correggio, signore di Correggio e di Elena Malaspina.\nGiovanissima venne promessa in sposa a Jacopo Rossi di Parma, ma rifiut\u00f2 il matrimonio a causa dell'ascesa del padre Giberto III a podest\u00e0 di Parma.\nCaterina spos\u00f2 invece nel 1306 in seconde nozze Alboino della Scala, signore di Verona ed ebbero tre figli: \nRimasta vedova nel 1311 si rispos\u00f2 con Galasso I Pio, signore di Carpi, dal quale ebbe sette figli:"}
{"id": "5278111", "revid": "767487", "url": "https://it.wikipedia.org/wiki?curid=5278111", "title": "Il regno dei sogni e della follia", "text": ", titolo internazionale: \"The Kingdom of Dreams and Madness\", \u00e8 un documentario di Mami Sunada dedicato allo studio di animazione giapponese Studio Ghibli e ai suoi animatori.\nIl film, uscito nelle sale giapponesi il 16 novembre 2013 \u00e8 stato presentato in anteprima mondiale in Francia nel giugno 2014 al Festival International du Film d'Animation d'Annecy e in seguito in numerosi altri festival cinematografici di tutto il mondo. Dal 27 gennaio 2015 \u00e8 disponibile in dvd o video-on-demand in lingua originale con sottotitoli inglesi. In Italia il film \u00e8 stato distribuito da Lucky Red il 25 e 26 maggio 2015 con i dialoghi in italiano inseriti in \"oversound\" sull'audio originale.\nTrama.\nIl film si concentra sulle ultime fasi di lavorazione di \"Si alza il vento\", il pi\u00f9 recente e probabilmente il film definitivo di Hayao Miyazaki, mostrando la tecnica di animazione accurata e artigianale del regista e del suo team di animatori. Contemporaneamente anche Isao Takahata, il cofondatore assieme a Miyazaki dello Studio Ghibli, sta terminando il suo ultimo film, \"La storia della Principessa Splendente\" e tutta la macchina produttiva dello studio deve coordinare la creativit\u00e0 e anche le piccole rivalit\u00e0 dei due grandi registi.\nDate di uscita.\nLista delle date di uscita internazionali del film."}
{"id": "5278112", "revid": "301422", "url": "https://it.wikipedia.org/wiki?curid=5278112", "title": "The Kingdom of Dreams and Madness", "text": ""}
{"id": "5278113", "revid": "115811394", "url": "https://it.wikipedia.org/wiki?curid=5278113", "title": "Casa Tollen", "text": "La casa Tollen (grafia alternativa e omofona: \"Tollein\") \u00e8 un edificio medievale restaurato, parte integrante del patrimonio storico di Aosta, oggi adibito a deposito del museo regionale.\nDescrizione.\nLa casa Tollen \u00e8 costruita sulle mura di Aosta, a fianco dell'H\u00f4tel de la Monnaie e dal lato opposto delle mura rispetto alla tour Fromage, in particolare sui resti del bastione presente tra la Porta Praetoria e la torre dei Balivi.\nLa casa presenta ancora i piedritti del portale d'accesso, risalenti al secolo XVI, e due finestre ad arco trilobato. Un'iscrizione latina \u00e8 tuttora leggibile : \"Deus in adiutorium\".\nStoria.\nLa casa deve il suo nome alla famiglia Tollen (\"Tollein\") o Tollegno, originaria dell'omonimo paese del biellese e giunta ad Aosta nel 1440; capostipite della famiglia \u00e8 il notaio Martin Tollen.\nNel 1571 i Tollen acquistarono la signoria di Brissogne. All'inizio del XVII se ne perdono le tracce, a seguito della dissipazione del patrimonio familiare da parte degli eredi.\nTra il 1549 e il 1590 \u00e8 indicata come sede della zecca del ducato di Aosta, ma Andr\u00e9 Zanotto riporta come pi\u00f9 verosimile collocazione il vicino \"H\u00f4tel de la Monnaie\", un edificio a sud della casa Tollen che conserva una porta ad arco ogivale."}
{"id": "5278128", "revid": "247222", "url": "https://it.wikipedia.org/wiki?curid=5278128", "title": "Sanremo International", "text": ""}
{"id": "5278129", "revid": "767487", "url": "https://it.wikipedia.org/wiki?curid=5278129", "title": "The Theory of Everything (Ayreon)", "text": "The Theory of Everything \u00e8 l'ottavo album in studio del gruppo musicale olandese Ayreon, pubblicato il 28 ottobre 2013 dalla Inside Out Music.\nDescrizione.\nSi tratta di un'opera rock suddivisa in due dischi, i quali comprendono quattro fasi da oltre 20 minuti per un totale di 42 brani. Oltre a Arjen Anthony Lucassen e al batterista Ed Warby, anche in questo album hanno preso parte numerosi cantanti e strumentisti, tra cui Cristina Scabbia dei Lacuna Coil, Marco Hietala dei Nightwish, Jordan Rudess dei Dream Theater, Steve Hackett e Keith Emerson.\nTracce.\nTesti di Arjen Anthony Lucassen e Lori Linstruth, musiche di Arjen Anthony Lucassen."}
{"id": "5278132", "revid": "1573940", "url": "https://it.wikipedia.org/wiki?curid=5278132", "title": "Stephanopoides", "text": "Stephanopoides \u00e8 un genere di ragni appartenente alla famiglia Thomisidae.\nDistribuzione.\nLe tre specie note di questo genere sono state rinvenute in America centrale e meridionale: la specie dall'areale pi\u00f9 vasto \u00e8 la \"S. simoni\", reperita in localit\u00e0 del Brasile, di Panama, della Guyana, del Per\u00f9 e della Bolivia\nTassonomia.\nConsiderato sinonimo anteriore di \"Browningella\" , a seguito di un lavoro degli aracnologi Bonaldo e Lise del 2001.\nNon sono stati esaminati esemplari di questo genere dal 2010.\nA gennaio 2015, si compone di tre specie:"}
{"id": "5278134", "revid": "247222", "url": "https://it.wikipedia.org/wiki?curid=5278134", "title": "Suburbia (singolo)", "text": ""}
{"id": "5278135", "revid": "436907", "url": "https://it.wikipedia.org/wiki?curid=5278135", "title": "Timeline (Ayreon)", "text": "Timeline \u00e8 la seconda raccolta del gruppo musicale olandese Ayreon, pubblicato nel novembre 2008 dalla Inside Out Music."}
{"id": "5278136", "revid": "247222", "url": "https://it.wikipedia.org/wiki?curid=5278136", "title": "Sanremo 87 International", "text": "Sanremo 87 International \u00e8 un album compilation pubblicato nel febbraio 1987 dall'etichetta discografica Polystar/PolyGram.\nL'album contiene 9 brani proposti da altrettanti artisti internazionali presenti come ospiti nell'edizione 1987 del Festival della canzone italiana. La versione su CD presenta un ordine dei brani diverso rispetto ai formati long playing e musicassetta, inoltre contiene una traccia in pi\u00f9, \"Walk Like an Egyptian\" del gruppo The Bangles.\nNella copertina non \u00e8 citato il nome di alcun artista.\nTracce.\nDi seguito \u00e8 riportata la scaletta della versione su CD."}
{"id": "5278137", "revid": "830939", "url": "https://it.wikipedia.org/wiki?curid=5278137", "title": "William Carter", "text": "William Carter nacque a Londra probabilmente nel 1548. Esso lavor\u00f2 come segretario di Nicholas Harpsfield, prete cattolico arrestato sotto Elisabetta I d'Inghilterra, liberato per la sua et\u00e0 avanzata e morto nel 1575.\nDopo aver lavorato per Harpsfield, Carter si spos\u00f2 e fond\u00f2 una propria tipografia, che stamp\u00f2 anche libri cattolici, tra cui nel 1580 \"A Treatise of Schisme\" di Gregory Martin. Alcune frasi di questo libro furono interpretate come incitamento al tradimento e Carter fu subito arrestato. Trasferito successivamente nella Torre di Londra, fu impiccato e sventrato l'11 gennaio 1584.\n\u00c8 stato beatificato insieme a George Haydock e ad altri 83 martiri inglesi il 22 novembre 1987 da Giovanni Paolo II a Roma."}
{"id": "5278139", "revid": "89938978", "url": "https://it.wikipedia.org/wiki?curid=5278139", "title": "Societ\u00e0 Sportiva Vita Nova 1949-1950", "text": "Questa voce raccoglie le informazioni riguardanti la Societ\u00e0 Sportiva Vita Nova nelle competizioni ufficiali della stagione 1949-1950."}
{"id": "5278141", "revid": "275619", "url": "https://it.wikipedia.org/wiki?curid=5278141", "title": "Hell Teacher N\u016bb\u0113", "text": ""}
{"id": "5278142", "revid": "275619", "url": "https://it.wikipedia.org/wiki?curid=5278142", "title": "Jigoku Sensei N\u016bb\u0113", "text": ""}
{"id": "5278156", "revid": "93556", "url": "https://it.wikipedia.org/wiki?curid=5278156", "title": "Jodhpur (stato)", "text": "Lo Stato di Jodhpur fu uno stato principesco del subcontinente indiano, avente per capitale la citt\u00e0 di Jodhpur.\nStoria.\nI governanti dello Jodhpur erano un'antica dinastia indiana databile all'VIII secolo. Ad ogni modo le fortune della dinastia ebbero inizio con Rao Jodha, primo dei regnanti della dinastia di Rathore a fondare la capitale di Jodhpur nel 1459.\nLo Stato venne incorporato nell'Impero moghul durante il regno dell'imperatore Akbar. Durante la fine del XVII secolo fu sotto diretto controllo dell'imperatore Aurangzeb, ma la casa regnante di Rathore ottenne di rimanere semi-autonoma come territorio. Gli inglesi non ebbero ruolo negli affari di stato sino agli anni trenta dell'Ottocento, quando il raja (a quel tempo Man Singh) non entr\u00f2 in alleanza con loro stabilendo il protettorato britannico nell'area. Il regno della casata continu\u00f2 sino a quando Hanwant Singh sigl\u00f2 l'ingresso nell'India indipendente nel 1947."}
{"id": "5278158", "revid": "729019", "url": "https://it.wikipedia.org/wiki?curid=5278158", "title": "Torre dei balivi", "text": "La torre dei balivi - in francese, Tour du bailliage -, in realt\u00e0 una delle torri di Aosta con annessa casaforte, \u00e8 una delle architetture medievali di Aosta. \u00c8 situata in via Guido Rey, all'angolo nord-est della cinta muraria romana della citt\u00e0. Dal 2014 ospita l'Istituto Musicale Pareggiato della Valle d'Aosta.\nStoria.\nLa torre dei balivi, detta anche \"tour corni\u00e8re\" (in lingua francese, \"torre d'angolo\"), era citata gi\u00e0 nel 1192.\nFu rimaneggiata nel secolo XII da una famiglia nobile locale, i \"De Palais\", o \"De Palacio\"), che ne prese possesso: l'elevazione della struttura, come spesso accadeva, venne realizzata smantellando parte della cinta muraria, in modo da reimpiegarne i blocchi di rivestimento per le nuove esigenze costruttive.\nNel 1263 i \"De Palacio\", pur conservando alcuni diritti su di essa, la cedettero al conte di Savoia, il quale la destin\u00f2 a sede del balivo (in francese antico, \"Bailly\"). Nel Trecento la torre era nota come \"Turris Comitis\". Dalla parte dei \"De Palacio\", la torre fu inclusa nella ricognizione feudale del 1287, mentre Aimone De Palacio cedette i propri diritti su di essa al fratello, nel 1311.\nCome sede del balivato nacque dunque l'esigenza di ampliare la struttura e vennero edificati il corpo nord e nord-ovest, realizzati tra Quattrocento e prima met\u00e0 del Cinquecento. \nNel 1406, per volere del balivo Jean de Pectigny, furono edificate la torre circolare e il corpo dell'edificio del lato ovest, per adibirlo ad abitazione. Nel 1540 la torre dei balivi fu di nuovo oggetto di ampliamenti e trasformazioni importanti, per volere di Antonio di Leschaux.\nAgli inizi del XV secolo, nella torre furono trasferiti il tribunale e le carceri.\nNel 1626, con il trasferimento in altra sede dei rappresentanti ducali, che non gradivano una sede cos\u00ec periferica e la coabitazione forzata coi prigionieri, nella torre non rimasero che le carceri.\nNel 1984 il penitenziario venne chiuso e l'edificio rimase a lungo in attesa di una destinazione. In ristrutturazione fino a fine 2013, la torre dal 2014 ospita la sede dell\u2019Istituto musicale di Aosta."}
{"id": "5278162", "revid": "33689", "url": "https://it.wikipedia.org/wiki?curid=5278162", "title": "Norsemen", "text": ""}
{"id": "5278164", "revid": "729019", "url": "https://it.wikipedia.org/wiki?curid=5278164", "title": "Associazione Calcio Bolzano 1949-1950", "text": "Questa voce raccoglie le informazioni riguardanti l'Associazione Calcio Bolzano nelle competizioni ufficiali della stagione 1949-1950."}
{"id": "5278165", "revid": "173006", "url": "https://it.wikipedia.org/wiki?curid=5278165", "title": "Retrogradazione", "text": ""}
{"id": "5278168", "revid": "767487", "url": "https://it.wikipedia.org/wiki?curid=5278168", "title": "Difret - Il coraggio per cambiare", "text": "Difret - Il coraggio per cambiare \u00e8 un film del 2014 diretto da Zeresenay Berhane Mehari, coprodotto da Angelina Jolie.\nTrama.\nHirut, una quattordicenne etiope, viene aggredita e rapita da un gruppo di uomini a cavallo mentre sta tornando a casa da scuola, in un villaggio a tre ore da Addis Abeba.\nNel tentativo di fuggire Hirut riesce a prendere un fucile e spara uccidendo Tadele, ideatore del rapimento nonch\u00e9 suo \u201caspirante futuro sposo\u201d.\nIn gran parte dell'Etiopia la pratica del rapimento a scopo di matrimonio \u00e8 una tradizione antica e radicata, e la ribellione di Hirut non le lascia possibilit\u00e0 di scampo.\nAd Addis Abeba Meaza Ashenafi, una giovane donna avvocato che tramite l'attivit\u00e0 di ANDENET offre assistenza legale gratuita a coloro che non se la possono permettere, viene a conoscenza dell'arresto di Hirut e cerca di farsi affidare il caso.\nPur di salvarla, Meaza \u00e8 disposta a correre il rischio di vedere vanificati i risultati ottenuti fino a quel momento dall'Associazione, e a mettere in gioco il suo stesso futuro.\nRiconoscimenti.\nPremio del pubblico al Sundance Film Festival nel 2014\nPremio del pubblico al Festival internazionale del cinema di Berlino sezione Panorama nel 2014\nPremio del pubblico al Festival del Cinema di Amesterdam nel 2014\nPremio del pubblico al Montreal World Film Festival nel 2014"}
{"id": "5278169", "revid": "1649409", "url": "https://it.wikipedia.org/wiki?curid=5278169", "title": "Umaid Singh", "text": "Biografia.\nFiglio secondogenito del maharaja sir Sardar Singh, egli succedette a suo fratello maggiore il maharaja sir Sumair Singh alla morte di questi nel 1918; nel 1922 prest\u00f2 servizio come aiutante di campo del Principe di Galles (futuro Edoardo VIII del Regno Unito).\nRegnando inizialmente sotto la reggenza del prozio Pratap Singh sino al 1923, quando venne formalmente investito del titolo di maharaja da Lord Reading. Durante il suo regno, sir Umaid Singh riform\u00f2 e riorganizz\u00f2 lo Stato di Jodhpur sotto l'aspetto delle forze militari e l'apparato giudiziario, estendendo anche l'istruzione primaria e stabilendo anche un sistema pensionistico per gli impiegati statali.\nMor\u00ec nella sua residenza sul Monte Abu il 9 giugno 1947 dopo 29 anni di regno."}
{"id": "5278171", "revid": "438678", "url": "https://it.wikipedia.org/wiki?curid=5278171", "title": "Boolean", "text": ""}
{"id": "5278188", "revid": "438678", "url": "https://it.wikipedia.org/wiki?curid=5278188", "title": "Float (informatica)", "text": ""}
{"id": "5278193", "revid": "438678", "url": "https://it.wikipedia.org/wiki?curid=5278193", "title": "Char (informatica)", "text": ""}
{"id": "5278194", "revid": "1573940", "url": "https://it.wikipedia.org/wiki?curid=5278194", "title": "Stiphropella gracilis", "text": "Stiphropella gracilis \u00e8 un ragno appartenente alla famiglia Thomisidae.\n\u00c8 l'unica specie nota del genere Stiphropella.\nDistribuzione.\nL'unica specie oggi nota di questo genere \u00e8 stata rinvenuta in Sudafrica\nTassonomia.\nNella pubblicazione del descrittore il nome proprio della specie era \"S. gracile\"; poich\u00e9 vige il principio di concordanza di genere grammaticale fra il nome del genere e quello della specie, ed essendo \"gracile\" il genere neutro dell'aggettivo latino \"gracilis, -e\", si \u00e8 variata la forma con \"gracilis\", l'attuale nome, che concorda con Stiphropella che \u00e8 di genere femminile.\nDal 1952 non sono stati esaminati altri esemplari, n\u00e9 sono state descritte sottospecie al 2015."}
{"id": "5278196", "revid": "339392", "url": "https://it.wikipedia.org/wiki?curid=5278196", "title": "LODH", "text": ""}
{"id": "5278200", "revid": "767487", "url": "https://it.wikipedia.org/wiki?curid=5278200", "title": "Bette Kane", "text": "Bette Kane \u00e8 un personaggio dei fumetti DC Comics. La sua prima apparizione \u00e8 negli anni sessanta come \"Betty Kane\", alias la prima Batgirl. Pi\u00f9 tardi, il suo nome \u00e8 stato modificato in \"Bette Kane\" e ha assunto l'identit\u00e0 di Flamebird. Bette \u00e8 nipote della prima Batwoman (Katherine \"Kathy\" Webb-Kane) e cugina della seconda Batwoman (Katherine \"Kate\" Kane).\nPoteri e abilit\u00e0.\nFlamebird \u00e8 un atleta eccezionale, dotata di un ottimo equilibrio ed \u00e8 un'ottima acrobata. Si \u00e8 anche allenata in varie arti marziali, diventando un'esperta nel combattimento corpo a corpo. Come Batman, Flamebird ha una cintura multiuso che contiene un rampino, delle granate a gas, maschera antigas, razzi, torcia, radio/trasmettitore, manette, lame da lancio a forma di uccello (Bird-A-rangs), e un kit di emergenza medica. Ha aumentato il suo arsenale dotando la sua maschera con lenti in grado di emettere potenti esplosioni di luce accecante, e ha creato bolas simili a uccelli che possono fulminare chiunque colpiscano."}
{"id": "5278202", "revid": "1305772", "url": "https://it.wikipedia.org/wiki?curid=5278202", "title": "Via Turonensis", "text": "La via Turonensis (o \"voie de Tours \" in lingua francese), anche nota in italiano come Via Napoleona o Sentiero di Lierna, \u00e8 uno dei quattro percorsi francesi del Cammino di Santiago di Compostela, quello pi\u00f9 a nord. Esso parte dalla Tour Saint-Jacques, a Parigi, poi attraversa Orl\u00e9ans o Chartres, Tours, Poitiers, Saintes (variante per Angoul\u00eame), Bordeaux. Presso Ostabat-Asme (crocevia di Gibraltar) esso si ricongiunge alle vie \"Lemovicensis \" e \"Podiensis\", prendendo il nome di \"Camino navarro\". Le tre vie unite si prolungano fino a Puente la Reina in Spagna, dopo l'attraversamento dei Pirenei e della frontiera, sul colle di Bentarte a monte del passo di Roncisvalle, ove proseguono unite per la m\u00e8ta.\nStoria e contesto dei cammini di Compostella.\nIl \"Codex Calixtinius\" d'Aimery Picaud.\nSecondo il Capitolo Primio della Guida del Pellegrino di Aimery Picaud, quattro vie portano a Santiago di Compostela:\nLe prime tre si riuniscono a monte di Ostabat, al crocevia di Xibaltarre (o Gibraltar, quartiere di Ostabat), poi attraversano i Pirenei per il colle di Roncisvalle o attraverso Valcarlos, ed a Puente la Reina, in territorio spagnolo, incontrano il \"Camino aragon\u00e9s\", la quarta via che ha attraversato i Pirenei per il passo del Somport. Le quattro vie principali prendono quindi il nome di \"Camino franc\u00e9s\", che termina alla m\u00e8ta, cio\u00e8 a Santiago di Compostela.\nDescrizione storica generale.\nNel primo capitolo del suo \"Codex Calixtinus\" Aimery Picaud descrive cos\u00ec il percorso denominato oggi \"via Turonensis\":\nVi sono quattro strade che portano a San Giacomo [di Compostela] che si riuniscono in una sola a Puente la Reina, in territorio spagnolo; [\u2026 \u2026 \u2026], un'altra ancora passa per Saint-Martin de Tours, Saint-Hilaire de Poitiers, Saint-Jean-d'Ang\u00e9ly, Saint-Eutrope de Saintes e la citt\u00e0 di Bordeaux\nPassando per Parigi, il \u00ab gran cammino di San Giacomo\u00bb \u00e8 il solo itinerario menzionato dalle descrizioni dei pellegrini (o \"jacquets\") venuti dal nord o dal nord-est dell'Europa, che raggiungevano, passando da Orl\u00e9ans o Chartres, il celebre santuario di San Martino di Tours, il che ha dato il nome al percorso: \"via Turonensis\".\nGli itinerari attuali.\nVi sono numerosi itinerari che permettono di raggiungere, dopo la partenza da Parigi, il \"Camino navarro\" a Ostabat, poi il \"Camino franc\u00e9s\", per raggiungere infine Santiago di Compostela in Galizia.\nAlcuni di questi itinerari non possono essere considerati \"storici\" in quanto variati nel corso dei tempi poich\u00e9 alcuni erano divenuti impraticabili. Itinerari a scopo turistico e sportivo sono proposti dalla Federazione francese per le lunghe gite pedestri (FFRP) nella Grande Randonn\u00e9e \"GR 655\", segnalati sul terreno ma per le quali, a tutto il 2012, non esisteva ancora una pubblicazione descrittiva.\nSi possono trovare itinerari proposti da guide e dalle associazioni di pellegrini; numerose varianti, talvolta puntuali, tal altra pi\u00f9 sostanziali, sono reperibili a diversi punti di avanzamento del tragitto.\nItinerari diretti.\nParigi.\nIl punto di partenza si trova ai piedi della \"tour Saint-Jacques\", vestigia della chiesa medievale di Saint-Jacques-de-La-Boucherie. L'itinerario attraversa la Senna sul \"pont au Change\", passa per l'\u00cele de la Cit\u00e9, lasciando a sinistra la Cattedrale di Notre-Dame, riattraversa la Senna sul pont Saint-Michel, recupera la \"rue du Petit-Pont\" che pi\u00f9 oltre diviene \"rue Saint-Jacques\", passa per la chiesa di Saint-Jacques-du-Haut-Pas, poi raggiunge la \"porte d'Orl\u00e9ans\", o attraverso la \"rue de la Tombe-Issoire\" e la \"rue du P\u00e8re-Corentin\", oppure attraverso il \"boulevard Arago\", la \"place Denfert-Rochereau\" e l'\"avenue du G\u00e9n\u00e9ral-Leclerc\".\nHauts-de-Seine.\nNel dipartimento della Hauts-de-Seine:\nEssonne.\nNel dipartimento di Essonne:\nEure-et-Loir.\nNel dipartimento di Eure-et-Loir\nLoiret.\nNel dipartimento del Loiret:\nLoir-et-Cher.\nNel dipartimento di Loir-et-Cher:\nIndre e Loira.\nNel dipartimento di Indre e Loira\nVienne.\nNel dipartimento di Vienne:\nDeux-S\u00e8vres.\nNel dipartimento di Deux-S\u00e8vres:\nCharente Marittima.\nNel dipartimento della Charente Marittima:\nGironda.\nNel dipartimento della Gironda:\nLandes.\nNel dipartimento delle Landes\nPirenei Atlantici.\nNel dipartimento dei Pirenei Atlantici:\nIl cammino prosegue per la \"via Podiensis\", il \"Camino navarro\" e il \"Camino franc\u00e9s\", fino a San Giacomo di Compostella.\nVariante da Parigi a Tours per Chartres.\nDalla partenza di Parigi, l'itinerario si dirige a sud-ovest verso Chartres, piuttosto che a sud verso Orl\u00e9ans, \u00e8 un'alternativa classica, un po' pi\u00f9 lunga, ma generalmente pi\u00f9 bucolica.\nParigi.\nLa variante si separa dall'itinerario diretto in piazza Denfert-Rochereau (o meglio all'angolo fra la rue Saint-Jacques e il boulevard Arago) per dirigersi verso la Porta di Vanves, e quindi raggiungere la \"Coul\u00e9e verte du sud parisien\" che inizia a Malakoff.\nEssonne.\nPoi, dopo essere entrato brevemente in Yvelines, al passaggio per Saint-R\u00e9my-l\u00e8s-Chevreuse, l'itinerario ritorna in Essonne e utilizza il tracciato dell'antica linea ferroviaria di Sceaux\nVariante da Orl\u00e9ans a Blois per Beaugency.\n(Questa variante, sulla riva sinistra della Loira, concerne evidentemente l'itinerario principale attraverso Orl\u00e9ans e non la variante per Chartres sopradescritta).\nVariante da Poitiers a Bordeaux per Angoul\u00eame.\nCharente.\nIl percorso di San Giacomo corre per 175\u00a0km nel dipartimento della Charente, ma i percorsi nella Charente erano parecchi.\nPercorsi che vi confluiscono.\nDall'Inghilterra.\nQualunque fosse il punto di partenza dall'Inghilterra, la maggioranza dei pellegrini provenienti dal sud della Gran Bretagna che sceglievano di transitare per la Francia attraversavano la Manica e raggiungevano la \"via Turonensis\" lungo percorsi che vi confluivano:\nDal Belgio e dal Lussemburgo.\nI pellegrini provenienti dal Belgio, o pi\u00f9 a monte dai Paesi Bassi, dal nord della Germania o dalla Danimarca, potevano raggiungere la \"via Turonensis\" a Parigi, via Bruxelles, Tournai, Valenciennes, Cambrai e Amiens.\nI pellegrini provenienti da sud est del Belgio o dal Lussemburgo potevano raggiungere la \"via Turonensis\" verso ovest a Parigi, via Reims, oppure al sud verso la \"via Lemovicensis\", che raggiungevano V\u00e9zelay, via Toul e Digione."}
{"id": "5278203", "revid": "404338", "url": "https://it.wikipedia.org/wiki?curid=5278203", "title": "Betty Kane", "text": ""}
{"id": "5278205", "revid": "287204", "url": "https://it.wikipedia.org/wiki?curid=5278205", "title": "Olli Mustonen", "text": "Biografia.\nMustonen ha studiato pianoforte da quando aveva sette anni, ma in realt\u00e0 inizi\u00f2 ancora prima con il clavicembalo - fatto che probabilmente ha condizionato la successiva evoluzione del suo gusto interpretativo. I suoi maestri sono stati Ralf Goth\u00f3ni e poi Eero Heinonen. Ha inoltre studiato composizione con Einojuhani Rautavaara. Nel 1987 ha vinto la European Broadcasting Union Young Soloist Competition di Ginevra e pur non essendo questo un concorso di primissimo piano (pari ad esempio allo Chopin di Varsavia o al Van Cliburn di Fort Worth), gli \u00e8 stato comunque sufficiente per lanciarsi nell'ipercompetitivo mondo del pianismo internazionale. Curiosamente, proprio nel suo paese di origine \u00e8 stato oggetto di violenti attacchi da parte della critica (in particolare Seppo Heikinheimo, poi morto suicida in un hotel alcuni anni dopo la disputa) e si \u00e8 per questo rifiutato di suonare ad Helsinki dal 1990 al 1996.\nSi occupa spesso di recuperare al repertorio musica poco eseguita o addirittura del tutto inedita, come nel novembre del 2013 quando ha dato la prima mondiale a Los Angeles del concerto numero 5 di Rodion Shchedrin (a lui dedicato).\nLa sua attivit\u00e0 di pianista e di direttore si basa sulla fondamentale esperienza di compositore. Mustonen sostiene che ogni esecuzione debba sempre destare l'interesse di una prima assoluta e si pone di fronte all'autore trattandolo come un suo contemporaneo. Questo si traduce a volte in esecuzioni controverse dal punto di vista interpretativo, cariche di idiosincrasie e originalit\u00e0 tipiche dell'interprete.\nLa sua tecnica \u00e8 molto personale, basata su un uso assai parco del pedale di risonanza e su un impiego massivo dello staccato di matrice barocca. L'agilit\u00e0 \u00e8 straordinaria e Mustonen ha sviluppato una particolare capacit\u00e0 nel controllo del tocco e della sonorit\u00e0 quando suona in staccato o staccatissimo. Dal punto di vista interpretativo l'approccio \u00e8 intellettuale, estremamente analitico ed emotivamente assai controllato.\nI compositori a cui si \u00e8 dedicato di pi\u00f9 sono Bach, Beethoven ed i russi (\u0160ostakovi\u010d, Mussorgskij, Rachmaninov, Prokof'ev, Stravinskij, \u010cajkovskij, Scriabin, Balakirev), ma in repertorio ne ha anche alcuni normalmente assai meno presenti nel repertorio tradizionale come Alkan, Hindemith, Respighi e Sibelius.\nRegistrazioni.\nMustonen ha iniziato la sua carriera discografica in modo folgorante incidendo da subito con una grande etichetta discografica come la Decca, e la sua registrazione dei Preludi di Shostakovich e di Alkan ricevette nel 1992 l'Edison Award e il Gramophone Award for the Best Instrumental Recording. Dopo la Decca ha avuto un breve periodo in cui \u00e8 stato contrattualizzato da RCA, successivamente al quale a partire dal 2002 \u00e8 passato alla piccola casa discografica Ondine - di cui \u00e8 di gran lunga l'artista principale.\nEcco un elenco delle sue incisioni:"}
{"id": "5278206", "revid": "31886", "url": "https://it.wikipedia.org/wiki?curid=5278206", "title": "Stiphropella", "text": ""}
{"id": "5278209", "revid": "1544245", "url": "https://it.wikipedia.org/wiki?curid=5278209", "title": "Elettromotrice Met.Ro MB100", "text": ""}
{"id": "5278211", "revid": "228587", "url": "https://it.wikipedia.org/wiki?curid=5278211", "title": "Return", "text": ""}
{"id": "5278232", "revid": "436907", "url": "https://it.wikipedia.org/wiki?curid=5278232", "title": "Monkey Wrench", "text": "Monkey Wrench \u00e8 un singolo del gruppo musicale statunitense Foo Fighters, pubblicato il 28 aprile 1997 come primo estratto dal secondo album in studio \"The Colour and the Shape\".\nTracce.\nTesti e musiche di Dave Grohl e dei Foo Fighters, eccetto dove indicato."}
{"id": "5278235", "revid": "305248", "url": "https://it.wikipedia.org/wiki?curid=5278235", "title": "Massimo Quaini", "text": " \nBiografia.\n\u00c8 considerato uno dei massimi esponenti tra gli studiosi (in lingua italiana) delle idee marxiste nella storia della geografia. \u00c8 stato professore di geografia presso l'Universit\u00e0 di Genova.\nIn un suo libro del 1991 egli stesso descriveva come casuale l'inizio della sua carriera come geografo: \u00abDevo dire che sono arrivato alla geografia umana assolutamente per caso e non per vocazione, e neppure per formazione universitaria. Quando, all\u2019inizio degli anni Sessanta, mi iscrissi all\u2019Universit\u00e0, i miei ricordi scolastici mi parlavano di una materia troppo arida e noiosa, per poter imperniare sulla geografia un Piano di studi, dato che allora finalmente poteva essere costruito con una certa libert\u00e0. Iscritto al primo anno di Lettere a Torino, decisi, senza alcun successivo rimpianto, di tagliar corto con la geografia, sbarazzandomi rapidamente dell\u2019unico esame obbligatorio col prof. Capello (che rimane l\u2019unico mio esame di geografia, senza alcuna risonanza sulla mia formazione, anche perch\u00e9 in realt\u00e0 si trattava di geografia fisica).[\u2026] in una Torino cos\u00ec gobettiana \u2013 non posso dimenticare che la mia prima ricerca riguard\u00f2 proprio Piero Gobetti \u2013 ebbi anche la mia formazione politica [\u2026] la mia tesi di laurea, sul dibattito intorno alla liberazione dei popoli coloniali [sic; per \u201ccolonizzati\u201d] nell\u2019ambito del movimento operaio internazionale fra Ottocento e Novecento, frutto di una mia libera scelta, risentiva senz\u2019altro pi\u00f9 dell\u2019eredit\u00e0 culturale gobettiana e marxista, che dei canoni della ricerca accademica [\u2026] e Rosario Romeo, con il quale ebbi infatti un rapporto piuttosto conflittuale. Una volta laureato, non avevo prospettive ben definite: avrei, probabilmente, cercato di fare il ricercatore sul campo, con una certa propensione per l\u2019inchiesta sociale sul campo, se non mi fosse stato offerto nel 1966 un posto di assistente di geografia presso il Magistero di Genova. Fu allora, che dovetti \u201cinventarmi\u201d geografo, per lavorare in un Istituto (diretto da Gaetano Ferro e frequentato tra gli altri da Eraldo Leardi e Adalberto Vallega) nel quale [\u2026] mi sentivo come un pesce fuor d\u2019acqua. Ricordo ancora il Direttore, col suo fare sbrigativo, mi disse un giorno di lasciar perdere gli inutili approfondimenti sui testi di Lucien Febvre e di Fernand Braudel, e farmi piuttosto una solida formazione sul trattato di Geografia Generale di Roberto Almagi\u00e0. Quanto ho odiato quel manuale indigesto, che rispecchiava quella visione piramidale, enciclopedica (ma tutto sommato: nozionistica) della geografia, che Lucio Gambi, gi\u00e0 allievo proprio di Almagi\u00e0, aveva cominciato a demolire a met\u00e0 degli anni Cinquanta!\u00bb Quaini, Tra geografia e storia, 1991, p. 8-9.\nIl suo lavoro pi\u00f9 citato \"Marxismo e geografia\", pubblicato nel 1974, \u00e8 stato tradotto in olandese (1977), portoghese (1979), inglese (1982) \nIl suo lavoro seguente, \"La costruzione della Geografia umana\", \u00e8 stato pubblicato nel 1981 in lingua spagnola e nel 1992 nella traduzione portoghese.\nLa traduzione in inglese \"Geography and Marxism\", del 1982, \u00e8 stata effettuata dalla casa editrice: Quaini infatti conosceva bene solamente la lingua francese. \u00abNon conoscendo sufficientemente, come molti della sua generazione, l\u2019inglese, attraverso le traduzioni francesi seguiva l\u2019evoluzione del pensiero anglosassone. Di questa mediazione non soffriva.\u00bb (Luisa Rossi, \"Massimo Quaini in memoriam\", in \u201cSemestrale di Studi e Ricerche di Geografia\u201d, Roma, n. XXX, fasc. 1, gennaio-giugno 2018, pp. 143-148, p. 143). \nDal 1978 Quaini \u00e8 stato fondatore e redattore della rivista \"H\u00e9rodote-Italia\", che si ispirava alla rivista francese \"H\u00e9rodote\" fondata dal geografo Yves Lacoste (nato a Fes in Marocco nel 1929).\nDopo numerosi interventi sulla storia delle esplorazioni geografiche nell'et\u00e0 di Colombo, assieme a Ilaria Luzzana Caraci e Francesco Surdich fu tra i fondatori del CISGE - Centro Italiano per gli Studi Storico Geografici, ricoprendo per anni il ruolo di Coordinatore della Sezione \"Storia della Geografia\".\nDal 2003 Massimo Quaini \u00e8 presidente dell'Associazione ambientalista \"Memorie&amp;Progetti\" di Pieve Ligure con la quale ha fondato l'Osservatorio dei due Golfi Paradiso e del Tigullio.\nIl suo contributo in inglese sulla storia della cartografia in Liguria, Piemonte e Sardegna nell'et\u00e0 moderna (Cartographic Activities in the Republic of Genoa, Corsica, and Sardinia during the Renaissance) \u00e8 apparso nella famosa raccolta History of Cartography curata da Brian Harley e David Woodward.\nIl volume sulla rappresentazione della Cina nelle carte di produzione europea (scritto insieme a Michele Castelnovi) \u00e8 stato tradotto in inglese nel 2007 e in cinese nel 2015."}
{"id": "5278237", "revid": "812894", "url": "https://it.wikipedia.org/wiki?curid=5278237", "title": "Daredevil (personaggio)", "text": ""}
{"id": "5278239", "revid": "438678", "url": "https://it.wikipedia.org/wiki?curid=5278239", "title": "Return (informatica)", "text": "In programmazione, la dichiarazione return causa la terminazione della subroutine corrente e ripristina il codice nel punto immediatamente successivo a quello in cui la funzione \u00e8 stata chiamata. In molti linguaggi di programmazione la parola chiave codice_1 permette a una funzione di specificare il valore restituito da passare al codice sorgente che ha chiamato la funzione stessa.\nI linguaggi che richiedono un ritorno esplicito, possono ammettere pi\u00f9 dichiarazioni di \"return\" nella stessa funzione. Se ci\u00f2 sia o no un fattore positivo \u00e8 controverso (coloro che seguono il paradigma della programmazione strutturata evitano di inserire pi\u00f9 dichiarazioni codice_1 per una singola subroutine).\nSintassi.\nSeguono le sintassi pi\u00f9 comuni di utilizzo della dichiarazione \"return\":"}
{"id": "5278258", "revid": "729019", "url": "https://it.wikipedia.org/wiki?curid=5278258", "title": "Casaforte e torre di Ville", "text": "Il complesso monumentale di Osta, Tor d\u00e9 l'Oth\u00e0 in patois, chiamato anche casaforte e torre di Ville, sorge a 405 nella frazione omonima del comune di Arnad, in Valle d'Aosta. Oggi trasformato in struttura residenziale rurale e non visitabile, risale al Medioevo.\nDescrizione.\nLa casaforte di Ville apparteneva a Pietro di Vallaise nel 1295. Viene citata in vari documenti testamentari dei Vallaise del XV secolo come \"domus fortis\", ad esempio nel testamento di Francesco di Vallaise del 1477, in cui si trova scritto \u00ab\"in sala domus fortis prope turrim Plano Arnadi\"\u00bb.\nOggi la struttura si presenta degradata ed \u00e8 caratterizzata da numerosi edifici su cui spiccano due torri.\nLa torre del XII secolo.\nLa torre pi\u00f9 antica, risalente al XII secolo e di pianta 10,30 m x 11 m, \u00e8 di tre piani, con feritoie al secondo e terzo piano e i solai in legno. L'accesso originario si trova a sud, a 8 metri di altezza, ed \u00e8 sormontato da un architrave coronato da un arco cieco.\nSecondo Andr\u00e9 Zanotto e Mauro Cortellazzo, che riprende il Lange, presenta numerose analogie architettoniche con altre torri valdostane, in particolare con la tour de l'Archet di Morgex e la torre de la Plantaz di Gressan: le mura di 2 metri di spessore, la struttura massiccia e la tecnica costruttiva, ossia l'uso di due paramenti con opera centrale a sacco. \nLa cappella.\nLa cappella della casaforte, dedicata a Sant'Antonio, ha inciso su una trave la data del 1785. Sulla facciata presenta un affresco dedicato a Sant'Antonio, mentre all'interno conserva degli stucchi di epoca barocca."}
{"id": "5278259", "revid": "217591", "url": "https://it.wikipedia.org/wiki?curid=5278259", "title": "San Luca (Montefalco)", "text": "San Luca \u00e8 una frazione del comune di Montefalco (provincia di Perugia), dal quale dista 6 km circa, ed ha una popolazione di circa 160 abitanti. \u00c8 posta su di una delle propaggini dei Monti Martani, a quota 228\u00a0m s.l.m., sul limitare della Valle Umbra in posizione equidistante da Spoleto e da Foligno.\nStoria.\nNon si hanno notizie certe sulla nascita di San Luca, ma certamente il luogo era gi\u00e0 abitato in epoca romana come testimoniano moltissimi reperti archeologici rinvenuti in zona. \nNel Medioevo fu un semplice nucleo abitato raccolto intorno alla chiesa dedicata all'Evangelista, ed appartenne al comune di Trevi sotto la cui giurisdizione \u00e8 restata fino al 1809. Con la riorganizzazione dello Stato Pontificio divenne comune appodiato di Montefalco insieme ai vicini centri di Fratta e Fabbri. Con l'unit\u00e0 d'Italia \u00e8 stata ridotta a semplice frazione. \nNel territorio di quello che fu il comune di San Luca nel 1861 apparve la vergine a Federico Cionchi, un ragazzo sanluchese che stava pascolando animali nei pressi dei ruderi della chiesa di San Bartolomeo. Negli anni che seguirono sul luogo fu eretto un santuario, oggi chiamato della Madonna della Stella, ma che allora era conosciuto come Madonna di San Luca. Attualmente il santuario, con l'annesso convento, presso il quale fu istituito anche un liceo ad uso dei novizi, \u00e8 retto dai padri Passionisti.\nNel 1935 fu abbattuta la vecchia chiesa parrocchiale e ne fu ricostruita una nuova utilizzando molti materiali di risulta del vecchio fabbricato tra i quali pietre di origine romana. \nNel 1952 la comunit\u00e0 di San Luca si dot\u00f2 di un asilo infantile, uno dei pochi in tutta la regione, che fu condotto per molti anni da una comunit\u00e0 di suore della Divina Provvidenza. \nNel 1954 fu ripresa un'antichissima manifestazione del venerd\u00ec Santo, che con il tempo \u00e8 diventata \"Dramma della Passione\" una sacra rappresentazione che richiamava ogni anno migliaia di spettatori. \nDal 1990 ogni anno a San Luca, gli ultimi dieci giorni del mese di luglio, si svolge la \"Settimana Sanluchese\", una manifestazione che richiama migliaia di persone. Dal 2018 la festa \u00e8 stata interrotta per problemi strutturali della chiesa dove veniva celebrata."}
{"id": "5278261", "revid": "2110845", "url": "https://it.wikipedia.org/wiki?curid=5278261", "title": "Serge Doubrovsky", "text": "Biografia.\nFiglio di Isra\u00ebl, sarto, e di Mme Doubrovsky, nata Weitzmann, segretaria, riesce a sfuggire nel 1943 alla deportazione nazista grazie a un gendarme di Le V\u00e9sinet che lo nasconde, quindi si rifugia fuori Parigi, presso la zia. Dopo la seconda guerra mondiale e la liberazione, studia all'\u00c9cole normale sup\u00e9rieure e prende l'\"agr\u00e9gation\" in inglese, per poi essere nominato cavaliere dell'Ordine delle Palme Accademiche e insegnare letteratura francese in diverse universit\u00e0 statunitensi, tra le quali l'Universit\u00e0 di New York, l'Universit\u00e0 di Harvard, lo Smith College e la Brandeis University.\nNel 1977, pubblica \"Fils\", che definisce di \"autofiction\", termine da lui creato per raccontare la propria vita come avventura del linguaggio.\nNel 1989 vince il Prix M\u00e9dicis per \"Le Livre bris\u00e9\", quindi altri premi come il Prix de l'\u00e9crit intime per \"Laiss\u00e9 pour conte\" (1999) e il Grand prix de litt\u00e9rature de la SGDL per \"Un homme de passage\" (2011).\nNel 1997, una polemica lo oppone al cugino Marc Weitzmann, che pubblica il romanzo \"Chaos\" con Doubrovsky dipinto tra i personaggi.\nNel dicembre 2000, diviene commendatore dell'Ordre des arts et des lettres. Nel 2012 gli viene assegnata la Medal of Honor of the Center for French Civilization and Culture dall'Universit\u00e0 di New York."}
{"id": "5278262", "revid": "984922", "url": "https://it.wikipedia.org/wiki?curid=5278262", "title": "Lisa Erba", "text": "Biografia.\nLisa Erba condivide fin da piccola la passione per il calcio del padre il quale, portandola con s\u00e9 ad assistere alle partite, viene convinto dalla determinazione della figlia a iscriverla a una scuola calcio fin dall'et\u00e0 di sei anni. Crescendo, alterna gli studi alla passione per il calcio giocato, scalando le categorie giovanili fino ai vertici del campionato italiano di calcio femminile e lavorando nel bar di famiglia a Lazzate.\nCarriera.\nErba si tessera giovanissima con il Como 2000, iniziando la propria carriera inserita nelle sue formazioni giovanili, passando dalle Giovanissime fino alla massima riservata alle Under giocando nel Campionato Primavera.\nI risultati conseguiti convincono la societ\u00e0 a concederle fiducia, inserendola in rosa con la formazione titolare che al tempo partecipa al campionato di Serie A2, l'allora secondo livello del calcio femminile italiano, nella quale debutta, seppur per brevissimi minuti, nel corso della stagione 2008-2009. La stagione successiva la vede ancora prevalentemente impegnata con la formazione Primavera, tuttavia, anche se scende in campo solo due volte, riesce a segnare il suo primo gol in Serie A2.\nMa \u00e8 nella stagione 2010-2011 che si afferma definitivamente, contribuendo anche alla promozione in Serie A al termine del campionato. Pur non partendo titolare, scende in campo 18 volte su 22 partite complessive, totalizzando un totale di 4 reti dietro al bomber Katia Coppola (21 reti), Monica Carminati (17) e Michela Pellizzoni (9).\nErba indossa la maglia del Como 2000 per i successivi due campionati in Serie A congedandosi al termine della stagione 2012-2013 con un tabellino di 56 presenze complessive e 18 reti realizzate. La societ\u00e0 si accorda con il Bosisio Parini, squadra dell'omonimo comune del lecchese che milita in Serie C, per il trasferimento con la formula del prestito, scelta legata a necessit\u00e0 personali dell'atleta, tuttavia all'avvio della stagione 2014-2015 viene reinserita nella formazione del Como 2000 affidata a Fausto Cattaneo, affiancando i ritorni del difensore centrale Martina Cortesi e dei centrocampisti Giulia Ambrosetti e Alice Cama.\nNella stagione 2015-2016 decide nuovamente di trasferirsi in una societ\u00e0 che milita in Serie C regionale, il Tabiago, con sede nell'omonima frazione del comune di Nibionno."}
{"id": "5278265", "revid": "606039", "url": "https://it.wikipedia.org/wiki?curid=5278265", "title": "Ardices canescens", "text": ""}
{"id": "5278268", "revid": "110157", "url": "https://it.wikipedia.org/wiki?curid=5278268", "title": "Coppa Italia Dilettanti Friuli-Venezia Giulia 2004-2005", "text": "La fase regionale del Friuli-Venezia Giulia della Coppa Italia Dilettanti 2004-2005 ha previsto la partecipazione delle 16 squadre di Eccellenza e delle 32 di Promozione ovvero le squadre di 1\u00ba e 2\u00ba livello regionale (rispettitivamente 6\u00b0 e 7\u00b0 nazionale).\nQuesto torneo \u00e8 stato vinto dal Pordenone che, sebbene militasse in Promozione, risultava fra i favoriti. La finale contro il Gonars \u00e8 stata equilibrata fino all'80\u00ba minuto: a quel punto si \u00e8 scatenato Giulio Franco Martin che con una tripletta (ed un rigore fallito) ha schiantato la difesa dei Gonaresi.\nNella fase nazionale la corsa dei neroverdi, impegnati in un estenuante testa-a-testa contro il Tricesimo in campionato, si \u00e8 arrestata di fronte ai lombardi della Colognese (poi vincitori della coppa e, grazie a questa, promossi in Serie D).\nSquadre partecipanti.\nEccellenza\nPromozione Girone A\nPromozione Girone B\nPrimo turno.\nSquadre di Eccellenza eliminate: Capriva, Centro Sedia, Manzanese, Monfalcone, Pro Gorizia, San Luigi, Sarone e Tolmezzo.Squadre di Promozione qualificate: Fincantieri, Pagnacco, Pordenone e Pro Fagagna."}
{"id": "5278269", "revid": "110157", "url": "https://it.wikipedia.org/wiki?curid=5278269", "title": "Da lontano (Alice)", "text": "Da lontano \u00e8 un brano musicale della cantante italiana Alice in duetto con il cantante italiano Luca Carboni. \u00c8 il secondo singolo estratto il 9 gennaio 2015 dall'album \"Weekend\" del 2014.\nIl brano.\nIl testo e la musica sono stati scritti da Alice e Francesco Messina. \nLa versione originale del brano (cantata solo da Alice) era stata pubblicata come bonus track nei cd singoli di \"Open your eyes\" e di \"Iam a taxi\", rispettivamente del 1998 e del 1999."}
{"id": "5278275", "revid": "287204", "url": "https://it.wikipedia.org/wiki?curid=5278275", "title": "Federazione pallavolistica degli Stati Federati di Micronesia", "text": "La Federazione micronesiana di pallavolo (eng. \"Federated States of Micronesia Volleyball Association\") \u00e8 un'organizzazione fondata per governare la pratica della pallavolo nella Micronesia.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1996."}
{"id": "5278277", "revid": "831312", "url": "https://it.wikipedia.org/wiki?curid=5278277", "title": "Club Nataci\u00f3 Terrassa", "text": "Il Club Nataci\u00f3 Terrassa \u00e8 una societ\u00e0 polisportiva spagnola con sede nella citt\u00e0 catalana di Terrassa, nella provincia di Barcellona.\nFu fondata il 3 giugno 1932 come societ\u00e0 di sport acquatici, per poi allargarsi con il tempo a numerosissime altre discipline. Nuoto e pallanuoto rimangono comunque le principali, con le squadre maschile e femminile che costituiscono una presenza costante nella massima serie del campionato di pallanuoto spagnolo, pur non avendo mai conquistato alcun trofeo."}
{"id": "5278287", "revid": "729019", "url": "https://it.wikipedia.org/wiki?curid=5278287", "title": "Federazione pallavolistica della Mongolia", "text": "La Federazione mongola di pallavolo (eng. \"Mongolian Volleyball Association\", mon. \"\u041c\u043e\u043d\u0433\u043e\u043b\u044b\u043d \u0432\u043e\u043b\u0435\u0439\u0431\u043e\u043b\u044b\u043d \u0445\u043e\u043b\u0431\u043e\u043e\", MVA) \u00e8 un'organizzazione fondata per governare la pratica della pallavolo in Mongolia.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1957."}
{"id": "5278289", "revid": "287204", "url": "https://it.wikipedia.org/wiki?curid=5278289", "title": "Federazione pallavolistica della Birmania", "text": "La Federazione birmana di pallavolo (eng. \"Myanmar Volleyball Federation\", MVF) \u00e8 un'organizzazione fondata per governare la pratica della pallavolo in Myanmar.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1961."}
{"id": "5278290", "revid": "247222", "url": "https://it.wikipedia.org/wiki?curid=5278290", "title": "Da lontano", "text": ""}
{"id": "5278294", "revid": "767487", "url": "https://it.wikipedia.org/wiki?curid=5278294", "title": "Thane (Scozia)", "text": "Thane fu il titolo dato agli ufficiali reali locali nella Scozia orientale medievale; il titolo era equivalente a quello di un conte. Il thane era a capo di un'unit\u00e0 amministrativa e socio-economica conosciuta come contea o \"thanage\".\nNel \"Macbeth\" di William Shakespeare, Macbeth detiene il titolo di \"thane of Glamis\". Nel primo atto, dopo la dichiarazione dell'imminente esecuzione dell'infido thane di Cawdor durante la guerra, il re Duncan nomina Macbeth come nuovo thane di Cawdor, oltre che di Glamis. La previsione delle streghe di questo avvenimento \u00e8 un importante espediente narrativo, specialmente quando Macbeth scopre che la loro previsione risulta veritiera. Questo porta Macbeth a rispettare le verit\u00e0 delle streghe sulla profezia secondo la quale lui diverr\u00e0 re di Scozia. Sul comportamento di Macbeth influenzato da questa predizione s'incentra tutta l'azione per il resto dell'opera."}
{"id": "5278295", "revid": "606039", "url": "https://it.wikipedia.org/wiki?curid=5278295", "title": "Diacrisia canescens", "text": ""}
{"id": "5278297", "revid": "606039", "url": "https://it.wikipedia.org/wiki?curid=5278297", "title": "Diacrisia cannescens", "text": ""}
{"id": "5278301", "revid": "606039", "url": "https://it.wikipedia.org/wiki?curid=5278301", "title": "Spilosoma obliqua", "text": ""}
{"id": "5278303", "revid": "339392", "url": "https://it.wikipedia.org/wiki?curid=5278303", "title": "Team Specialized-Lululemon", "text": ""}
{"id": "5278329", "revid": "767487", "url": "https://it.wikipedia.org/wiki?curid=5278329", "title": "The Seahorses", "text": "I Seahorses sono stati una band alternative rock britannica attiva dal 1996 al 1999.\nFondato dall'ex chitarrista degli Stone Roses John Squire, il gruppo pubblic\u00f2 un album \"Do It Yourself\" (1997) e inizi\u00f2 a lavorare ad un secondo disco, prima di sciogliersi a causa di divergenze artistiche nel gennaio 1999.\nStoria.\nNel 1996 John Squire, dopo aver terminato la propria attivit\u00e0 con gli Stone Roses, reclut\u00f2 il bassista Stuart Fletcher, che vide all'opera per caso in un locale di York con la cover band The Blueflies, per i quali Fletcher suonava come sostituto del bassista originario, che aveva dato forfeit all'ultimo momento. Poi tenne provini con due cantanti, Sean O'Brien, gi\u00e0 cantante della band di Warrington The Steamboat Band, e Chris Helme, che fu scelto per il ruolo. Helme era anche un compositore e scrisse il pezzo Blinded by the Sun, che per l'album dei Seahorses fu completamente riarrangiato da Squire.\nNell'estate del 1996 Squire affitt\u00f2 un cottage a Coniston, in Cumbria, per comporre e provare insieme a Helme e Fletcher. Furono provati vari batteristi, finch\u00e9 non si decise di ingaggiare Andy Watts, che in precedenza si era esibito con Fletcher e conosceva Helme. Squire intendeva reclutare un batterista che, come Reni, sapesse fare anche le seconde voci.\nAlcune settimane dopo l'arrivo di Watts, la band si esib\u00ec a Buckley, Greenock e Lancaster, poi si rec\u00f2 a North Hollywood per registrare con Tony Visconti, gi\u00e0 produttore di David Bowie e T. Rex.\nL'album di debutto, \"Do It Yourself\", usc\u00ec nel maggio 1997 per l'etichetta Geffen Records. Uno dei brani, Love Me and Leave Me, fu scritto in collaborazione con Liam Gallagher degli Oasis, con cui la band and\u00f2 in tour nel 1997.\nPoco prima dell'uscita del singolo Love Me and Leave Me il batterista Andy Watts si defil\u00f2. In seguito avrebbe dichiarato di essere stato indotto a farlo dal manager della band, Steve Atherton, che aveva caldeggiato il suo abbandono a nome della band, che non approvava gli eccessi di cui si era reso protagonista nel tour.\nWatts fu sostituito temporaneamente da Mal Scott, che and\u00f2 in tour con la band per tutto il 1997.\nI Seahorses fecero da supporter ai tour dei Rolling Stones, degli U2 e degli Oasis.\nNel 1998, con il nuovo batterista Mark Heaney, la band inizi\u00f2 a lavorare ad un secondo album e fece sentire svariati brani inediti in concerti a festival e locali in giro per la Gran Bretagna.\nLa band entr\u00f2 negli Olympic Studios con il produttore David Bottrill nel gennaio 1999 per registrare il disco, che aveva come titoli provvisori \"Minus Blue\" e \"Motocade\", ma Squire e Helme ebbero delle divergenze. Squire si dichiar\u00f2 sempre pi\u00f9 insoddisfatto del materiale prodotto da Helme e lasci\u00f2 lo studio di registrazione per non farvi pi\u00f9 ritorno. Helme, dal canto suo, disse nel 2001 che le canzoni cui la band lavorava erano \"tutti brani non ultimati realizzati da John\" e che \"i miei brani venivano sistematicamente ignorati\".\nSquire continu\u00f2 a produrre musica e dal 2011 \u00e8 di nuovo negli Stone Roses."}
{"id": "5278336", "revid": "123068653", "url": "https://it.wikipedia.org/wiki?curid=5278336", "title": "Zachary Booth", "text": "Biografia.\n\u00c8 noto soprattutto per aver interpretato Michael, il figlio di Patti (Glenn Close), nella serie televisiva \"Damages\"; ha recitato anche in altre serie tv, tra cui \"Law &amp; Order - Unit\u00e0 vittime speciali\", \"Elementary\" e \"Royal Pains\".\nAl cinema ha recitato come protagonista in \"Keep the Lights On\" (2012) ed ha interpretato ruoli minori in diversi film, tra cui \"The Assassination - Al centro del complotto\" e \"Mr. Beaver\".\nHa recitato anche a Broadway nel 2013 in \"The Winslow Boy\", in un dramma di Edward Albee nel 2010 e nel 2008 ha recitato con Victoria Clark e Jonathan Groff in \"Prayer for My Enemy\" nell'Off Broadway. Nel 2021 recita a Broadway ne \"Il buio oltre la siepe.\"\nBooth \u00e8 dichiaratamente gay."}
{"id": "5278338", "revid": "33751", "url": "https://it.wikipedia.org/wiki?curid=5278338", "title": "Seahorses", "text": ""}
{"id": "5278339", "revid": "804258", "url": "https://it.wikipedia.org/wiki?curid=5278339", "title": "Statistiche e record dell'Unione Sportiva Avellino 1912", "text": "Nella presente pagina sono riportate le statistiche nonch\u00e9 record riguardanti l'Unione Sportiva Avellino 1912, societ\u00e0 calcistica italiana con sede ad Avellino.\nBilancio incontri.\n\"Dati aggiornati al 8 agosto 2021.\"\nStatistiche in campionato.\n\"Dati aggiornati al 2 maggio 2021.\"\nPrecedenti con altre squadre.\n\"Dati aggiornati al 22 febbraio 2022.\"\nCalciatori.\n\"Dati aggiornati al 12 maggio 2019.\"\nCapitani.\n\"Dati aggiornati al 22 febbraio 2022.\"\nAllenatori.\nNumero di panchine.\n\"Dati aggiornati al 22 febbraio 2022.\"\nDi seguito i dati relativi alle panchine degli allenatori in campionato. L'allenatore segnato in grassetto siede attualmente sulla panchina dell'Avellino."}
{"id": "5278342", "revid": "484362", "url": "https://it.wikipedia.org/wiki?curid=5278342", "title": "Edge of a Revolution", "text": "Edge of a Revolution \u00e8 una canzone dei Nickelback, primo singolo estratto dal loro ottavo album in studio, No Fixed Address. La canzone venne pubblicata il 18 agosto 2014 come singolo promozionale del nuovo album nei canali televisivi \"Active Rock\" e \"Clear Channel\", mentre venne messa in commercio il 19 agosto. Si tratta del primo singolo pubblicato dalla band con la nuova etichetta, la Republic Records.\nLa canzone \u00e8 stata utilizzata come colonna sonora dalla WWE in occasione della manifestazione di \"Survivor Series\" nel 2014.\nLa canzone.\nDurante un'intervista alla radio \"CFOX-FM\", il 18 giugno 2014, il cantante Chad Kroeger annunci\u00f2 che la band avrebbe pubblicato il primo singolo rock dell'album, allora intitolato solamente \"Revolution\", che sarebbe uscito ad agosto.\nLa traccia viene descritta come un qualcosa che si distacca dal sound originale dei Nickelback, e nell'intervista Kroeger dice che nella canzone ci si riferisce alle persone ricche e senza scrupoli che lavorano a Wall Street e ci\u00f2 \u00e8 facilmente intuibile nella strofa in cui viene detto \"Wall streets/common thief/When they get caught, they all go free/A brand new yacht, and a finders fee\" (\"Wall street/ladri comuni/Quando vengono catturati, tornano subito liberi/Un nuovo yacht e una provvigione\"), ma ha affermato di aver scritto la canzone ispirandosi anche alla guerra dell'Ucraina orientale e delle continue ingiustizie che la popolazione ucraina ha dovuto subire in quel periodo.\n\"Edge of a Revolution\" \u00e8 stata la loro ottava canzone a piazzarsi alla prima posizione nella classifica delle migliori canzoni rock.\nVideo.\nIl 12 agosto 2014 i Nickelback, tramite i loro profili sui social network, hanno scritto che la band stava registrando due videoclip: il primo, riguardante la canzone pop \"What Are You Waiting For?\", mentre il giorno successivo venne pubblicato il messaggio che la band stava lavorando a quello per \"Edge of a Revolution\", con una foto che ritraeva il gruppo impegnato nelle riprese del video, che sarebbe uscito a settembre. \nTale video mostra la band suonare in un'aula scolastica al buio, davanti a degli studenti seduti nei loro banchi; dietro di loro c'\u00e8 un proiettore che funge da luce e che proietta nello schermo, posto alle spalle della band, varie immagini significative, come le guerre, le sommosse popolari e il nucleare, oltre che ad alternare le parole \"Obey\" e \"Occupy\" (\"ubbidire\" e \"occupare\"). Vedendo queste immagini forti, gli studenti si alzano dai banchi in segno di protesta, gettando a terra tavoli, sedie e fogli, fino a quando Chad Kroger non li fomenta dicendo loro la frase della canzone \"What do we want?\" ottenendo la decisa risposta \"We want change!\" (\"Cosa vogliamo?\" \"Vogliamo cambiare!\"), incitandoli dunque a lottare e a ribellarsi per avere un mondo e un futuro migliore."}
{"id": "5278345", "revid": "1543377", "url": "https://it.wikipedia.org/wiki?curid=5278345", "title": "Marin Mazzie", "text": "Biografia.\nDopo essersi diplomata in canto e recitazione alla Western Michigan University, Marin Mazzie si trasferisce a New York nel 1982 e l'anno successivo debutta come Kitty Verdum in una produzione del musical \"Where's Charley?.\" Nel 1985 interpreta Mary Jane Wilkes nella produzione di Broadway del musical \"Big River\" (sulle avventure di Huckleberry Finn) ed interpreta Beth nel suo primo musical di Stephen Sondheim, \"Merrily We Roll Along\".\n\u00c8 proprio a Sondheim che si legano i primi passi della carriera di Marin: tornata a Broadway nel 1988 interpreta Raperonzolo in \"Into the Woods\" ed \u00e8 prima sostituta per i ruoli di Cenerentola e della Strega. Nel 1990 ricopre nuovamente il ruolo di Beth in \"Merilly\", questa volta a New York.\nNel 1994 raggiunge il primo successo con il suo terzo musical di Sondheim, \"Passion\": per la sua interpretazione della giovane e solare Clara, Marin \u00e8 candidata al Tony Award per la miglior attrice non protagonista in un musical. Dopo aver cantato in \"I Married an Angel\", \"Anyone Can Whistle\" e \"Out of This World\", Marin torna a Broadway nel 1998 con la produzione originale del \"Ragtime\" e per la sua performance viene nominata al Tony Award alla miglior attrice protagonista in un musical.\nIl 1999 le porta un altro successo con \"Kiss Me Kate\", a Broadway e a Londra, per cui viene candidata al Tony Award, al Drama Desk e al Laurence Olivier Award alla migliore attrice in un musical. Nel 2002 torna a recitare con Brian Stokes Mitchell, suo coprotagonista in \"Kate\" e \"Ragtime\", nel revival di Broadway di \"Man of La Mancha\", in cui interpreta Dulcinea/Aldonza.\nI primi anni del nuovo millennio la vedono impegnata in numerosi concerti, come quello di \"Passion\" (New York, 2004), \"On The Twentieth Century\" (New York, 2005), \"Kismet\" (New York, 2006) e \"Camelot\" (New York, 2008). Nel 2009 Marin interpreta il Blanche DuBois nella produzione del Massachusetts del dramma di Tennessee Williams \"Un tram che di chiama Desiderio\". Nello stesso anno ritorna a Broadway nel musical premio Pulitzer \"Next to Normal\", in cui sostituisce Alice Ripley nel ruolo di Diana. Nel 2010 recita in un'altra opera di prosa, \"ENRON\", per cui \u00e8 candidata al Drama League Award.\nNel 2012 interpreta la mamma di Carrie nel musical tratto dal romanzo di Stephen King ed \u00e8 candidata al Drama Desk Award, al Drama League Award, all'Outer Critics Circle Award e al Lucille Lortel Award per la migliore attrice non protagonista in un musical. Nel 2014 torna a Broadway nei panni della diva Helen Sinclair nella prima produzione del musical ispirato al film di Woody Allen \"Pallottole su Broadway\". Nel settembre 2015, Marin Mazzie ha annunciato ai fan di soffrire di cancro alle ovaie al quarto stadio e di essersi sottoposta a chemioterapia. Dall'aprile al giugno 2016 sostituisce Kelli O'Hara nel ruolo di Anna Leonowens nella produzione del Lincoln Center di \"The King and I\".\nSi spegne a New York il 13 settembre 2018, dopo una battaglia contro il cancro durata tre anni. In suo onore tutti i teatri di Broadway hanno spento le loro luci per un minuto il 21 settembre e nel 2019 ha ricevuto uno speciale Tony Award postumo.\nVita privata.\n\u00c8 stata sposata con l'attore Jason Danieley dal 1997 alla sua morte."}
{"id": "5278355", "revid": "547034", "url": "https://it.wikipedia.org/wiki?curid=5278355", "title": "Ted Irvine", "text": "Carriera.\nIrvine gioc\u00f2 a livello giovanile con due formazioni della propria citt\u00e0 natale. Al termine della stagione 1963-64 fu messo sotto contratto dall'organizzazione dei Boston Bruins, esordendo in National Hockey League quello stesso anno disputando un incontro. nelle stagioni successive gioc\u00f2 in prestito nella Central Hockey League conquistando due titoli consecutivi con gli Oklahoma City Blazers.\nNell'estate del 1967 in occasione dell'NHL Expansion Draft Irvine fu selezionato dai Los Angeles Kings, una delle sei nuove franchigie iscritte alla lega. Rimase a Los Angeles fino alla primavera del 1970 diventando titolare fisso in National Hockey League con 224 presenze e 113 punti ottenuti.\nPer cinque stagioni e mezza Irvine vest\u00ec la maglia dei New York Rangers, formazione con cui giunse al termine della stagione 1971-1972 fino alla finale della Stanley Cup. Nell'estate del 1975 lasci\u00f2 New York per trasferirsi ai St. Louis Blues, squadra con cui concluse la propria carriera da professionista dopo due stagioni.\nSi ritir\u00f2 definitivamente dall'attivit\u00e0 agonistica nel 1978 dopo una stagione trascorsa con una formazione amatoriale canadese. In totale Irvine gioc\u00f2 in NHL per undici stagioni, con 807 presenze e 371 punti."}
{"id": "5278358", "revid": "70181576", "url": "https://it.wikipedia.org/wiki?curid=5278358", "title": "Gruppo di Combattimento &quot;Legnano&quot;", "text": ""}
{"id": "5278359", "revid": "76963", "url": "https://it.wikipedia.org/wiki?curid=5278359", "title": "Dee Hoty", "text": "Dee ha recitato in numerosi musical, a Broadway e altrove, tra cui: \"The Will Rogers Follies\" (Broadway, 1991), \"The Best Little Whorehouse Goes Public\" (Broadway, 1994), \"Follies\" (New Jersey, 1998), \"Footloose\" (Broadway, 1999) e \"Gigi\" (2015). Dee \u00e8 stata nominata per tre volte al Tony Award alla miglior attrice protagonista in un musical.\nHa recitato in numerose serie televisive, tra cui \"Cos\u00ec gira il mondo\", \"Sentieri\" e \"Law &amp; Order.\""}
{"id": "5278365", "revid": "110157", "url": "https://it.wikipedia.org/wiki?curid=5278365", "title": "Void (informatica)", "text": "In gran parte dei linguaggi di programmazione derivati dal C e da Algol68, void \u00e8 un tipo di dato risultante da una funzione che non restituisce alcun valore al suo chiamante. Tipicamente, tali funzioni sono chiamate per eseguire un side-effect (ad esempio, per eseguire un sottoprocesso o modificare le variabili di istanza degli oggetti che vengono loro passati).\nI linguaggi C e C++ supportano anche il puntatore al tipo void (scritto codice_1). Variabili di questo tipo sono dette \"generic pointers\" (puntatori generici) e per essere dereferenziate debbono essere prima convertite in un altro tipo di dato.\nNella libreria Java codice_2 \u00e8 presente una classe non istanziabile di nome Void, contenente codice_3, oggetto rappresentante lo pseudo-tipo corrispondente alla keyword void."}
{"id": "5278366", "revid": "858648", "url": "https://it.wikipedia.org/wiki?curid=5278366", "title": "Ridi pagliaccio! (film 1928)", "text": ""}
{"id": "5278367", "revid": "76963", "url": "https://it.wikipedia.org/wiki?curid=5278367", "title": "Kathryn Grant", "text": "Biografia.\nNel 1957 spos\u00f2 l'attore e cantante Bing Crosby, di 30 anni pi\u00f9 anziano di lei, dal quale ebbe tre figli: Harry (1958), Mary (1959) e Nathaniel (1961). Il matrimonio dur\u00f2 fino alla morte di Crosby, avvenuta nel 1977.\nNel 2000 si rispos\u00f2 con Maurice W. Sullivan, con cui rimase fino al 2010, anno in cui lui mor\u00ec in un incidente stradale.\nEbbe una breve carriera cinematografica durante gli anni cinquanta, dapprima in ruoli secondari non accreditati. \u00c8 principalmente nota per aver recitato in \"Anatomia di un omicidio\" (1959) di Otto Preminger."}
{"id": "5278373", "revid": "339392", "url": "https://it.wikipedia.org/wiki?curid=5278373", "title": "Gruppo Esplorante 3\u00ba Cavalieri,", "text": ""}
{"id": "5278388", "revid": "767487", "url": "https://it.wikipedia.org/wiki?curid=5278388", "title": "Accidental Love", "text": "Accidental Love \u00e8 un film del 2015 diretto da David O. Russell, accreditato come Stephen Greene.\nIl soggetto del film si basa sul romanzo \"Sammy's Hill\" scritto da Kristin Gore (figlia di Al Gore). Gli interpreti principali del film sono Jessica Biel, Jake Gyllenhaal, Catherine Keener, James Marsden, Tracy Morgan e James Brolin.\nTrama.\nDopo un bizzarro incidente, alla giovane Alice Eckle rimane conficcato un chiodo nel cranio che le provoca delle forti e incontrollabili pulsioni sessuali. Per sensibilizzare l'opinione pubblica verso la sua \"disabilit\u00e0\" e i costi delle cure affrontate, Alice si reca a Washington. Qui incontra l'affascinante e ambizioso membro del congresso Howard Birdwell che sfrutter\u00e0 la condizione di Alice per la sua scalata politica.\nProduzione.\nIl film ha avuto una lavorazione travagliata. Le riprese del film sono iniziate nell'aprile 2008 con il titolo \"Nailed\". Nello stesso mese l'attore James Caan, che era stato ingaggiato per interpretare il ruolo di un uomo politico, ha abbandonato il progetto per \"divergenze creative\". La produzione \u00e8 stata ritardata e chiusa quattro volte nel corso del 2008, con il coinvolgimento del sindacato International Alliance of Theatrical Stage Employees per il mancato pagamento di cast e troupe.\nNel luglio 2010, quando il montaggio del film non era ancora ultimato, David O. Russell ha abbandonato definitivamente il film. Le scene mancanti sono state girate senza il coinvolgimento di Russell.\nDistribuzione.\nIl film \u00e8 stato distribuito negli Stati Uniti in video on demand il 10 febbraio 2015 e nelle sale cinematografiche il 20 marzo 2015, a sette anni di distanza dall'inizio delle riprese. In Italia \u00e8 stato distribuito il 4 giugno 2015."}
{"id": "5278391", "revid": "1573940", "url": "https://it.wikipedia.org/wiki?curid=5278391", "title": "Bharti Foundation", "text": "La Bharti Foundation \u00e8 il braccio filantropico della Bharti Enterprises, una conglomerata indiana con sede a New Delhi. Conduce programmi per l'istruzione gratuita per bambini e giovani disagiati con una focalizzazione speciale sulle ragazze. Il Satya Bharti School Program, iniziato nel 2006, \u00e8 il programma pi\u00f9 ambizioso della fondazione.\nL'organizzazione ha sede a Gurgaon, India, ed \u00e8 gestita da un comitato direzionale con 16 membri, inclusi i presidenti Sunil Bharti Mittal e Rakesh Mittal. Ha conquistato diversi premi per i suoi programmi di corporate social responsibility, fra cui: Global CSR Award, Asian CSR Award, The Indian Education Award e World Education Award."}
{"id": "5278398", "revid": "287204", "url": "https://it.wikipedia.org/wiki?curid=5278398", "title": "Chiara Holzl", "text": ""}
{"id": "5278402", "revid": "785863", "url": "https://it.wikipedia.org/wiki?curid=5278402", "title": "Era lei che lo voleva", "text": ""}
{"id": "5278403", "revid": "2218143", "url": "https://it.wikipedia.org/wiki?curid=5278403", "title": "Chiesa madre di San Nicol\u00f2 e del Santissimo Salvatore", "text": "La chiesa madre di San Nicol\u00f2 e del Santissimo Salvatore sorge a Militello in Val di Catania. \nStoria.\nEpoca aragonese - spagnola.\nPrimitiva chiesa madre e principale luogo di culto cittadino patrocinato dalle famiglie Barresi - Branciforte \u00e8 la Chiesa Madre San Nicol\u00f2 il Vecchio.\nIl lungo sciame sismico noto come \"Magnus Terremotus in terra Xiclis\" danneggia parzialmente il monumento che sar\u00e0 in pi\u00f9 riprese oggetto di lunghi cantieri di lavoro di ingrandimento e perfezionamento. Il polo monumentale fu totalmente distrutto dal terremoto del Val di Noto del 1693, progressivamente spogliato a partire dal XVIII secolo dei materiali da costruzione, degli arredi e delle opere d'arte, per la costruzione e abbellimento della nuova Matrice.\nEpoca borbonica.\nNel lungo frangente della ricostruzione fu la chiesa della Madonna della Catena a ricoprire le funzioni di chiesa madre, in seguito dalla chiesa di San Sebastiano. Il 6 dicembre del 1721, dopo 28 anni trascorsi dal tragico evento, fu posta la prima pietra della nuova fabbrica.\nEdificio dal profilo ampio e slanciato, edificato a partire dal 1721, in sostituzione dell'antica matrice (oggi detta San Nicol\u00f2 il Vecchio), aperta al culto nel 1740. Nel 1750 fu completato il primo ordine della facciata, progettato dall'architetto Girolamo Palazzotto, mentre nel 1765 furono realizzati il secondo ordine e il campanile con cupolino in stile orientale dal celebre architetto catanese Francesco Battaglia.\nEpoca contemporanea.\nSul finire del XIX secolo, fu ingrandita con la costruzione del transetto e dell'abside, nel 1904 fu sopraelevata la cupola su un alto tamburo con finestroni, prima opera in cemento armato della Sicilia orientale, alta 30 metri, il cui plastico per la sua originalit\u00e0 ricevette il primo premio all'Esposizione Internazionale di Parigi del 1900.\nDopo il sisma del 13 dicembre 1990, altrimenti noto come terremoto di Santa Lucia, la chiesa \u00e8 stata sottoposta a lunghi lavori di consolidamento strutturale e restauri.\nIl 28 giugno 2002 il monumento \u00e8 stato inserito da parte dell'UNESCO come patrimonio dell'umanit\u00e0.\nFacciata.\nIl prospetto tardo-barocco della chiesa, scandito da otto grandi paraste con alti basamenti e capitelli corinzi, comprende il portale centrale (recuperato dall'altare maggiore della vecchia matrice) con colonne binate e timpano ad arco spezzato e le due porte laterali, dette \"del sole\" e \"della luna\", sormontate da finestre a rosone.\nInterno.\nL'interno della chiesa, a croce latina, presenta tre navate divise da cinque arcate sorrette da dodici pilastri con capitelli ionici, decorate da raffinati stucchi settecenteschi ai quali si aggiungono nei pennacchi della cupola le statue dei quattro evangelisti, eseguiti dallo scultore catanese Giuseppe D'Arrigo. Nel 1950 furono realizzati gli affreschi della volta e dell'abside dal concittadino Giuseppe Barone, raffiguranti scene della vita di \"San Nicola\" e i \"Misteri gloriosi di Ges\u00f9\" - le \"Tre doti di San Nicol\u00f2\", \"Storia di San Nicol\u00f2\" e l'\"Apoteosi del Santissimo Salvatore\" - opere realizzate nella volta e nell'abside. \nMuseo.\nDal 1981 i locali sotterranei delle vecchie cripte cimiteriali della chiesa ospitano il Museo d'Arte Sacra di San Nicol\u00f2, importante istituzione museale che custodisce ed espone al pubblico notevoli opere d'arte e sacre suppellettili provenienti dalla chiesa madre e dalle sue chiese filiali."}
{"id": "5278410", "revid": "718859", "url": "https://it.wikipedia.org/wiki?curid=5278410", "title": "Exoletus", "text": "Exoletus \u00e8 un termine gergale della lingua latina, participio perfetto passivo del verbo \"exolescere\" che significa \"usurato/consumato con l'et\u00e0\". Nell'antica Roma il termine indicava generalmente una certa classe di maschi omosessuali, presumibilmente coloro che si dedicavano alla prostituzione maschile per professione in et\u00e0 adulta, anche se il suo significato preciso non \u00e8 ancora del tutto chiaro agli storici.\nNel suo saggio sulla morale sessuale intitolato \"Reati contro il proprio S\u00e9\", il filosofo britannico ottocentesco Jeremy Bentham ha fornito della parola la seguente definizione: Vi era un nome particolare indicante l'uomo che avesse avuto, oltre il breve periodo dell'adolescenza, la speranza di essere un oggetto del desiderio per una persona del suo stesso sesso. Erano chiamati exoleti. Nessun maschio dunque che avesse passato il breve periodo della giovinezza avrebbe potuto aspettarsi di trovare in qualche modo una qualsiasi reciprocit\u00e0 di affetto; egli deve essere stato odioso al ragazzo fin dall'inizio come nel breve tempo in cui era ragazzo lo era anche per lui. Gli oggetti di questo tipo di sensualit\u00e0 sarebbero quindi avvenuto solo nel campo della prostituzione comune.\nTuttavia, la parola a volte \u00e8 applicata anche agli stessi adolescenti, puberes exoleti, come avviene nella \"Historia Augusta\" 7.5.4.4. In un saggio sull'arte erotica romana, John Pollini ha sostenuto che il termine non era indicativo dell'et\u00e0, ma si riferiva a coloro che a forza di prostituirsi si erano fisicamente consumati, erano cio\u00e8 divenuti exoleti a causa delle frequenti penetrazioni anali (quindi come caratteristica precisa del sesso anale).\nJohn Boswell ha sostenuto che il termine \"exoletus\" distingue un prostituto attivo grezzo nell'aspetto e peloso da uno passivo effeminato, o catamite. Nell'articolo \"Some Myths and Anomalies in the Study of Roman Sexuality\" (Alcuni miti e anomalie della sessualit\u00e0 nell'antica Roma) pubblicato nel Journal of Homosexuality, James L. Butrica ha sostenuto che il termine non si riferiva necessariamente all'ambito della prostituzione.\nLa parola si ritrova in Seneca nelle Epistulae 95.24 e in Cicerone nelle \"Filippiche\" usata contro Marco Antonio per indicare i suoi ambigui comportamenti sessuali durante la giovent\u00f9, per essersi cio\u00e8 concesso in una maniera interessata ad altri uomini."}
{"id": "5278411", "revid": "287204", "url": "https://it.wikipedia.org/wiki?curid=5278411", "title": "Porcellana di Ansbach", "text": "Gi\u00e0 nel 1710 il margravio Guglielmo Federico di Brandeburgo-Ansbach aveva avviato una fabbrica di ceramica. Il suo successore Carlo Alessandro assunse maestranze provenienti da Meissen per iniziare nel 1757 a realizzare manufatti di porcellana a pasta dura. Dal 1763 la manifattura era ospitata nel castello di caccia di Bruckberg.\nDirettore della manifattura fu uno dei pi\u00f9 grandi modellatori e pittori della storia della porcellana, Johann Friedrich Kaendler, cugino del \"modellmeister\" di Meissen, ed ebbe fra gli artisti che vi lavorarono: il capo dei pittori J. M. Schollhammer, il pittore di paesaggi J. Stenglein e J. K. Gerlach che era arrivato ad Ansbach da Meissen nel 1759. la fabbrica di Ansbach produsse deliziosi servizi da tavola dipinti a soggetto naturalistico e delicati gruppi e statuine sempre pi\u00f9 sensibili al gusto di Berlino che a quello di Meissen. Realizz\u00f2 inoltre graziose figurine in stile rococ\u00f2.\nQuando il margraviato di Ansbach pass\u00f2 al neonato Regno di Baviera nel 1806, la manifattura fu privatizzata. Nel 1860 la stessa and\u00f2 in fallimento."}
{"id": "5278412", "revid": "22416", "url": "https://it.wikipedia.org/wiki?curid=5278412", "title": "Stazione di Cagliari Viale Bonaria", "text": ""}
{"id": "5278415", "revid": "4175", "url": "https://it.wikipedia.org/wiki?curid=5278415", "title": "ABB (Asea Brown Boveri)", "text": ""}
{"id": "5278417", "revid": "1123217", "url": "https://it.wikipedia.org/wiki?curid=5278417", "title": "Joseph Hieronymus Jean Baptiste Barla", "text": ""}
{"id": "5278418", "revid": "28592", "url": "https://it.wikipedia.org/wiki?curid=5278418", "title": "Santa Maria la Vetere", "text": ""}
{"id": "5278419", "revid": "287204", "url": "https://it.wikipedia.org/wiki?curid=5278419", "title": "Scarnafigi-Ruffia", "text": "Scarnafigi-Ruffia (\"Scarnafis e Ruf\u00eca\" in Piemontese) \u00e8 stato un comune italiano nella Provincia di Cuneo, in Piemonte.\nStoria.\nQuesto comune nacque nel 1928 con la fusione dei comuni di Ruffia e Scarnafigi e dur\u00f2 per tutto il periodo fascista sotto il Regno d'Italia. Gli ultimi anni d'esistenza di questo comune furono i primi dell'Italia Repubblicana. Cess\u00f2 d'esistere col Decreto Legislativo Presidenziale N. 345 del 29/03/1947.\nAmministrazione.\nLa sede del comune rest\u00f2 a Scarnafigi."}
{"id": "5278420", "revid": "28592", "url": "https://it.wikipedia.org/wiki?curid=5278420", "title": "San Nicol\u00f2 il Vecchio", "text": ""}
{"id": "5278421", "revid": "339392", "url": "https://it.wikipedia.org/wiki?curid=5278421", "title": "Esposizione Internazionale di Parigi del 1900", "text": ""}
{"id": "5278438", "revid": "486946", "url": "https://it.wikipedia.org/wiki?curid=5278438", "title": "Dalian Aerbin", "text": ""}
{"id": "5278439", "revid": "287204", "url": "https://it.wikipedia.org/wiki?curid=5278439", "title": "Ihor Platonov", "text": "Laureato in ingegneria, partecip\u00f2 al suo primo torneo di una certa importanza solo a 24 anni, quando si classific\u00f2 8\u00ba-9\u00ba con 6,5/13 nel campionato di Kiev del 1958. Nello stesso anno partecip\u00f2 al Campionato ucraino, classificandosi all'11\u00ba posto (vinse Juchym Heller). In seguito partecip\u00f2 a molti tornei di alto livello, tra cui cinque finali del Campionato sovietico.\nNel 1972 consegu\u00ec il titolo di Grande maestro dell'Unione Sovietica (\"\u0413\u0440\u043e\u0441\u0441\u043c\u0435\u0439\u0441\u0442\u0435\u0440 \u0421\u0421\u0421\u0420\"). Si ritir\u00f2 dalle competizioni nel 1984, dedicandosi all'attivit\u00e0 di istruttore. Nel novembre del 1994 trov\u00f2 due ladri nel suo appartamento di Kiev, che dopo una colluttazione lo uccisero."}
{"id": "5278442", "revid": "767487", "url": "https://it.wikipedia.org/wiki?curid=5278442", "title": "Pete Haycock", "text": "Ha iniziato la sua carriera come chitarrista, cantante e membro fondatore della Climax Blues Band.\nBiografia.\nInizia a suonare la chitarra all'et\u00e0 di 12 anni, e forma la sua prima band nel 1967. Nel 1968, dall'incontro con Derek Holt, fonda la Climax Blues Band."}
{"id": "5278445", "revid": "28592", "url": "https://it.wikipedia.org/wiki?curid=5278445", "title": "Santo Spiridione", "text": ""}
{"id": "5278446", "revid": "28592", "url": "https://it.wikipedia.org/wiki?curid=5278446", "title": "Vescovo di Bari", "text": ""}
{"id": "5278449", "revid": "106908", "url": "https://it.wikipedia.org/wiki?curid=5278449", "title": "Barone Acton", "text": "Barone Acton di Aldenham nella contea dello Shropshire \u00e8 un titolo appartenente alla paria del Regno Unito.\nStoria.\nIl titolo fu creato l'11 dicembre 1869 per il famoso storico e membro del parlamento liberale John Dalberg-Acton, VIII baronetto. Suo figlio, il secondo barone, fu un diplomatico e detenne anche incarichi minori nelle amministrazioni liberali di Henry Campbell-Bannerman e Herbert Henry Asquith. Nel 1919 assunse per decreto reale il cognome aggiuntivo di Lyon, che apparteneva a suo suocero. Suo figlio, il terzo barone, sold vendette la casa di famiglia nel 1947 e si stabil\u00ec in Rhodesia. Il quarto barone, che successe a suo padre nel 1989, perse il suo seggio alla Camera dei lord dopo il passaggio della House of Lords Act 1999. Tuttavia, il 17 aprile 2000 fu creato pari a vita come \"Barone Acton of Bridgnorth\" di Aldenham nella contea dello Shropshire. Di conseguenza, lord Acton fu in grado di ritornare alla Camera dei lord dove sedette fra i banchi del partito laburista. Al 2015 il titolo \u00e8 detenuto suo figlio, il quinto barone che \u00e8 succeduto ben 2010.\nIl \"rango di baronetto Acton\", di Aldenham nella contea dello Shropshire, fu creato fra i Baronetti d'Inghilterra il 17 gennaio 1644 per Edward Acton. Egli rappresentava Bridgnorth sia nel parlamento corto che nel parlamento lungo e fu un sostenitore di Carlo I durante la guerra civile. Suo figlio, il secondo baronetto, nipote, il terzo baronetto, e bisnipote, il quarto baronetto, sedettero tutti come parlamentari per Bridgnorth. Alla morte del figlio di quest'ultimo, il quinto baronetto, la linea del figlio maggiore del secondo baronetto si estinse.\nIl titolo fu ereditato dal cugino di secondo grado del defunto baronetto, che divenne il sesto baronetto. questi era figlio di Edward Acton, che si era trasferito a Besan\u00e7on in Francia come medico; Edward (di Besan\u00e7on) era figlio di un altro Edward, figlio di Walter, secondo figlio maschio di Sir Walter Acton secondo baronetto. Funse da primo ministro del regno di Napoli. Acton spos\u00f2 sua nipote Mary Anne Acton. Il loro secondo figlio maschio Charles Januarius Acton, noto come cardinale Acton, era un sacerdote di primo piano nella chiesa cattolica. Fu succeduto nel rango di baronetto dal figlio maggiore, il settimo baronetto. Nel 1832 spos\u00f2 Marie Louise Pelline von Dalberg, unica figlia ed erede di Emmerich Joseph von Dalberg, duca di Dalberg, un membro di un'antica famiglia aristocratica tedesca. Nel 1833 assunse per decreto reale il cognome Dalberg-Acton. Gli succedette il figlio, l'ottavo baronetto, che nel 1869 fu elevato al titolo di pari di barone Acton. Gli Acton divennero eredi del Marchesato di Groppoli in Toscana tramite la moglie del Duca Pellina Brignole-Sale.\nLa sede di famiglia era Aldenham Park, nei pressi Bridgnorth, Shropshire, che fu venduta nel 1947.\nAl 31 dicembre 2013 l'attuale baronetto non ha dimostrato con successo la sua successione e quindi non \u00e8 nell'Albo Ufficiale della Baronetage, con il rango di baronetto considerato dormiente.\nBaroni Acton (1869).\nL'erede presunto \u00e8 lo zio dell'attuale detentore il canonico the Hon. John Charles Lyon-Dalberg-Acton (nato nel 1943).&lt;br&gt;\nL'erede presunto dell'erede presunto \u00e8 suo fratello Hon. Robert Peter Lyon-Dalberg-Acton (nato nel 1946).&lt;br&gt;\nL'erede apparente dell'erede presunto dell'erede presunto \u00e8 suo figlio Christopher Richard Henri Lyon-Dalberg-Acton (nat nel 1977).&lt;br&gt;\nL'erede apparente dell'erede apparente dell'erede presunto dell'erede presunto \u00e8 suo figlio John Edward Roger Lyon-Dalberg-Acton (nato nel 2010)."}
{"id": "5278450", "revid": "287204", "url": "https://it.wikipedia.org/wiki?curid=5278450", "title": "Martin Schurig", "text": "\u00c8 stato il primo medico a occuparsi degli organi sessuali. \nHa lavorato a Dresda, ed \u00e8 diventato famoso per il suo \"Spermatologia Historico-Medica\", noto spesso semplicemente come as \"Spermatologia\", pubblicato in latino in 1720. Havelock Ellis ha spesso utilizzato i suoi lavori."}
{"id": "5278453", "revid": "836193", "url": "https://it.wikipedia.org/wiki?curid=5278453", "title": "Ferrovia Parma-Brescia", "text": ""}
{"id": "5278458", "revid": "729019", "url": "https://it.wikipedia.org/wiki?curid=5278458", "title": "Castello Barresi Branciforte", "text": "Il Castello Barresi-Branciforte di Militello in Val di Catania fu costruito agli inizi del XIV secolo, probabilmente su un preesistente fortilizio di et\u00e0 sveva.\nI Barresi.\nNel 1303 diviene signore di Militello il barone Abbo Barresi (o Abbone de Barresio, confermato nel feudo dal re Federico III di Sicilia nel 1308) ed \u00e8 a lui che viene tradizionalmente attribuita la costruzione del castello. A seguito dell'aumento della popolazione e del numero di abitazioni del \"casale\", nel 1337 il re Pietro II di Sicilia concede a Giovanni IV Barresi, succeduto al padre intorno al 1330, il privilegio di circondare di mura l'abitato includendovi all'interno il castello. Fu con la realizzazione di queste opere che Militello diventa una \"terra\" del Regno, ossia un centro abitato \"chiuso\", e quindi una citt\u00e0 con capacit\u00e0 fiscale e militare proprie. Il castello era addossato su un fianco al circuito delle mura e delimitato da un fossato sul lato Ovest. Sebbene di dimensioni minori, ricordava nell'impianto i castelli Maniace di Siracusa e Ursino di Catania. Presentava una pianta quadrata di circa 33 m di lato con ampia corte interna, con torri cilindriche merlate ai quattro vertici e, al centro del lato di ponente, un grande mastio quadrangolare adibito ad abitazione del signore. L'accesso principale al castello era dal lato Ovest dove si trovava la grande porta d'ingresso attrezzata di argani e saracinesca.\nFra storia e leggenda sembrano dipanarsi gli avvenimenti successivi. Nell'autunno del 1357 il castello di Militello ospit\u00f2 una riunione del parlamento siciliano che, su iniziativa di Artale Alagona, gran giustiziere del Regno e \"leader\" della parzialit\u00e0 catalana che controllava Catania e il Val di Noto, vi deliber\u00f2 la lotta a oltranza ai i nemici del re Federico IV di Sicilia. Nel 1410, al tempo della signoria del barone Antonio Barresi, la regina Bianca di Navarra, vedova del re Martino I di Sicilia (casa d'Aragona), vi avrebbe trovato ospitalit\u00e0 durante la sua fuga dal vecchio Bernardo Cabrera, conte di Modica e capitano di giustizia del Regno, che intendeva sposarla per impadronirsi cos\u00ec di tutta la Sicilia. Il Barresi, che era stato esiliato pochi anni prima da re Martino per ribellione, avendo appoggiato le ambizioni del Cabrera, volle in questo modo offrire prova di rinnovata fedelt\u00e0 alla casa d'Aragona. Nella notte fra il 26 e il 27 agosto 1473 il castello fu invece teatro di un delitto passionale che vide come protagonisti il barone di Militello Antonio Piero Barresi e sua moglie, donna Aldonza Santapau figlia del barone di Licodia. Accusata falsamente di adulterio dai due cognati, la nobildonna venne uccisa dal marito insieme al presunto amante, il segretario Pietro Caruso, detto \"bellopiede\" per la destrezza nella danza. La fosca vicenda ha alimentato nel corso dei secoli una ricca produzione letteraria e di racconti popolari sui drammi della gelosia siciliana.\nDurante la signoria dei Barresi il maniero sub\u00ec complessivamente diversi interventi, soprattutto dopo il terremoto del 1542 \u00abche provoc\u00f2 il crollo della torre quadrata chiamata \"di donna Aldonza\"\u00bb, \u00abarrecando danni anche alla porta principale. Da quel momento l'ingresso al castello avvenne dal muro di mezzogiorno\u00bb. Artefice degli interventi post terremoto fu il barone Carlo Barresi che govern\u00f2 il feudo dal 1528 al 1557.\nI Branciforte.\nIl 24 ottobre 1564 il barone di Militello Vincenzo Barresi, figlio di Carlo, fu insignito del titolo di marchese, ma alla sua morte (16 agosto 1567) e, in seguito al matrimonio fra Caterina Barresi (sorella ed erede di Vincenzo) e Fabrizio Branciforte principe di Butera e conte di Mazzarino, unico figlio di Giovanni Branciforte e di Dorotea Barresi, nel 1571, citt\u00e0 e fortezza passarono ai Branciforte, uno dei casati pi\u00f9 ricchi e importanti di tutta la Sicilia.\nIn questo periodo i pi\u00f9 significativi interventi sul castello si devono al marchese Francesco Branciforte (1575-1622) e alla consorte donna Giovanna d'Austria (figlia di Don Giovanni d'Austria e nipote dell'imperatore Carlo V d'Asburgo) che fra il 1602 e il 1622 (anno della morte improvvisa del principe) vi tennero una splendida corte circondandosi di una folta schiera di uomini di talento, fra i quali il poeta ed erudito Pietro Carrera. Don Francesco smantell\u00f2 il mastio per costruire una nuova ala a Sud chiamata la \"galleria\", con funzione abitativa e rappresentativa in linea con l'edilizia aristocratica del tempo, e la trasform\u00f2 in un luogo di cultura e di scienza. Vi fece infatti installare una biblioteca di 10.000 volumi, una tipografia giunta appositamente da Venezia (collocata poi nel vicino palazzo \"dei Leoni\"), una ricca armeria con una prestigiosa collezione di armature, una distilleria e una cavallerizza (le scuderie); vi istitu\u00ec due compagnie teatrali, e nel 1607 vi port\u00f2 l'acqua potabile, come testimonia la Fontana della Ninfa Zizza, decorata dallo scultore Giandomenico Gagini junior al centro della nuova corte Sud.\nLa \"galleria\" terminava in un ampio balcone (ancora esistente) sorretto da grandi mensole a intaglio dal quale si godeva (e si gode) una superba vista dell'agro militellese e dei monti Iblei fino a Buccheri e monte Lauro. Il Branciforte fece anche realizzare un artistico portale a decoro dell'ingresso principale del castello a mezzogiorno, non molto dissimile da quello realizzato nello stesso periodo per l'abbazia benedettina da lui fondata a Militello. In cima al portale era collocata una lapide (oggi dispersa) che recitava: \"D.O.M. Philippus III Hispaniarum et Siciliae Rex, Don Francisco Brancifortio et Joanna Austriaca principibus Petrapertiae et Militelli marchionibus Porta haec Oppidi vetustissima restituta et Bibliotheca vero erecta - MDCXVII\".\nNella seconda met\u00e0 del Seicento, Giuseppe Branciforte marchese di Militello, principe di Butera e conte di Mazzarino, abit\u00f2 il castello e lo abbell\u00ec ulteriormente con magnifiche stanze, gallerie e fontane. Il suo segretario e uomo di lettere Filippo Caruso ebbe a scrivere: \"non \u00e8 in Sicilia palazzo signorile pi\u00f9 comodo e pi\u00f9 bello\". Dopo la morte del principe Giuseppe (1675), sebbene i Branciforte abbiano mantenuto il feudo di Militello fino all'abolizione della feudalit\u00e0 (1812), nessun marchese abit\u00f2 pi\u00f9 il palazzo, preferendo la capitale Palermo ai loro feudi sparsi nell'isola.\nOggi.\nGravemente danneggiato dal catastrofico terremoto del 1693, negli anni del governo del marchese Carlo Maria Carafa Branciforte, il castello fu solo in parte riparato. Nel corso del '700 \u00e8 solo di rado utilizzato dai signori in occasione di qualche visita. A inizio '900 l'edificio, ormai abbandonato, \u00e8 stato diviso e venduto a privati che ne hanno ricavato abitazioni, alterandone l'insieme con superfetazioni o smantellamenti. Dell'imponente costruzione oggi rimangono soltanto: la porta d'ingresso alla corte Sud (detta \"Porta della Terra\", con riferimento al quartiere Terra Vecchia di cui il castello faceva parte), la fontana della Ninfa Zizza, due torri cilindriche con le sale adiacenti, i grandi vani del \"trappeto\" per la molitura delle olive, l'estremit\u00e0 Sud della \"galleria\" dove era collocata la biblioteca e qualche brano murario della cortina Nord. A Sud del castello, in asse con la Porta della Terra, sopravvive una delle porte secondarie delle mura medievali della citt\u00e0, la Porta del \"Bastione\"."}
{"id": "5278459", "revid": "436907", "url": "https://it.wikipedia.org/wiki?curid=5278459", "title": "Fortitude (serie televisiva)", "text": "Fortitude \u00e8 una serie televisiva britannica trasmessa da Sky Atlantic e dalla rete statunitense Pivot dal 29 gennaio 2015.\nSi tratta di un giallo ideato da Simon Donald e incentrato sull'investigazione di un omicidio in una fittizia cittadina della regione artica, con Stanley Tucci, Richard Dormer, Sofie Gr\u00e5b\u00f8l, Christopher Eccleston, Michael Gambon e Dennis Quaid tra i protagonisti.\nTrama.\nFortitude, fredda e tranquilla comunit\u00e0 delle isole Svalbard, situata sull'isola Spitsbergen e composta per lo pi\u00f9 da famiglie di minatori e ricercatori, pu\u00f2 vantarsi di non conoscere episodi di criminalit\u00e0. I suoi circa settecento abitanti sono meno numerosi degli orsi polari che popolano l'area, i quali rendono obbligatorio essere armati all'aperto, mentre la locale forza di polizia \u00e8 solita occuparsi esclusivamente di operazioni di ricerca e soccorso. Un giorno viene tuttavia sconvolta da un brutale omicidio. Ad indagare sull'inusuale evento \u00e8 lo sceriffo Dan Anderssen, con l'aiuto, poco gradito, del detective esperto Eugene Morton, appositamente arrivato nella cittadina da Londra.\nProduzione.\n\"Fortitude\" \u00e8 prodotta dalla casa di produzione indipendente inglese Fifty Fathoms, sussidiaria di Tiger Aspect Productions, di propriet\u00e0 della Endemol, per la rete televisiva britannica Sky Atlantic, della piattaforma pay BSkyB, e per la rete statunitense Pivot. La scenografia \u00e8 ispirata dalle isole Svalbard, situate a nord della Norvegia, ma la serie \u00e8 stata girata in Islanda e, in misura minore, nel Regno Unito; luogo principale delle riprese \u00e8 costituito dalla localit\u00e0 di Rey\u00f0arfj\u00f6r\u00f0ur.\nIl 9 aprile 2015 Sky ha rinnovato la serie per una seconda stagione di 10 episodi che \u00e8 stata trasmessa dal 26 gennaio 2017.\nIl 25 gennaio 2018, Sky annuncia una terza e ultima stagione composta da quattro episodi, che va in onda dal 6 dicembre 2018.\nTrasmissione internazionale.\nOltre che nel Regno Unito e negli Stati Uniti, il 29 gennaio l'edizione originale della fiction ha debuttato anche in Irlanda, Germania, Austria e Italia. L'edizione italiana va in onda dal 30 gennaio 2015 su Sky Atlantic.\nNel corso del 2015 l'esordio della serie \u00e8 stato programmato anche in Canada da Super Channel, in Australia da ABC, in Francia da Canal+, in Svezia da SVT, da TV2 in Danimarca, NRK in Norvegia, YLE in Finlandia, R\u00daV in Islanda, VRT in Belgio, Ale Kino+ in Polonia, yes in Israele e OTE in Grecia."}
{"id": "5278460", "revid": "486946", "url": "https://it.wikipedia.org/wiki?curid=5278460", "title": "FCF Rapid Lugano", "text": ""}
{"id": "5278462", "revid": "28592", "url": "https://it.wikipedia.org/wiki?curid=5278462", "title": "Castello di Militello", "text": ""}
{"id": "5278476", "revid": "767487", "url": "https://it.wikipedia.org/wiki?curid=5278476", "title": "Richard Berry (cantautore)", "text": "Biografia.\nRichard Berry, brillante e versatile cantante di R&amp;B e doo-wop, originario della Louisiana e principalmente attivo negli anni '50, \u00e8 conosciuto soprattutto come compositore e performer originale della canzone \"Louie Louie\", pubblicata nel 1957, reinterpretata poi da Otis Redding nel 1964. La canzone assurse a successo mondiale nel 1963 grazie a The Kingsmen, diventando uno dei pezzi pi\u00f9 registrati di tutti i tempi. Berry cedette preventivamente i diritti d'autore e non ricav\u00f2 nulla dal successo della canzone fino agli anni ottanta, in seguito a una complessa causa legale. Nel 1959 scrisse e pubblic\u00f2 \"Have Love, Will Travel\", ripresa in seguito dai Sonics e i Blues Brothers.\nCollabor\u00f2 con moltissimi gruppi doo-wop e close-harmony di Los Angeles negli anni cinquanta, compresi The Flairs e The Robins, ed Etta James."}
{"id": "5278477", "revid": "28592", "url": "https://it.wikipedia.org/wiki?curid=5278477", "title": "Castello di Militello in Val di Catania", "text": ""}
{"id": "5278478", "revid": "76963", "url": "https://it.wikipedia.org/wiki?curid=5278478", "title": "Ann Emery", "text": "Debutta nel West End nel musical \"Cats\", dove interpretava Jennyanydots. Ha lavorato in numerosi musical, tra cui \"70 Girls 70\" (touringlese, 1992), \"Into the Woods\" (Library Theatre, 1993), \"Follies\" (Londra, 1994), \"Martin Guerre\" (Londra, 1996), \"Hard Times\" (Londra, 2000) e \"My Fair Lady\" (Londra, Royal National Theatre, 2001). \nNel 2005 interpreta la Nonna di Billy Elliot nella produzione originale del musical di Elton John tratto dall'omonimo film del 2000 e resta nel cast fino al 2010; per la sua interpretazione vince il Whatsonstage Award alla migliore attrice non protagonista. Nel 2011 interpreta Mother Dear nel musical \"Betty Blue Eyes\", per cui viene nuovamente nominata al Whatsonstage Award alla migliore attrice non protagonista, senza per\u00f2 vincerlo. Nel dicembre 2011 torna ad interpretare la Nonna in \"Billy Elliot\" e resta con la compagnia fino all'8 novembre 2014, quando viene definitivamente sostituita da Gillian Elisa.\nNel 2010 ha ricevuto un premio alla carriera dalla British Music Hall Society. \u00c8 morta a Londra all'et\u00e0 di 86 anni."}
{"id": "5278480", "revid": "438678", "url": "https://it.wikipedia.org/wiki?curid=5278480", "title": "Richard Berry (cantante)", "text": ""}
{"id": "5278483", "revid": "1305772", "url": "https://it.wikipedia.org/wiki?curid=5278483", "title": "Organi della basilica di Sant'Alessandro in Colonna a Bergamo", "text": "Gli organi della basilica di Sant'Alessandro in Colonna a Bergamo sono due strumenti storici costruiti dai Serassi:\nStoria.\nGiuseppe I Serassi (1694-1760), originario di Grandola in Val Menaggio (provincia di Como) fond\u00f2 l'omonima ditta organaria a Bergamo agli inizi del XVIII secolo; i suoi immediati successori furono il figlio Luigi Andrea (1725-1799), coadiuvato anche dal fratello sacerdote Giovanni Battista (1727-1808) e il nipote Giuseppe II (1750-1817). Sotto la direzione di quest'ultimo, l'azienda acquis\u00ec un elevato standard qualitativo, specialmente in merito alla meccanica.\nTra il 1778 e il 1781, per la chiesa di Sant'Alessandro in Colonna in Bergamo, radicalmente restaurata in stile barocco tra il 1670 e il 1737, Giuseppe II Serassi costru\u00ec un grande organo a canne, caratterizzato dall'avere un corpo collegato alla consolle tramite una catenacciatura lunga 33 metri passante in un'apposita galleria sotto il pavimento del presbiterio: l'organaro stesso, all'atto di presentazione del progetto, si dichiar\u00f2 disposto di pagare di tasca propria l'innovativa trasmissione qualora avesse presentato dei problemi.\nQuesta invenzione ebbe molto successo, non solo in ambito organario: l'imperatore Ferdinando I d'Austria, impossibilitato a farlo di persona, invi\u00f2 degli esperti ad esaminare l'opera e, per decisione del Senato della Repubblica di Venezia, la ditta Serassi, a partire dal 1784 e per i quindici anni successivi, venne straordinariamente esentata dal pagamento dei dazi.\nSuccessivamente, lo strumento venne pi\u00f9 volte restaurato e modificato; fu oggetto di interventi di restauro nel 1807 e nel 1844 da parte della stessa ditta Serassi, nel 1855 da Giovanni Giudici e nel 1887 da Adeodato Bossi Urbani, che rimosse la meccanica sotterranea ed elettrific\u00f2 il corpo di sinistra. Contemporaneamente al loro ultimo intervento sull'organo maggiore, nel 1844, i Fratelli Serassi costruirono per la cappella della Madonna del Patrocinio un secondo organo di piccole dimensioni, che successivamente venne modificato secondo i canoni della Riforma ceciliana.\nL'organo maggiore \u00e8 stato oggetto di un importante restauro conservativo nel 1970 da parte della ditta Tamburini (\"opus 604\"), durante il quale venne ripristinata la trasmissione meccanica sotterranea, e successivamente, alla fine degli anni 1980, ad opera dello stesso organaro, venne installata una nuova consolle nell'abside, collegata ad un robot applicato alla consolle meccanica in cantoria che agiva sulla seconda e la terza tastiera, mentre il corpo di sinistra era collegato alla consolle Tamburini tramite la trasmissione elettrica di Bossi Urbani successivamente aggiornata; nel 2010, a causa di vari problemi della trasmissione elettrica, la consolle Tamburini \u00e8 stata scollegata e si \u00e8 tornati ad utilizzare esclusivamente quella originaria. Attualmente, a pi\u00f9 di quarant'anni dall'ultimo restauro, lo strumento necessita di un intervento di manutenzione straordinaria che ne garantisca la piena efficienza e funzionalit\u00e0.\nDescrizione.\nOrgano maggiore.\nSulle due cantorie ai lati del presbiterio, si trova l'organo a canne Serassi \"opus 193-194\", costruito tra il 1778 e il 1781; conta 59 degli 84 registri originari, per un totale di 3854 canne.\nLo strumento si articola in due corpi: sulla cantoria di destra si trovano le canne del \"Grand'Organo\" (terza tastiera), dell'\"Organo eco\" (seconda tastiera) e della relativa sezione del \"Pedale\"; sulla cantoria opposta, invece, vi sono quelle del \"Terzo organo\" (prima tastiera) e della relativa sezione del \"Pedale\". Entrambi sono racchiusi entro una cassa lignea con prospetto nel quale, tra due lesene corinzie lisce, si apre una grande nicchia, il cui catino \u00e8 decorato a cassettoni. La mostra di ciascun corpo \u00e8 formata da 19 canne di principale dell'ordine dei 16', con bocche \"a mitria\" allineate orizzontalmente.\nLa particolare meccanica che collega la consolle al \"Terzo organo\", \u00e8 lunga 33 metri e si sviluppa in parte orizzontalmente (nella galleria sotto il presbiterio, lunga circa 17 metri), in parte verticalmente (da e per la galleria sotterranea); restaurata da Tamburini nel 1970, si articola su tre livelli (tiranti della tastiera, della pedaliera e dei registri), con fili d'ottone sospesi a pendoli mobili.\nLa consolle \u00e8 situata sulla cantoria di destra, al centro della parte inferiore della cassa, sotto la mostra. \u00c8 a finestra e dispone di tre tastiere di 62 note (\"Do\"-\"Fa\") con controttava scavezza (non azionabile nel \"Terzo organo\", richiamante la prima ottava nell'\"Organo eco\" e reale nel \"Grand'Organo\") e pedaliera dritta di 27 note (\"Do\"-\"Re\"), con prima ottava cromatica ed estensione reale di 12 note (\"Do\"-\"Si\"), ad eccezione del registro \"Bombarde 16'\", reale fino a \"Si\". La registriera si sviluppa ai due lati della consolle su quattro colonne, secondo il seguente schema:\nDi seguito la disposizione fonica in base alla posizione dei comandi dei registri nelle quattro colonne della registriera:\nOrgano della cappella della Madonna del Patrocinio.\nNella cappella della Madonna del Patrocinio, situata alla sinistra dell'abside, con accesso dal transetto, si trova l'organo a canne Serassi \"opus 376\", costruito nel 1844.\nLo strumento \u00e8 situato sull'apposita cantoria posta sopra l'ingresso della cappella, accanto al \"Terzo organo\" (prima tastiera) dell'organo maggiore, ed \u00e8 a trasmissione integralmente meccanica. La sua consolle \u00e8 a finestra e dispone di un'unica tastiera di 50 note (\"Do\"-\"Fa\") con prima ottava scavezza e pedaliera a leggio di 18 note (\"Do\"-\"Fa\", ma le note reali sono solo le prime 12) con prima ottava cromatica estesa; i registri sono azionati da manette a scorrimento laterale poste su due colonne verticali alla destra del manuale, secondo il seguente ordine:\nPesantemente modificato in epoca novecentesca, l'organo Serassi della cappella della Madonna del Patrocinio versa attualmente in condizioni precarie e necessita pertanto di un restauro che lo riporti alla fisionomia originaria."}
{"id": "5278485", "revid": "287204", "url": "https://it.wikipedia.org/wiki?curid=5278485", "title": "Hermann Friedrich Teichmeyer", "text": "\u00c8 stato il suocero di Albrecht von Haller (1708\u20131777) e di Johann Andreas von Segner. \nIl genere botanico \"Teichmeyeria\" () sembra che prenda nome da lui, anche se le informazioni in proposito sono carenti.\n\u00c8 considerato sinonimo del genus \"Gustavia\".\nTeichmeyer \u00e8 stato professore di fisica sperimentale, medicina e botanica all'Universit\u00e0 di Jena. \u00c8 stato un pioniere di medicina forense. \u00c8 ricordato per la sua pubblicazione del 1723 intitolata \"Institutiones medicinae legalis vel forensis\", un'importante manuale di medicina forense, in seguito tradotto in tedesco."}
{"id": "5278488", "revid": "1855488", "url": "https://it.wikipedia.org/wiki?curid=5278488", "title": "Laura Osnes", "text": "\u00c8 stata nominata due volte al Tony Award alla miglior attrice protagonista in un musical: la prima volta per il musical \"Bonnie &amp; Clyde\" nel 2012, la seconda nel 2013 per il musical di Rodgers e Hammerstein \"Cinderella\". Pur non avendo vinto il Tony, la sua interpretazione nel ruolo di Cenerentola le vale il Drama Desk Award.\nHa interpretato diversi altri musical, tra cui \"Grease\", \"Anything Goes\", \"Pipe Dream\", \"Carousel, The Sound of Music\", \"L'opera da tre soldi\" e \"The Bandstand\".\nVita privata.\n\u00c8 sposata con il fotografo Nathan Johnson dal 2007."}
{"id": "5278489", "revid": "106908", "url": "https://it.wikipedia.org/wiki?curid=5278489", "title": "Batillo", "text": "Originario di Alessandria d'Egitto, chiamato a Roma da Augusto per allestire le feste sceniche da lui volute. Fu l'esecutore comico preferito di Gaio Cilnio Mecenate, che lo sponsorizzava ed il quale visse un noto sentimento amoroso nei confronti dell'artista.\nEgli viene spesso descritto in coppia con un certo Pylades di Cilicia, visto come epitome delle rappresentazioni derivanti dalla tragedia greca, mentre Batillo veniva considerato maestro in quelle della commedia latina: i seguaci di Batillo, che eccelleva nei ruoli comici, si chiamarono Bathylli, quelli di Pylades, che eccelleva nei ruoli tragici, si chiamarono Pyladi. Erano entrambi ex schiavi divenuti liberti e viene ad entrambi accreditato il merito di aver modernizzato la pantomima romana aggiungendo diverse forme di danza che spesso sono state descritte come ad alto contenuto di erotismo.\nDall'epitaffio di Batillo, ritrovato mutilo lungo la via Appia, si deduce che Caio Giulio Batillo fu un liberto di Augusto e che sopravvisse sia a lui che alla moglie Livia, divenendo onorato custode del tempio a loro dedicato sul colle Palatino.\nBattilo fond\u00f2 una scuola ed ebbe anche una certa influenza politica a Roma, talvolta con i propri sostenitori che si scontravano nelle strade con gli avversari. Un suo tentativo di plagio dell'opera poetica del contemporaneo e conoscente Publio Virgilio Marone \u00e8 attestata nella locuzione latina \"Sic vos non vobis\".\nSecondo Giovenale, le sue danze provocavano nelle matrone romane uno stato incontrollabile di frenesia sessuale.\nBathyllus appare nella edizione illustrata delle \"Satire\" di Giovenale, quella \"contro le donne\", ad opera di Aubrey Beardsley.\nRelazione amorosa con Mecenate.\nTacito negli \"Annali\" dice che l'imperatore Augusto aveva mostrato indulgenza nei confronti delle frequenti liti tra attori che scoppiavano per le strade \u00abper assecondare l'amico Mecenate sciolto d'amore nei confronti di Batillo\u00bb (\"dum Maecenati obtemperat effuso in amorem Bathylli\").\nOrazio nell'Epodo 14 accenna anch'egli alla forte passione che Mecenate provava nei confronti dell'attore: \u00abNon diversamente, dicono, per Batillo di Samo arse Anacreonte di Teo, che molto spesso pianse l'amore, improvvisando i versi, sul guscio cavo della lira. Tu stesso bruci, poveraccio.\u00bb (\"Non aliter Samio dicunt arsisse Bathyllo Anacreonta Teium, qui persaepe cava testudine flevit amorem non elaboratum ad pedem. Ureris ipse miser.\").\nMecenate aveva circa 50 anni quando Batillo ne aveva 30-35: un rapporto omosessuale tra uomini adulti quindi, ma profondamente condizionato dalla differenza di status sociale dei due."}
{"id": "5278491", "revid": "1318658", "url": "https://it.wikipedia.org/wiki?curid=5278491", "title": "Pelourinho", "text": "Pelourinho \u00e8 il quartiere storico restaurato di Salvador de Bahia, in Brasile. Dal 1985 fa parte della lista dei patrimoni dell'umanit\u00e0 dell'UNESCO.\nStoria.\nLetteralmente \"pelhorinho\" in portoghese significa il palo della gogna, dove gli schiavi venivano fustigati. Tale nome venne a Salvador dato prima alla piccola piazza triangolare nel cuore della citt\u00e0 dove si svolgevano le flagellazioni pubbliche, poi fin\u00ec per dare in nome a tutto il quartiere alto della citt\u00e0, corrispondente al nucleo storico dell'insediamento. \nDominante la citt\u00e0 portuale sottostante (alla quale \u00e8 collegato, oltre che da alcune ripide strade, dallo storico Elevador Lacerda), il Pelourinho venne costruito dai portoghesi con particolare impulso negli anni del boom coloniale, tra il XVIII e XIX secolo, quale centro residenziale, amministrativo e religioso della citt\u00e0. Abbandonato per buona parte del XX secolo, solo recentemente ha goduto di una serie di restauri che l'hanno riportato all'antico splendore, culminati con l'inserimento del sito nella lista UNESCO. \nNel Pelourinho vennero girate alcune scene del video di Michael Jackson \"They Don't Care About Us\" (1996). \nDescrizione.\nPelourinho si sviluppa attorno ad alcune piazze. Dall'Elevador Lacerda si raggiunge la terrazza della Pra\u00e7a Thom\u00e9 de Souza, oggi sede del nuovo Comune, un tempo situato nel vicino pal\u00e1cio Rio Branco. Questa piazza fu ricavata nel XIX secolo dalla demolizione del convento dei Gesuiti. Poco pi\u00f9 a nord Pra\u00e7a da S\u00e9, dove si affaccia il complesso della Misericordia, un tempo Santa Casa e oggi museo. Nelle immediate vicinanze lo slargo del Terreiro de Jesus, dove si affacciano la cattedrale, l'Universit\u00e0 (che ospita il Museo Afro-Brasileiro), la chiesa di San Pietro, quella del Terzo ordine Domenicano e, in una piazza contigua, la chiesa e convento di San Francesco, una delle chiese barocche pi\u00f9 significative dell'intero Brasile.\nNelle strade del quartiere, caratterizzate da palazzi storici spesso decorati dai vivaci colori delle facciate, si possono incontrare numerose istituzioni religiose e culturali: il Museu Abelardo Rodriguez, il Museu Tempostal, la Fondazione casa-museo di Jorge Amado, la chiesa del Terzo Ordine di San Francesco e quella di Nossa Senhora do Ros\u00e1rio dos Pretos. \nDal Largo do Pelourinho il quartiere sfuma in quello del Carmo (Carmine), caratterizzato da abitazioni pi\u00f9 modeste ma coloratissime nelle facciate, che prosegue in quello di Sant'Antonio \"Alem do Carmo\" (\"dietro il Carmine\"), alla fine del quale il Forte di Santo Ant\u00f4nio demarca la collina col la sua vista sul sottostante porto."}
{"id": "5278494", "revid": "36426", "url": "https://it.wikipedia.org/wiki?curid=5278494", "title": "Cattedrale di Salvador de Bahia", "text": ""}
{"id": "5278495", "revid": "751106", "url": "https://it.wikipedia.org/wiki?curid=5278495", "title": "Esametilene diisocianato", "text": "L'esametilene diisocianato \u00e8 un composto chimico organico appartenente alla classe degli isocianati. In particolare, si tratta di un isocianato alifatico. Viene prodotto in quantit\u00e0 relativamente ridotte, e costituisce, insieme al diisocianato di isoforone, il 3,4% del mercato mondiale degli isocianati (dato relativo all'anno 2000). Questo composto, come altri isocianati alifatici, viene utilizzato in applicazioni particolari, come rivestimenti smaltati resistenti all'abrasione e alla degradazione da radiazione ultravioletta. Simili propriet\u00e0 di resistenza favoriscono l'utilizzo di questo composto in vernici esterne per strutture aeronautiche.\nSintesi.\nL'esametilene diisocianato viene sintetizzato in due fasi:\nPropriet\u00e0 chimiche.\nLa molecola dell'esametilene diisocianato \u00e8 simmetrica e possiede due gruppi isocianato di eguale reattivit\u00e0."}
{"id": "5278499", "revid": "76963", "url": "https://it.wikipedia.org/wiki?curid=5278499", "title": "Nancy Opel", "text": "Nancy Opel \u00e8 nota soprattutto come interprete di musical a Broadway, tra cui \"Evita\", \"Sunday in the Park with George\", \"\", \"Anything Goes\", \"Triumph of Love\", \"Il violinista sul tetto, Cinderella\", \"Honeymoon in Vegas\" e \"The Drowsy Chaperone\". Nel 2001 la sua interpretazione del ruolo di Penelope Pennywise in \"Urinetown\" le vale una candidatura al Tony Award alla miglior attrice protagonista in un musical.\nHa recitato in diverse serie televisive, tra cui \"Law &amp; Order - Unit\u00e0 vittime speciali\" e \"Law &amp; Order - I due volti della giustizia\"."}
{"id": "5278507", "revid": "111460485", "url": "https://it.wikipedia.org/wiki?curid=5278507", "title": "Sar\u00e0 un bel souvenir", "text": " \nSar\u00e0 un bel souvenir \u00e8 un brano musicale scritto e cantato da Luciano Ligabue, pubblicato come terzo singolo estratto dall'album \"Lambrusco coltelli rose &amp; pop corn\" del 1991.\nIl brano.\nBallata pop che contiene nell'introduzione una citazione \"Amarcord\" (un'altra \u00e8 presente nell'introduzione di \"I \"ragazzi\" sono in giro\" nell'album Buon compleanno Elvis).\nRaramente eseguita nei concerti dal vivo, nonostante le richieste, a causa del problematico arrangiamento.\nIl video musicale.\nIl videoclip, diretto da Daniele Pignatelli, racconta una storia on the road e d'amore tra il cantautore e una ragazza (impersonata da un'attrice ritenuta erroneamente essere la moglie).\nOriginariamente disponibile solo in videocassetta sull'home video \"Videovissuti e videopresenti\" del 1993 \u00e8 stato in seguito incluso nei DVD \"Primo tempo\" del 2007 e \"Videoclip Collection\" del 2012, quest'ultimo distribuito solo nelle edicole.\nTracce.\n\"'Singolo 12\" promo mix\"' (WEA italiana, PROMO MIX 425). Datato 12.11.1991. Brano presente nel lato b del vinile. Sul lato A il singolo \"Lambrusco e Popcorn\""}
{"id": "5278512", "revid": "287204", "url": "https://it.wikipedia.org/wiki?curid=5278512", "title": "Kypello Ellados 1969-1970", "text": "La Coppa di Grecia 1969-1970 \u00e8 stata la 28\u00aa edizione del torneo. La competizione \u00e8 terminata il 28 giugno 1970. L'Aris Salonicco ha vinto il trofeo per la prima volta, battendo in finale il .\nPrimo turno.\nPassa automaticamente il turno:\nSedicesimi di finale.\nPassa automaticamente il turno:"}
{"id": "5278514", "revid": "287204", "url": "https://it.wikipedia.org/wiki?curid=5278514", "title": "Fondazione casa-museo di Jorge Amado", "text": "La Fondazione casa-museo di Jorge Amado (in portoghese \"Funda\u00e7\u00e3o Casa de Jorge Amado\") \u00e8 un'istituzione culturale e museo di Salvador de Bahia, situata nel Largo do Pelourinho.\nStoria e descrizione.\nJorge Amado non visse mai nel quartiere di Pelourinho (la sua vera casa in un'altra zona della citt\u00e0 dal 2014 \u00e8 pure sede di un museo), ma in questo distretto storico sono ambientati molti dei suoi romanzi che l'hanno reso noto in tutto il mondo.\nLa Fondazione \u00e8 stata aperta nel 1987 in un edificio coloniale dalla facciata azzurra. Nei quattro piani dell'esposizione permanente sono raccolti l'archivio dell'autore, un centro ricerche e un museo con i suoi oggetti personali e le copertine delle innumerevoli edizioni delle sue opere in tutto il mondo. Le lingue in cui \u00e8 stato tradotto Amado sono ricordate anche da un murale al piano terra, dove ne sono elencate pi\u00f9 di 60."}
{"id": "5278518", "revid": "767487", "url": "https://it.wikipedia.org/wiki?curid=5278518", "title": "Yossi", "text": "Yossi (La Storia di Yossi, \"Ha-Sippur Shel Yossi\", traslitterazione dell'ebraico \"\u05d4\u05e1\u05d9\u05e4\u05d5\u05e8 \u05e9\u05dc \u05d9\u05d5\u05e1\u05d9\") \u00e8 un film drammatico prodotto dallo Stato di Israele nel 2012, diretto da Eytan Fox. La pellicola \u00e8 il sequel di \"Yossi &amp; Jagger\". Ambientata dieci anni dopo la fine del primo film, segue la vita di Yossi, che non ha ancora superato la morte dell'amante.\nTrama.\nYossi ha quasi 34 anni e lavora come cardiologo in un ospedale di Tel Aviv. Non presta pi\u00f9 servizio nell'esercito e non ha ancora superato la morte di Jagger, avvenuta esattamente dieci anni prima. Spende tutte le sue energie nel lavoro e, quando non \u00e8 in servizio, passa il tempo a guardare pornografia gay.\nVarda, la madre di Jagger, si presenta in ospedale per una radiografia. Yossi fa finta di non riconoscerla, arrivando a negare esplicitamente di sapere chi sia la donna. Al termine della visita, le offre per\u00f2 un passaggio a casa. Durante il viaggio, Varda gli dice di aver avuto un figlio che \u00e8 stato ucciso in Libano, e gli mostra la sua foto.\nIn cerca di incontri sessuali, Yossi si iscrive a un sito web di \"dating\", utilizzando per\u00f2 una sua vecchia fotografia. Il suo primo appuntamento rimane deluso: Yossi \u00e8 visibilmente pi\u00f9 vecchio e pesante del ritratto su Internet. Incapace di rivelare la sua sessualit\u00e0 ai colleghi di lavoro, Yossi si ritrova a passare una serata con uno di loro, il bisessuale Moti. L'uomo vuole festeggiare il suo divorzio con una notte brava: rimorchia una ragazza e la porta da Yossi, nel tentativo di avere un rapporto a tre. Ma Yossi fugge e passa la notte in macchina.\nIl giorno dopo si reca da Varda, rivelando a lei e al marito la sua relazione con loro figlio. Varda non la prende bene, ma il marito ne \u00e8 toccato e permette a Yossi di dare un'occhiata alla camera di Jagger.\nYossi decide di lasciare Tel Aviv per una vacanza improvvisata nel sud, verso la costa del Sinai. Per strada incontra quattro giovani soldati che hanno perso il loro trasporto. Yossi d\u00e0 loro un passaggio all'hotel Eilat. I soldati lo invitano a rimanere con loro nell'hotel. Yossi s'interessa a Tom, uno dei quattro, che \u00e8 apertamente gay. Durante uno spettacolo della cantante Keren Ann, i due cominciano a parlare. Poi vanno sul lungomare e si baciano. Cercano di avere un rapporto sessuale, ma litigano, solo per riappacificarsi poco dopo.\nArrivati al Sinai, Tom dice che potrebbero rimanere l\u00ec insieme. Yossi accetta."}
{"id": "5278522", "revid": "461628", "url": "https://it.wikipedia.org/wiki?curid=5278522", "title": "Chiesa di Sant'Alessandro in Colonna", "text": ""}
{"id": "5278524", "revid": "8153", "url": "https://it.wikipedia.org/wiki?curid=5278524", "title": "Gwen Verdon", "text": "Biografia.\nGwen Verdon \u00e8 nota per le sue interpretazioni in numerosi musical a Broadway, che le hanno valso sei candidature al Tony Award e quattro vittorie, tra cui: \"Show Boat\" (1949), \"Can-Can\" (1954), \"Damn Yankees\" (1956), \"New Girl in Town\" (1958), \"Redhead\" (1959), \"Sweet Charity\" (1966) e \"Chicago\" (1976).\n\u00c8 stata molto attiva anche in campo cinematografico ed \u00e8 nota per film quali \"Damn Yankees!\" (1958), \"Alice\" (1990) e \"La stanza di Marvin\" (1996), per cui \u00e8 stata candidata al Screen Actors Guild Award per la migliore attrice non protagonista.\nIn ambito televisivo \u00e8 apparsa in \"M*A*S*H\", \"Walker Texas Ranger\" e \"Il tocco di un angelo\".\nGwen Verdon \u00e8 stata sposata due volte: la prima nel 1942 con James Henaghan (da cui divorzi\u00f2 nel 1947) e la seconda con il coreografo Bob Fosse (dal 1960 fino alla morte di lui, avvenuta nel 1987). Dal secondo matrimonio ha avuto una figlia, Nicole Fosse."}
{"id": "5278525", "revid": "180559", "url": "https://it.wikipedia.org/wiki?curid=5278525", "title": "Stazione di Cagliari (disambigua)", "text": "Col termine \"stazione di Cagliari\" ci si pu\u00f2 riferire alle seguenti stazioni ferroviarie:"}
{"id": "5278527", "revid": "1363832", "url": "https://it.wikipedia.org/wiki?curid=5278527", "title": "Museu Tempostal", "text": "Il Museu Tempostal \u00e8 un museo storico e postale situato in \"Rua Gregorio Matos\" 33, nel quartiere di Pelourinho a Salvador de Bahia.\nStoria e descrizione.\nFondato da Ant\u00f4nio Marcelino, espone in un edificio coloniale storico una parte della sua collezione di 30.000 cartoline e fotografie d'epoca, risalenti per lo pi\u00f9 al XIX e al XX secolo. L'esposizione di cartoline antiche, spesso riprodotte a dimensione ingrandita, permette di ripercorrere lo sviluppo e la storia della citt\u00e0 negli ultimi due secoli.\nSono presenti anche alcune cartoline Belle \u00c9poque dipinte e riproducenti affiches turistiche, alcune dotate addirittura di ricami e pizzi, altre acquarellate a mano."}
{"id": "5278528", "revid": "858648", "url": "https://it.wikipedia.org/wiki?curid=5278528", "title": "Ridi pagliaccio!", "text": ""}
{"id": "5278530", "revid": "287204", "url": "https://it.wikipedia.org/wiki?curid=5278530", "title": "Hudson Super Six", "text": "La Super Six \u00e8 un'autovettura prodotta dalla Hudson dal 1917 al 1928, nel 1933 e dal 1940 al 1951. I tre modelli, a dispetto del nome, erano molto differenti tra loro. \nStoria.\nLa Super Six era caratterizzata da un motore a sei cilindri. Dopo essere stata prodotta dal 1917 al 1928, fu reintrodotta nel 1933. Questa nuova Super Six era completamente differente dall'omonimo modello precedente. Nel 1940 venne lanciata sui mercati una nuova Super Six, anch'essa profondamente diversa dai modelli omonimi antenati. La produzione si interruppe nel 1941 con lo scoppio della seconda guerra mondiale, per poi riprendere nel 1946 a conflitto terminato e terminare definitivamente nel 1951. Nell'ultimo anno di produzione, la vettura fu denominata \"Super Custom Six\".\nLa prima serie: 1917\u20131928.\nIl modello fu introdotto nel gennaio 1916 per il model year 1917. Sostitu\u00ec la Six-40, la Six-54 e la G-Serie. La Super Six fu disponibile per il pubblico nel luglio 1916. Il modello montava un motore a sei cilindri da 4.736 cm\u00b3 di cilindrata avente un alesaggio di 88,9\u00a0mm e una corsa di 127\u00a0mm. Questo propulsore erogava 76 CV di potenza. Il cambio era a tre rapporti, mentre la trazione era posteriore. I freni erano meccanici e agivano sulle ruote posteriori.\nLa carrozzeria era berlina quattro porte o phaeton due porte. Il modello fu oggetto di aggiornamenti nel 1919, nel 1920 e nel 1921. Nel 1924 l'interasse pass\u00f2 da 3.188\u00a0mm a 3.239\u00a0mm. Nel 1927 la Super Six fu rivista completamente. Il motore fu potenziato a 92 CV, la meccanica fu aggiornata ed l'interasse pass\u00f2 da 2.997\u00a0mm a 3.235\u00a0mm. I freni ora agivano sulle quattro ruote. I modelli a passo corto raggiungevano la velocit\u00e0 massima di 160\u00a0km/h. Sempre nel 1927, una Super six vinse la 1000 Miglia in Culver ad una velocit\u00e0 media di oltre 120\u00a0km/h.\nNel 1928 il passo fu portato a 3.010\u00a0mm. Nonostante le vendite, che furono buone, fu deciso, sempre nel 1928, di far uscire di produzione il modello dopo 12 anni di commercializzazione durante i quali furono assemblati 524.919 esemplari. La Super Six, infatti, rispetto alla concorrenza, era diventata datata. L'anno successivo fu infatti sostituita dalla Greater Hudson. \nUna Hudson Six action del 1926 \u00e8 l'automobile, modificato a cargo, con cui nel film \"Furore\" la famiglia Joad intraprende il suo lungo e drammatico viaggio della speranza dall' Oklahoma alla California lungo la Route 66.\nLa seconda serie: 1933.\nNel 1933 la Super Six fu introdotta nuovamente. Il modello montava un motore a sei cilindri da 3.164\u00a0cm\u00b3 di cilindrata avente un alesaggio da 74,6\u00a0mm e una corsa da 120,7\u00a0mm. Questo propulsore erogava, a seconda della versione, 73\u00a0CV o 80 CV. Era disponibile in versione a due o quattro porte. Usc\u00ec di produzione gi\u00e0 l'anno successivo. La Hudson decise infatti di offrire, nel 1934, solo modelli con motore a otto cilindri. Questa situazione rest\u00f2 tale fino al 1935, quando la casa automobilistica statunitense introdusse un nuovo modello con propulsore a sei cilindri, la Big Six. \nLa terza serie: 1940\u20131951.\nLa Super Six fu reintrodotta nel 1940 insieme ad un altro modello con motore a sei cilindri, la DeLuxe Six. La Super Six era dotata di un motore a sei cilindri da 3.474\u00a0cm\u00b3 di cilindrata avente un alesaggio da 76,2\u00a0mm e una corsa da 127\u00a0mm. Questo propulsore erogava 102 CV. Il cambio era a tre rapporti con leva sullo sterzo, mentre la trazione era posteriore. Le sospensioni erano indipendenti e i freni erano idraulici sulle quattro ruote.\nNel 1941 l'interasse pass\u00f2 da 2.997\u00a0mm a 3.073\u00a0mm. La produzione si interruppe temporaneamente nel febbraio del 1942 a causa dello scoppio della seconda guerra mondiale. L'assemblaggio della Super Six riprese nel 1946, a conflitto terminato. Gli esemplari postbellici erano caratterizzati da una nuova calandra. Nel 1947 e nel 1948 il modello fu oggetto di aggiornamenti. Nel 1948 il passo fu allungato da 2.997\u00a0mm a 3.150\u00a0mm. Nell'occasione, fu introdotto un nuovo motore da 4.293\u00a0cm\u00b3 di cilindrata avente un alesaggio da 90,5\u00a0mm e una corsa da 111,1\u00a0mm. Questo propulsore erogava 121 CV, potenza che crebbe nel 1950 a 123 CV. Nel 1951, suo ultimo anno di produzione, fu aggiornata la calandra. Nell'ultimo anno di produzione, la vettura fu denominata \"Super Custom Six\"."}
{"id": "5278550", "revid": "767487", "url": "https://it.wikipedia.org/wiki?curid=5278550", "title": "L'arte del karate", "text": "L'arte del karate (\"The Karate Guard\") \u00e8 un film del 2005 diretto da Joseph Barbera e Spike Brandt. \u00c8 l'ultimo cortometraggio animato della serie \"Tom &amp; Jerry\", prodotto dalla Warner Bros. Animation e uscito in forma limitata nei cinema di Los Angeles il 27 settembre 2005, per poi venire trasmesso su Kids' WB l'8 ottobre. Fu l'ultima produzione a cui Barbera lavor\u00f2 come regista e sceneggiatore, l'ultimo film cinematografico a cui prese parte e l'ultima produzione cinematografica su Tom e Jerry. Per il lavoro effettuato in questo film, Spike Brandt ricevette nel 2006 una nomination all'Annie Award per la migliore animazione dei personaggi.\nTrama.\nTom viene svegliato dagli allenamenti di Jerry, che si sta addestrando nel karate. A Jerry appare il suo spirito guida, l'antico saggio, che lo informa che ha completato l'addestramento e gli chiede se \u00e8 pronto ad affrontare Tom. Jerry annuisce e va a combattere contro Tom, venendo per\u00f2 sconfitto subito. L'antico saggio riappare e, vedendo Jerry in difficolt\u00e0, gli d\u00e0 un gong per richiamare Momosolo, un grosso bulldog che lo protegger\u00e0 ogni volta che ne avr\u00e0 bisogno. Cos\u00ec, tutte le volte che Tom tenta di catturarlo, Jerry suona il gong e richiama Momosolo, il quale si dimostra molto violento nei confronti del gatto.\nTom si accorge quindi di aver bisogno di rinforzi e chiama la compagnia di derattizzazione I Magnifici Quattro, in cui Butch \u00e8 a capo di altri tre gatti. I quattro felini arrivano alla casa di Tom e Jerry armati di pistole da paintball. Tuttavia esse non sono abbastanza efficaci contro Momosolo, che usa Tom come palla da bowling per sgominare I Magnifici Quattro. Jerry e Momosolo stanno infine guardando in TV la banda di gatti sconfitta e mangiando pop corn. Quando li finiscono il topo usa il gong per chiamare Tom che, diventato servo dei due, ne porta ancora e bacia il piede di Momosolo.\nEdizioni home video.\nIn Italia il corto \u00e8 stato distribuito direttamente in DVD il 7 dicembre 2010, nel secondo disco della raccolta \"Tom &amp; Jerry Deluxe Anniversary Collection\"."}
{"id": "5278553", "revid": "22475", "url": "https://it.wikipedia.org/wiki?curid=5278553", "title": "Amanita gioiosa", "text": "Amanita gioiosa () \u00e8 un fungo basidiomicete della famiglia delle Amanitacee..\nDescrizione.\nCappello.\nIl cappello \u00e8 di dimensioni di 7\u201314\u00a0cm, prima globoso, poi convesso, e infine piano e a volte depresso al centro a maturit\u00e0. La cuticola varia dal colore bruno-giallino fino al crema-burro ed \u00e8 ornata da placche biancastre.\nLamelle.\nLe lamelle sono bianche, fitte, libere, uguali, con lamellule e taglio seghettato\nGambo.\nIl gambo \u00e8 alto 6\u201312\u00a0cm, ha un diametro di 1,5\u20132\u00a0cm, \u00e8 robusto, subcilindrico. La superficie \u00e8 glabra e bianca. Termina con una base napiforme. La volva \u00e8 submarginata, formata da piccoli avanzi aderenti alla base del gambo. L'anello \u00e8 submembranaceo e fugace.\nGleba.\nLa gleba \u00e8 bianca, soda, con odore non significativo e senza sapore.\nCaratteri microscopici.\nIl velo generale \u00e8 formato da sferociti misti a ife filamentose. Anse di anastomosi presenti.\nSubglobose, non amiloidi. Dimensioni: 9-11x6,5-8\u00a0\u00b5m.\nDistribuzione e habitat.\nQuesto fungo cresce nei boschi, sotto i cisti e gli eucalipti, in area mediterranea. Fruttifica in autunno e in primavera.\nCommestibilit\u00e0.\nCommestibilit\u00e0 sconosciuta per la sua rarit\u00e0."}
{"id": "5278554", "revid": "28592", "url": "https://it.wikipedia.org/wiki?curid=5278554", "title": "Chiesa di Santa Maria la Vetere", "text": ""}
{"id": "5278555", "revid": "1363832", "url": "https://it.wikipedia.org/wiki?curid=5278555", "title": "Museu afro-brasileiro", "text": "Il Museu afro-brasileiro (in italiano \"Museo afro-brasiliano\") \u00e8 un museo storico e artistico situato nell'edificio dell'Universit\u00e0, in Terreiro de Jesus, nel quartiere di Pelourinho a Salvador de Bahia.\nStoria e descrizione.\nIl museo, di dimensione medio-piccole, ospita una collezione di fotografie, oggetti e opere d'arte legati alla presenza africana nello Stato di Bahia. A partire dai manufatti delle zone di origine della comunit\u00e0 brasiliana (soprattutto dell'Angola e della Nigeria), il museo traccia una storia della deportazione degli schiavi e della sopravvivenza della loro cultura nella religione del Candombl\u00e9, particolarmente viva, tuttora, nello Stato di Salvador.\nIl pezzo forte della collezione \u00e8 la collezione delle 27 incisioni in legno a grandezza naturale degli Orix\u00e1s, gli dei africani, rappresentati con un'accurata descrizione delle loro insegne e attributi, ciascuno legato a una particolare attivit\u00e0 umana. I rilievi sono il capolavoro dello scultore argentino naturalizzato brasiliano Caryb\u00e9.\nAl piano inferiore, il museo ospita le collezioni del Museu de Arqueologia ed Etnologia da Universidade Federal da Bahia, con collezioni legate all'archeologia a Salvador (per esempio connessa ai resti del demolito convento gesuita in Pra\u00e7a da S\u00e9) e all'etnologia delle popolazioni indigene del Brasile."}
{"id": "5278556", "revid": "28592", "url": "https://it.wikipedia.org/wiki?curid=5278556", "title": "Chiesa di Santa Maria La Vetere (Militello in Val di Catania)", "text": ""}
{"id": "5278557", "revid": "126257", "url": "https://it.wikipedia.org/wiki?curid=5278557", "title": "Hudson Super Custom Six", "text": ""}
{"id": "5278559", "revid": "287204", "url": "https://it.wikipedia.org/wiki?curid=5278559", "title": "Federazione pallavolistica di Nauru", "text": "La Federazione nauruana di pallavolo (eng. \"Nauru Volleyball Association\", NVA) \u00e8 un'organizzazione fondata per governare la pratica della pallavolo a Nauru.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1951."}
{"id": "5278561", "revid": "36426", "url": "https://it.wikipedia.org/wiki?curid=5278561", "title": "Chiesa di Santa Maria la Vetere (Militello in Val di Catania)", "text": "La Basilica di Santa Maria la Vetere sorge a Militello in Val di Catania, ed \u00e8 monumento nazionale.\nStoria.\nFu edificata dai Normanni intorno al 1090, dopo aver strappato queste contrade al dominio saraceno. Il sito non fu scelto a caso, in quanto il primitivo edificio fu impostato in prossimit\u00e0 di un luogo sacro pi\u00f9 antico, un cimitero cristiano di et\u00e0 tardoantica o altomedievale. La presenza di questo cimitero avvalorerebbe le notizie delle fonti diplomatiche (anno 1115) che ricordano la riedificazione di un tempio distrutto dai Saraceni da parte del gran conte Ruggero d'Altavilla. Sin dalla fondazione esercit\u00f2 la cura delle anime come chiesa sacramentale del borgo, in particolare per il gruppo etnico di provenienza normanna e lombarda di lingua latina, e in essa i feudatari del luogo esercitarono il diritto di patronato concesso dall'istituto dell'Apostolica Legazia di Sicilia. Distrutta e riedificata pi\u00f9 volte nel corso dei secoli (disastroso fu l'incendio del 1618), in forme sempre pi\u00f9 ampie e monumentali, sub\u00ec l'ultima parziale distruzione a causa del terremoto del 1693. Spogliata di molti elementi architettonici, che servirono alla costruzione in altro sito della nuova basilica di Santa Maria della Stella, fu riadattata al culto grazie al tamponamento delle arcate della navata meridionale, unica superstite.\nIl sarcofago di Blasco II Barresi, barone di Militello, notevole monumento di gusto gotico recentemente attribuito a Domenico Gagini, realizzato intorno agli anni '70 del '400, era collocato in questo luogo di culto.\nDescrizione.\nConserva oggi: tracce di affreschi riferibili alle fasi edilizie pi\u00f9 antiche; capitelli e fregi medievali, tra i quali alcuni in stile anglo-normanno; una camera con volta a crociera costolonata e porta con fasci di colonnine del '400; un magnifico portale policromo in stile gotico con un ricco ciclo di sculture realizzato nella seconda met\u00e0 del '400 e rimaneggiato a inizio '500 forse da Antonello Gagini, sormontato da un protiro sostenuto da leoni stilofori; pilastri e finestroni incorniciati da cariatidi a seno nudo in stile manieristico, e alcune ornatissime cappelle gentilizie in pietra policroma arricchite da colonne tortili del XVII secolo. In fondo all'unica navata superstite \u00e8 collocata una bella statua in pietra di scuola gaginesca raffigurante Santa Maria della Provvidenza della met\u00e0 del '500. All'interno, come all'esterno, si trova un complesso di sepolture e ipogei di epoche diverse (dall'et\u00e0 tardo-romana all'et\u00e0 moderna), fra cui un oratorio rupestre con croci e simboli templari (detto \"Cripta dello Spirito Santo\"), e una vasca battesimale circolare, anch'essa con croce templare pomata, testimone della funzione parrocchiale che la chiesa esercit\u00f2 sin dal XII secolo. Al lato di Nord-Est, si trovano le rovine della torre/dongione normanna (XII sec.), che costituiva insieme alla chiesa un unico complesso edilizio di tipo castrale, nucleo originario del borgo medievale di Militello."}
{"id": "5278563", "revid": "729019", "url": "https://it.wikipedia.org/wiki?curid=5278563", "title": "Federazione pallavolistica del Nepal", "text": "La Federazione nepalese di pallavolo (eng. \"Nepal Volleyball Association\", NVA) \u00e8 un'organizzazione fondata per governare la pratica della pallavolo in Nepal.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1980."}
{"id": "5278564", "revid": "1573940", "url": "https://it.wikipedia.org/wiki?curid=5278564", "title": "Stiphropus", "text": "Stiphropus \u00e8 un genere di ragni appartenente alla famiglia Thomisidae.\nDistribuzione.\nLe 20 specie note di questo genere sono state rinvenute in Africa subsahariana, Asia centrale e meridionale (rispettivamente 12, 2 e 6 specie): la specie dall'areale pi\u00f9 vasto \u00e8 la \"S. drassiformis\", reperita in alcune localit\u00e0 dell'Africa orientale e meridionale\nTassonomia.\nNon sono stati esaminati esemplari di questo genere dal 2011.\nA gennaio 2015, si compone di 20 specie:"}
{"id": "5278565", "revid": "62004", "url": "https://it.wikipedia.org/wiki?curid=5278565", "title": "Francesca Cauz", "text": "Carriera.\nNata a Conegliano ma originaria di San Fior, \u00e8 figlia dell'ex nazionale di ciclocross Giorgio Cauz. Comincia a gareggiare nella categoria G2 con il Veloce Club di San Vendemiano, mentre nei due anni da Junior (2009-2010) e l'anno da Under-21 veste la maglia del G.S. Verso L'Iride di Conegliano.\nNel 2012 esordisce nella categoria Elite con il team trevigiano Fassa Bortolo-Servetto (Top Girls), diretto da Lucio Rigato; nello stesso anno si classifica trentatreesima al Giro d'Italia, venendo poi convocata in Nazionale per la prova in linea Elite dei campionati del mondo di Valkenburg.\nNel 2013 \u00e8 protagonista al Giro d'Italia: si piazza infatti seconda nella tappa del Monte Beigua e terza in quella di San Domenico di Varzo, conclude al settimo posto in classifica generale e vince la graduatoria delle giovani dopo aver anche vestito per quattro giorni la maglia bianca. Nello stesso anno si classifica settima al Tour de l'Ard\u00e8che e terza, nonch\u00e9 miglior scalatrice, al Giro della Toscana; convocata ancora in Nazionale per la gara in linea Elite dei campionati del mondo in Toscana, chiude al ventiquattresimo posto.\nDopo un 2014 privo di particolari acuti, per la stagione 2015 lascia la Top Girls e si trasferisce tra le file della formazione veronese AL\u00c9-Cipollini: durante l'anno si piazza sesta ai campionati nazionali in linea a Superga e sedicesima al Giro d'Italia. Nel giugno 2016 interrompe l'attivit\u00e0 e il contratto con la squadra per prendersi una pausa di riflessione; torna alle competizioni di cross in novembre, e nel febbraio 2017 viene messa sotto contratto dal team UCI pistoiese Giusfredi-Bianchi per gareggiare su strada."}
{"id": "5278567", "revid": "729019", "url": "https://it.wikipedia.org/wiki?curid=5278567", "title": "Federazione pallavolistica della Nuova Zelanda", "text": "La Federazione neozelandese di pallavolo (eng. \"Volleyball New Zealand\", VNZ) \u00e8 un'organizzazione fondata per governare la pratica della pallavolo in Nuova Zelanda.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1970."}
{"id": "5278573", "revid": "599013", "url": "https://it.wikipedia.org/wiki?curid=5278573", "title": "Carlos Manuel Guedes dos Santos", "text": "Caratteristiche tecniche.\n\u00c8 un difensore centrale che pu\u00f2 giocare anche sulla fascia mancina."}
{"id": "5278579", "revid": "767487", "url": "https://it.wikipedia.org/wiki?curid=5278579", "title": "Ripari", "text": "Ripari - Buzzi era una nobile famiglia cremonese.\nIl nome \u201cRipari\u201d pare derivare dalla denominazione della tassa che l'imperatore Carlo Magno aveva concesso al vescovo di Cremona, il cosiddetto ripatico del Po. Il ripatico era la tassa di approdo lungo le sponde cremonesi del Po riscossa fin dal 1032 dalla famiglia Ripari su infeudazione dell'allora vescovo Ubaldo, giusto messaggio \"Monumenta Ecclesiae Cremonensis\". Il feudo, comprendente i territori connessi a questo privilegio era detto \"Tolomeo.\" La nobile famiglia vanta tra i suoi elementi di spicco:"}
{"id": "5278581", "revid": "287204", "url": "https://it.wikipedia.org/wiki?curid=5278581", "title": "Federazione pallavolistica di Niue", "text": "La Federazione niueana di pallavolo (eng. \"Niue Island Volleyball Association\", NIVA) \u00e8 un'organizzazione fondata per governare la pratica della pallavolo a Niue.\nOrganizza il campionato maschile e femminile, e pone sotto la propria egida la selezione maschile e femminile.\nHa aderito alla FIVB nel 1964."}
{"id": "5278585", "revid": "287204", "url": "https://it.wikipedia.org/wiki?curid=5278585", "title": "Federazione pallavolistica delle Isole Marianne Settentrionali", "text": "La Federazione mariannense di pallavolo (eng. \"Northern Mariana Islands Volleyball Federation\") \u00e8 un'organizzazione fondata per governare la pratica della pallavolo nelle Isole Marianne Settentrionali.\nOrganizza il campionato maschile e femminile, e pone sotto la propria egida la selezione maschile e femminile.\nHa aderito alla FIVB nel 1986."}
{"id": "5278586", "revid": "287204", "url": "https://it.wikipedia.org/wiki?curid=5278586", "title": "Pra\u00e7a da S\u00e9", "text": "Pra\u00e7a da S\u00e9 (in italiano \"piazza della Cattedrale\") \u00e8 una piazza nel quartiere di Pelourinho a Salvador de Bahia.\nStoria e descrizione.\nSviluppata a fianco della cattedrale, la piazza fonde l'antico col moderno, a met\u00e0 tra il Terreiro do Jesus e la Pra\u00e7a Tom\u00e9 de Sousa. Affacciato panoramicamente sulla baia di Tutti i Santi e sul porto di Salvador, vi si affacciano il museo della Misericordia (ex-casa Santa), il memoriale delle Baianas. Un restauro moderno ha dotato la piazza di panchine e di una fontana che quotidianamente esegue uno spettacolo di \"sons et lumi\u00e9res\". \nAl centro della piazza si trova il monumento a Zumbi, protagonista di una rivolta degli schiavi."}
{"id": "5278599", "revid": "729019", "url": "https://it.wikipedia.org/wiki?curid=5278599", "title": "Federazione pallavolistica dell'Oman", "text": "La Federazione omanite di pallavolo (eng. \"Oman Volleyball Association\", OVA) \u00e8 un'organizzazione fondata per governare la pratica della pallavolo in Oman.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1978."}
{"id": "5278600", "revid": "76963", "url": "https://it.wikipedia.org/wiki?curid=5278600", "title": "K\u014dji Wada", "text": "Debutt\u00f2 nel 1999 con il suo primo singolo, \"Butter-Fly\", sigla d'apertura dell'anime \"Digimon Adventure\".\nBiografia.\nNato a Kyoto, in Giappone, il 29 gennaio 1974, nel 2003 pubblic\u00f2 il suo primo album, \"All of My Mind\", contenente molte delle sue precedenti opere. In seguito collabor\u00f2 a due tracce nel self-cover album, \"Mirai e No Messagge\", di \"Michihiko \u014cta\": \"\"Hont\u014d no Tsuyosa\" (\u672c\u5f53\u306e\u5f37\u3055) e \"3 Primary Colors\", insieme ad \"AiM\". Successivamente pubblic\u00f2 un album intitolato \"The Best Selection: Welcome Back !\" \"contenente molte delle sue opere precedenti e due nuovi brani, dal titolo \"\"Pierce\" e \"Kimi no Keshiki\".\" Il 1\u00ba agosto 2008, debutt\u00f2 con un mini-album dal titolo \"\"Ever\" contenente cinque nuove canzoni. Il suo album pi\u00f9 completo, chiamato \"Kazakami no Oka Kara (\u98a8\u4e0a\u306e\u4e18\u304b\u3089)\" \", fu inizialmente venduto durante i suoi concerti dal vivo in Giappone alla fine del 2009 in commemorazione del suo 10 \u00b0 anniversario, per poi essere distribuito in tutto il mondo l'11 gennaio 2010.\nContribu\u00ec alla realizzazione della colonna sonora di sei serie su sette dei Digimon, tra cui le sigle d'apertura per le prime cinque. Interpret\u00f2 inoltre due canzoni utilizzate come sigla d'apertura e di chiusura per la quarta serie: \"\"Innocent: Mujaki na Mama de\" (\u30a4\u30ce\u30bb\u30f3\u30c8\uff5e\u7121\u90aa\u6c17\u306a\u307e\u307e\u3067\uff5e ) e \"An Endless Tale\" (con \"AiM\")\". Partecip\u00f2 in altre varie canzoni utilizzate come sigle di serie come \"\"Bokura no Digital World\" \", \"Y\u016bki o Uketsugu Kodomo-tachi \"e anche diverse canzoni natalizie. Ha inoltre eseguito una canzone per \"Transformers: Robots in Disguise\".\nIl 4 ottobre 2011 Wada annunci\u00f2 tramite il suo blog il suo forzato allontanamento dalla scena musicale per affrontare un tumore alla faringe che aveva gi\u00e0 curato in precedenza nel 2003. Ritornato sulle scene nel 2013, mor\u00ec il 3 aprile 2016 all'et\u00e0 di 42 anni a causa dello stesso male."}
{"id": "5278605", "revid": "36426", "url": "https://it.wikipedia.org/wiki?curid=5278605", "title": "Cattedrale di Salvador di Bahia", "text": ""}
{"id": "5278614", "revid": "217432", "url": "https://it.wikipedia.org/wiki?curid=5278614", "title": "Antiebraismo", "text": ""}
{"id": "5278617", "revid": "123315343", "url": "https://it.wikipedia.org/wiki?curid=5278617", "title": "Chiesa di Santa Venera", "text": ""}
{"id": "5278623", "revid": "713168", "url": "https://it.wikipedia.org/wiki?curid=5278623", "title": "Pal\u00e1cio Rio Branco", "text": "Il Pal\u00e1cio Rio Branco \u00e8 situato in Pra\u00e7a Tom\u00e9 de Sousa nel quartiere di Pelourinho a Salvador de Bahia.\nStoria e descrizione.\nIl primo palazzo con questo nome risale al 1549, quando fu costruito per ospitare il primo governatore dello Stato di Bahia. Pi\u00f9 tardi trovarono qui rifugio la regina e il principe reggente del Portogallo, in fuga con tutta la corte dall'invasione napoleonica, finch\u00e9 non si trasferirono a Rio de Janeiro.\nNel 1900 l'intera struttura, ormai fatiscente, fu demolita e ricostruita in stile neorinascimentale. Questo nuovo palazzo fu distrutto da un incendio nel 1912, e di nuovo ricostruito nell'aspetto attuale, in uno stile eclettico tra il Rinascimento francese e la Belle \u00e9poque. Il palazzo riedificato venne intitolato allo statista Jos\u00e9 Paranhos, Barone di Rio Branco, assumendo la denominazione che conserva tutt'oggi. \nSede della prefettura municipale di Salvador, dal 1986 ospita anche il Centro Memoria de Bahia, un'esposizione permanente dedicata alla storia dei 40 governatori di Bahia, rievocati attraverso ritratti, oggetti personali e documenti."}
{"id": "5278626", "revid": "1048993", "url": "https://it.wikipedia.org/wiki?curid=5278626", "title": "Antonio Racioppi", "text": "Biografia.\nDopo essersi diplomato al Centro Sperimentale di Cinematografia nel 1951, Antonio Racioppi esordisce alla regia nel 1956 dirigendo il suo primo film supportato dal regista Luigi Zampa; nonostante il buon inizio, la carriera del regista non \u00e8 assidua e i film che dirige in seguito non vengono particolarmente apprezzati dalla critica.\nIl buon successo commerciale per\u00f2 porta a Racioppi lo spunto per dedicarsi al filone che meglio si addice alle sue potenzialit\u00e0, i contesti dialettali e le commedie popolari sono il genere in cui ha saputo sfruttare al meglio la sua bravura.\nRacioppi gira in totale una decina di pellicole nell'arco di una trentina d'anni che vede protagonisti tra gli altri diversi attori di prestigio, tra cui Vittorio De Sica e Nino Manfredi.\nRacioppi fu attivo anche come sceneggiatore, infatti scrisse egli stesso la maggior parte delle sceneggiature per i suoi film e collabor\u00f2 anche alla stesura di altre per alcuni colleghi sia per il cinema che per il teatro dove spesso ne cur\u00f2 anche la direzione."}
{"id": "5278627", "revid": "1543377", "url": "https://it.wikipedia.org/wiki?curid=5278627", "title": "Lati Rinpoche", "text": " \nBiografia.\nLati Rinpoche \u00e8 stato identificato come la reincarnazione di un praticante buddhista di grande realizzazioni spirituali, come vuole la tradizione monastica tibetana, da Gongkar Rinpoche ed entr\u00f2 nella vita monastica all'et\u00e0 di 10 anni.\nAll'et\u00e0 di quindici anni, si iscrive in Gaden Shartse Norling College, uno dei tre grandi monasteri universitari Gelugpa del Tibet.\nNel 1959, Lati Rinpoche dette l'esame di filosofia buddhista e gli fu conferito il titolo di \"Geshe Lharampa\". Nel 1960, Lati Rinpoche fu ammesso al collegio tantrico di Lhasa, e inizi\u00f2 lo studio intensivo del Tantra. Nel 1964, a causa delle condizioni politiche della regione, lasci\u00f2 il Tibet per unirsi al 14 \u00b0 Dalai Lama in esilio in India. All'arrivo a Dharamsala, fu nominato il Consigliere Spirituale di Sua Santit\u00e0 il 14 \u00b0 Dalai Lama.\nDal 1976, Lati Rinpoche insegn\u00f2 presso il Namgyal Gomba, monastero personale del 14 \u00b0 Dalai Lama, sempre presso Dharamsala. Nello stesso anno, fu nominato Abate del Shartse Norling College del Monastero di Gaden. Universit\u00e0 monacale, sul modello del Gaden Shartse Norling College, per monaci in esilio in India a Mundgod nel Karnataka.\nContributo.\nIl contributo di Lati Rinpoche \u00e8 dato dalla presentazione e spiegazione del concetto di mente nella psicologia buddhista. In particolare sui temi della conoscenza e consapevolezza, capitoli del commentario di Pur-bu-jok (1825-1901): \"Spiegazione della Presentazione degli oggetti e di possessori di oggetti\", oltre al commento su \"Una presentazione di consapevolezza e conoscenza\" di Jam-yang-shay-ba (1648-1721)\nApprofondimenti.\nGuenter H. kawamura L. \"La mente nella psicologia buddhista\". Trad. \"\"La collana della chiara comprensione\" di Ye-shes rGhyal-mTshan. Ubaldini. Roma. 1976.\nJeffrey Hopkins. \"Maps Of The Profound: Jam-Yang-Shay-Ba's Great Exposition Of Buddhist And Non-Buddhist Views On The Nature Of Reality\"\". Hardcover. 2003."}
{"id": "5278631", "revid": "115351881", "url": "https://it.wikipedia.org/wiki?curid=5278631", "title": "Monika Potokar", "text": "Gioca nel ruolo di schiacciatrice nell'.\nCarriera.\nLa carriera professionistica di Monika Potokar inizia nella stagione 2007-08 quando esordisce con l' nella 1. DOL, massima serie del campionato sloveno, club a cui resta legata per due stagioni, vincendo lo scudetto 2007-08 e due Coppe di Slovenia; nel 2009 ottiene le prime convocazioni nella nazionale slovena.\nNella stagione 2009-10 passa al , sempre in 1. DOL, al quale \u00e8 legata per tre annate vincendo due campionati e tre coppe nazionale. Nella stagione 2012-13 si trasferisce per la prima volta all'estero, in Italia, per giocare con il , in Serie A1: tuttavia a campionato in corso viene ceduta alle francesi dello di Valenciennes, in Ligue A.\nNella stagione 2013-14 viene ingaggiata dallo nella Divizia A1 rumena, aggiudicandosi scudetto e Coppa di Romania, mentre nell'annata successiva torna nuovamente al club di Maribor: a met\u00e0 stagione \u00e8 ceduta al , nella Serie A1 italiana.\nPer il campionato 2015-16 veste la maglia del , nel massimo campionato sloveno; nel campionato seguente approda invece in Grecia, dove difende i colori del in A1 Ethnik\u012b. Resta nella massima divisione ellenica anche nella stagione 2017-18, vestendo la maglia del , e in quella seguente, giocando con l'."}
{"id": "5278635", "revid": "729019", "url": "https://it.wikipedia.org/wiki?curid=5278635", "title": "Fr\u00e9d\u00e9ric Henry Micheler", "text": "Biografia.\nNacque a Phalsbourg il 1\u00ba maggio 1852, figlio di Charles, militare di carriera, e di Marie Thi\u00e9ry. Intraprese la carriera militare sul finire del 1870, in piena guerra franco-prussiana. Il 2 dicembre indirizz\u00f2 una lettera al Ministro della guerra chiedendogli di essere assegnato come sottotenente al 3\u00ba Reggimento fanteria di linea di stanza a Grenoble, dove allora risiedeva, allegando la sua richiesta di essere ammesso all'\u00c9cole sp\u00e9ciale militaire de Saint-Cyr, e ricordando la situazione di suo padre, prigioniero in Germania e di suo fratello, rimasto ferito durante la battaglia di Sedan. Tale richiesta fu appoggiata dal generale comandante la 22\u00aa Divisione militare dell'Is\u00e8re. La risposta fu negativa ed egli, il 22 dicembre, si arruol\u00f2 volontario nel 47\u00ba Reggimento fanteria di linea. L'11 febbraio 1871 fu trasferito presso l'87\u00ba Reggimento di fanteria di stanza a Bordeaux. Dopo la firma del trattato di pace, il 1\u00ba settembre fu nominato sottotenente e il 5 dello stesso mese part\u00ec per entrare all'Accademia di Saint-Cyr. Il 10 giugno 1872 opt\u00f2 per la nazionalit\u00e0 francese, in quanto il suo comune di nascita era entrato a far parte, con l'intera regione della Lorena, dell'Impero tedesco. Usc\u00ec dall'Accademia nel mese di settembre, Promozione de la Revanche, ritornando al suo reggimento.\nIl 31 ottobre 1873 fu trasferito al 128\u00ba Reggimento fanteria di linea dove si fece apprezzare dai suoi superiori, e la sua conoscenza delle lingue tedesca e italiana gli fece ottenere l'insegnamento di un corso di storia e geografia destinato ai sottufficiali. \nIl 21 febbraio 1874 fu promosso al grado di tenente, \nIl 28 marzo 1880 fu promosso capitano, e nell'ottobre 1871 si trasfer\u00ec in Tunisia operando in seno alle truppe coloniali. Rientr\u00f2 in Patria nel giugno 1883, venendo distaccato, per un corso di aggiornamento, presso la Direzione d'artiglieria di La F\u00e8re a partire dal 1 gennaio 1884. Il 31 marzo termin\u00f2 il corso, ma il 1 ottobre fu distaccato in servizio presso la fabbrica d'armi di Saint-\u00c9tienne. Il 1 gennaio ]1885 rientr\u00f2 al suo reggimento, e il 22 maggio dell'anno successivo fu ammesso a frequentare la Scuola di guerra, ottenendo il brevetto di ufficiale di stato maggiore. \nAssegnato alla 27\u00aa Divisione di Grenoble, dopo due mesi (luglio-agosto 1889) pass\u00f2 in forza al 4\u00ba Reggimento dragoni di Chamb\u00e9ry. Nel febbraio 1890 fu trasferito allo Stato maggiore (3e bureau) dove, il 25 settembre, fu nominato comandante di battaglione. Rimase assegnato alla Stato maggiore fino al dicembre 1893, passando, il 9 gennaio dell'anno successivo, in forza al 146\u00ba Reggimento fanteria di stanza a Toul. Il 29 dicembre 1897 venne promosso al grado di tenente colonnello, e trasferito al 25\u00ba Reggimento fanteria a Belfort. \nIl 31 ottobre 1898 fu nominato Capo di stato maggiore dell'VIII Corpo d'armata con Quartier generale a Bourges, svolgendo tale funzione per ben cinque anni. Distintosi particolarmente in tale ruolo, il 12 ottobre 1903 fu promosso al grado di colonnello. Qualche giorno dopo assunse il comando del 4\u00ba Reggimento zuavi di Tunisi. Rientr\u00f2 in Francia nell'ottobre 1905 per assumere l'incarico di Capo di stato maggiore del X Corpo d'armata di Rennes. Il 10 gennaio 1908 fu nominato comandante ad interim della 29\u00aa Brigata di fanteria, ed effettivo del 42\u00ba Reggimento fanteria. Il 25 dicembre fu promosso al grado di generale di brigata, distinguendosi particolarmente durante le manovre del 1911. All'inizio del 1912 assunse il comando interinale della 36\u00aa Divisione di fanteria, divenuto definitivo il 22 giugno dello stesso anno quando venne elevato al rango di generale di divisione.\nLa prima guerra mondiale.\nIl 20 marzo 1914 fu designato a ricoprire l'incarico di Ispettore delle riserve del VI Corpo d'armata, assumendo, in caso di mobilitazione, il comando della 56\u00aa Divisione della riserva. Dopo lo scoppio della prima guerra mondiale partecip\u00f2 alla battaglia delle Frontiere, dove rimase ferito durante le operazioni in Belgio. Il 23 agosto assunse l'incarico di comandante del V Corpo d'armata appartenente alla IIIe Arm\u00e9e del generale Ruffey. Alla testa delle sue truppe prese parte alla Prima battaglia della Marna ed a quella di Revigny.\nLa mattina del 5 luglio 1915, mentre effettuava un'ispezione nelle prime linee vicino al burrone di Meurissons, nel settore della Haute-Chevauch\u00e9e, sul fronte delle Argonne, rimase gravemente ferito al cranio e al polso sinistro, dallo scoppio di un proiettile d'artiglieria. Subito evacuato e trasferito a Clermont-en-Argonne, gli venne effettuata la trapanazione del cranio per alleggerire la pressione, e il giorno successivo fu menzionato all'Ordine del Giorno dell'esercito. Il 15 luglio fu trasportato a Ch\u00e2lons-sur-Marne, dove rimase fino al 10 settembre, quando part\u00ec per Lione onde effettuare ulteriori cure. La sua salute continu\u00f2 a peggiorare tanto che il 7 novembre venne colpito da un ictus che lo costrinse a lasciare definitivamente il comando del V Corpo d'armata. Il 16 giugno del 1916 il Ministro della guerra lo inform\u00f2 che in seguito alla sua richiesta veniva posto nella sezione della riserva dello Stato Maggiore dell'Esercito. Si spense a Lione, dove era giunto il giorno 8 agosto 1917 per essere sottoposto ad una nuova operazione, il 15 dello stesso mese. Il suo corpo fu inumato nella tomba di famiglia sita nel Cimitero di Saint-Roch a Grenoble. Sulla sua tomba venne scritto \"Mort pour la France\"."}
{"id": "5278637", "revid": "31886", "url": "https://it.wikipedia.org/wiki?curid=5278637", "title": "Elevador Lacerda", "text": "L'Elevador Lacerda \u00e8 l'ascensore di Salvador de Bahia che collega la Citt\u00e0 Bassa (\"Cidade Baixa\") con il quartiere storico sopraelevato di Pelourinho.\nStoria e descrizione.\nFatto costruire dal mercante Ant\u00f4nio Francisco de Lacerda nel 1873, sostitu\u00ec una carrucola manuale installata dai gesuiti. L'aspetto attuale risale ai lavori degli anni trenta del Novecento, quando fu ricostruito in stile d\u00e9co.\nCollegamento privilegiato tra la Pra\u00e7a Tom\u00e9 de Sousa nella citt\u00e0 Alta e la Pra\u00e7a Cairu nella Citt\u00e0 Bassa, si stima che sia utilizzata ogni giorno da 30.000 persone. Dotato di quattro ascensori che sono attivati a rotazione, copre il tratto verticale di 72 metri in circa 30 secondi, per 15 centesimi di reais a tratta.\nRestauri.\nL'Elevador deve subire lavori per la costante messa in sicurezza, ma furono fatti 5 grandi restauri: "}
{"id": "5278639", "revid": "287204", "url": "https://it.wikipedia.org/wiki?curid=5278639", "title": "Henry Walter Barnett", "text": "Era soprattutto un fotografo di ritratti molto considerato che oper\u00f2 nel tardo XIX secolo ed all\u2019inizio del XX. Fond\u00f2 gli Studi Falk a Sydney, ottenendo un grande successo. Pi\u00f9 tardi nella sua carriera si stabil\u00ec in Inghilterra, a Londra, con studi a Hyde Park Corner e Knightsbridge. Nel 1896, dopo l'incontro con il Direttore della fotografia Marius Sestier, Barnett inizi\u00f2 ad operare anche nel cinema e con Sestier realizz\u00f2 alcuni dei primi film girati in Australia.\nBiografia.\nGli inizi della carriera.\nHenry Walter Barnett era uno dei sette figli di Lewis Barnett, un mercante, e Alice Jacobs. Entrambi i genitori erano ebrei di origine inglese, emigrati in Australia. \nHenry lasci\u00f2 la scuola all'et\u00e0 di 13 anni e inizi\u00f2 la sua carriera fotografica come assistente di studio. In seguito apr\u00ec uno studio a Hobart, Tasmania, insieme con il suo socio in affari Harold Riise. Nel 1884 cedette la sua quota dello studio, dopo di che trascorse un periodo viaggiando e lavorando sia a Londra che negli Stati Uniti d'America.\nNel 1885 Barnett fond\u00f2 gli Studi Falk a Sydney, con i quali si afferm\u00f2 come uno dei principali fotografi ritrattisti in Australia. Nel 1889 Barnett spos\u00f2 Hilda \"Ella\" Frances Clement Forbes. \nNel 1895 apr\u00ec un secondo studio a Melbourne. Divenne conosciuto in particolare come fotografo di stelle dello spettacolo e di altre celebrit\u00e0. Uno dei suoi modelli pi\u00f9 noti fu Sarah Bernhardt, che pos\u00f2 per lui durante una visita in Australia nel 1891. Altri personaggi importanti di passaggio in Australia, fotografati da Barnett, furono Robert Louis Stevenson nel 1893 e Mark Twain nel 1896.\nUna delle sue opere pi\u00f9 note \u00e8 una fotografia di Henry Parkes, in cui secondo Helen Ennis (2004), Parkes \"interpreta il ruolo di un vecchio saggio la cui intensa espressione \u00e8 evocativa di un veggente\". \nL'attivit\u00e0 cinematografica.\nNel 1896 Barnett incontr\u00f2 il francese Marius Sestier, direttore della fotografia e agente dei registi fratelli Auguste e Louis Lumi\u00e8re, per conto dei quali si occupava di dimostrare la loro invenzione all'estero. Barnett e Sestier iniziarono a realizzare film insieme, partendo da un cortometraggio sullo sbarco dei passeggeri dalla nave SS Brighton a Manly. Questo breve cortometraggio fu il primo film girato e proiettato in Australia. Barnertt e Sestier fecero almeno 19 film insieme, girati a Sydney e Melbourne, fra cui il pi\u00f9 noto fu un film del 1896 sulla corsa di cavalli \"Melbourne Cup\". Barnett diresse il film, mentre Sestier oper\u00f2 come direttore della fotografia, e nel film si vede Barnett con la macchina fotografica incoraggiare gli spettatori a sventolare il cappello mentre i cavalli attraversano la linea del traguardo. Il film \"Melbourne Cup\" \u00e8 stato premiato al Princess Theatre di Melbourne) il 19 novembre 1896. Fu segnalato dalla stampa australiana ed \u00e8 stato citato come la prima produzione cinematografica australiana.\nIl trasferimento in Europa.\nNel 1897 Barnett si trasfer\u00ec a Londra e apr\u00ec uno studio fotografico a Hyde Park Corner, poi un secondo studio a Knightsbridge. Nel 1899 entr\u00f2 nella societ\u00e0 fotografica The Linked Ring. \u00c8 stato anche uno dei membri fondatori della Associazione Fotografi Professionisti Inglesi (oggi British Institute of Professional Photography) nel 1901. Nel 1903 fu anche eletto nel consiglio della Royal Photographic Society.\nNel 1904 pubblic\u00f2 una raccolta di fotografie dei suoi modelli pi\u00f9 importanti, dal titolo \"Un elenco di personaggi noti fotografati da H. Walter Barnett\". Nel 1917 espose una raccolta di fotografie delle forze armate britanniche durante la prima guerra mondiale, dal titolo \u201cAll Warriors\".\nBarnett vendette i suoi studi a Londra nel 1920 e si trasfer\u00ec a Dieppe, in Francia, dove coltiv\u00f2 un forte interesse per l'arte contemporanea francese. Mor\u00ec a Nizza, il 16 gennaio 1934, all'et\u00e0 di 71 anni."}
{"id": "5278660", "revid": "785863", "url": "https://it.wikipedia.org/wiki?curid=5278660", "title": "The Karate Guard", "text": ""}
{"id": "5278661", "revid": "767487", "url": "https://it.wikipedia.org/wiki?curid=5278661", "title": "Luis de Carvajal", "text": "Biografia.\nLa famiglia era originaria di Toledo e lo scultore Monegro era suo fratellastro. De Carvajal fu scelto dal re Filippo II e, a partire dal 1570, ebbe un importante ruolo nella decorazione dell'Escorial. Vi dipinse numerosi quadri, tra i quali la \"Maddalena\" e la \"Nativit\u00e0\", oltre ai tre polittici sulla vita di Cristo per il chiostro grande.\nDopo la morte di Juan Fern\u00e1ndez de Navarrete e la conseguente interruzione della realizzazione delle grandi coppie di santi previste per gli altari della chiesa, de Carvajal svolse una parte predominante nel gruppo di pittori che complet\u00f2 la decorazione: i sette dipinti da lui eseguiti tra il 1580 ed il 1582 superano quelli dei colleghi S\u00e1nchez Coello e Diego de Urbina per la gravit\u00e0 virile e la semplice grandiosit\u00e0 delle figure professionali, tipici della Spagna.\nDella produzione di De Carvajal fanno parte numerosi altri polittici per chiese e conventi della Castiglia centrale: per Madrid, Toledo, Oca\u00f1a, morendo poi al Pardo, dove Filippo II lo aveva chiamato per partecipare alle decorazioni del palazzo reale."}
{"id": "5278664", "revid": "228587", "url": "https://it.wikipedia.org/wiki?curid=5278664", "title": "Ognjen Cvitan", "text": "Ottenne il titolo di Maestro Internazionale dopo aver vinto nel 1981 a Citt\u00e0 del Messico il Campionato del mondo juniores, e di Grande maestro nel 1987.\nNel 1992 ha vinto a \u0110akovo il primo Campionato nazionale croato.\nHa partecipato a otto Olimpiadi degli scacchi: nel 1990 con la Jugoslavia, dal 1992 al 2006 con la Croazia. Alle Olimpiadi di Manila 1992 ha vinto l'oro individuale in 2\u00aa riserva.\nCvitan \u00e8 stato molto attivo nel circuito degli \"open\", vincendo, da solo o alla pari, numerosi tornei, tra cui: \nNel 2009 si \u00e8 classificato secondo, dopo il GM egiziano Ahmed Adly, nel Campionato mediterraneo di Rijeka.\nTra i suoi ultimi successi la vittoria, in aprile 2014, nel \"Golden Island Open\" dell'isola di Krk.\nNel 2011 la FIDE gli ha attribuito il titolo di \"FIDE Trainer\" (Istruttore FIDE)."}
{"id": "5278665", "revid": "785863", "url": "https://it.wikipedia.org/wiki?curid=5278665", "title": "Annie Awards", "text": ""}
{"id": "5278666", "revid": "253269", "url": "https://it.wikipedia.org/wiki?curid=5278666", "title": "Norman Rossington", "text": "Biografia.\nPrimi anni.\nNato a Liverpool, figlio di un pubblicano, Rossington fu educato alla scuola elementare di Sefton Park e al collegio Tecnico di Liverpool. Lasci\u00f2 la scuola all'et\u00e0 di 14 anni. In seguito visse una vita pi\u00f9 da adolescente senza meta come un fattorino per il Porto di Liverpool ed apprendista falegname. Fece il suo servizio nazionale nella RAF. In seguit\u00f2, frequent\u00f2 le scuole serali e studi\u00f2 design industriale al liceo tecnico per diventare un disegnatore tecnico. Il suo interesse per la recitazione lo port\u00f2 al David Lewis Theatre, un gruppo di teatro locale dove inizi\u00f2 la sua carriera da attore. L\u00ec interpret\u00f2 Shakespeare e in \"The Critic\" sotto la regia di Thomas G. Reed. Rossington and\u00f2 a perfezionarsi alla Scuola Teatrale Bristol Old Vic del Theatre Royal, e nella met\u00e0 degli anni cinquanta appariva sul palcoscenico."}
{"id": "5278667", "revid": "486946", "url": "https://it.wikipedia.org/wiki?curid=5278667", "title": "Sendai (virus)", "text": ""}
{"id": "5278671", "revid": "767487", "url": "https://it.wikipedia.org/wiki?curid=5278671", "title": "Domenico Di Luzio", "text": ""}
{"id": "5278672", "revid": "254059", "url": "https://it.wikipedia.org/wiki?curid=5278672", "title": "Valsorda", "text": "La Valsorda \u00e8 una valle del Trentino orientale, laterale dell'alta Val di Fiemme. Si trova all'interno del gruppo dolomitico del Latemar, che si dispone a semicerchio intorno ad essa.\n\u00c8 solcata dall'omonimo torrente, che confluisce nell'Avisio in corrispondenza dell'abitato di Forno di Moena. \u00c8 amministrativamente divisa fra i comuni di Moena (la porzione orientale della sinistra orografica) e Predazzo (il resto della vallata). Ricade in parte all'interno del territorio della Regola Feudale di Predazzo e della Magnifica Comunit\u00e0 di Fiemme. \u00c8 percorsa dal sentiero CAI/SAT nr. 516, che da Forno lambisce il paesino di Medil e si addentra nel Latemar; una strada forestale vi penetra da Mezzavalle lungo i fianchi del Monte Feudo. Gli unici edifici sono rappresentati dal Bivacco A. Sieff, dalla Malga Valsorda e da una baita della Magnifica Comunit\u00e0, che fungono da ricovero per gli escursionisti.\nFra le testimonianze del passato, da segnalare le scritte rupestri dei pastori, realizzate col \"bol ros\" (ematite), le pi\u00f9 antiche delle quali risalgono al XVII secolo; e la \"cava de le bore\", un lungo canale lastricato utilizzato fino agli anni quaranta del Novecento per l'avvallamento invernale del legname."}
{"id": "5278673", "revid": "436907", "url": "https://it.wikipedia.org/wiki?curid=5278673", "title": "Brani musicali dei Foo Fighters", "text": "Questa che segue \u00e8 una lista dei brani musicali dei Foo Fighters, gruppo musicale rock statunitense formatosi ad Seattle nel 1994 e composto da Dave Grohl, Chris Shiflett, Pat Smear, Nate Mendel, Rami Jaffee e Taylor Hawkins.\nIn essa sono inclusi tutti i brani tratti dai dieci album in studio e dagli EP pubblicati dal gruppo tra il 1995 e il 2021, con l'aggiunta delle b-side pubblicate in vari singoli. Sono quindi escluse reinterpretazioni di brani originariamente composti da altri artisti, brani eseguiti dal vivo, remix o versioni alternative di brani gi\u00e0 esistenti."}
{"id": "5278710", "revid": "767487", "url": "https://it.wikipedia.org/wiki?curid=5278710", "title": "Il maschio ruspante", "text": "Il maschio ruspante \u00e8 un film italiano del 1973 diretto da Antonio Racioppi.\nTrama.\nRomolo, un ingenuo ragazzo di campagna, durante alcuni festeggiamenti religiosi del suo paese rivede Rema, la ragazza di cui era innamorato fin dall'infanzia e che durante quest'occasione gli si concede sessualmente.\nConvinto di cominciare con lei una nuova vita matrimoniale, Romolo decide di seguire Rema fino a Roma all'oscuro del fatto che la ragazza ha sempre vissuto in un ambiente sfarzoso e questo porta la ragazza a non farsi scrupoli nell'approfittare della bont\u00e0 di Romolo, facendone, giorno dopo giorno, il suo servo personale.\nStufo di questa situazione, Romolo medita sia il suicidio che il desiderio di ritornarsene nel suo paese natio e quando Rema si fidanza ufficialmente con un coetaneo, il ragazzo reagisce esprimendo chiaramente di non sopportare il fatto di essere guardato dall'alto in basso per una questione di diversit\u00e0 di ceto sociale.\nColpita profondamente dalle parole di Romolo, Rema capisce le motivazioni del ragazzo, inoltre la ragazza si rende conto che Romolo \u00e8 il grande amore della sua vita e nonostante la loro differente estrazione, acconsente di diventare la sua sposa."}
{"id": "5278720", "revid": "767487", "url": "https://it.wikipedia.org/wiki?curid=5278720", "title": "Ritorno a Cold Mountain (romanzo)", "text": "Ritorno a Cold Mountain (\"Cold Mountain\") \u00e8 il primo romanzo di Charles Frazier (1997) vincitore di un premio National Book Award per la narrativa. Nel 2003 il regista Anthony Minghella ne trasse l'omonimo film che ottenne 7 \"nomination\" al premio oscar.\nTrama.\nIl romanzo si apre in un ospedale militare confederato vicino a Raleigh, nella Carolina del Nord , dove Inman si sta riprendendo dalle ferite di guerra durante la guerra civile americana . Il soldato \u00e8 stanco di combattere per una causa in cui non ha mai creduto. Dopo aver considerato il parere di un cieco e commosso dalla morte dell'uomo nel letto accanto a lui, decide di cadere una notte dall'ospedale e tornare a casa a Cold Mountain, Carolina del Nord.\nA Cold Mountain, il padre di Ada muore presto. La fattoria, chiamata Black Cove, che la raffinata e cittadina Ada vive \u00e8 presto ridotta a uno stato di abbandono. Ma \u00e8 salvata dalla miseria da una giovane donna piena di risorse ma senza casa di nome Ruby, che presto si trasferisce da lei. Insieme, puliscono il posto e lo restituiscono alla produttivit\u00e0. Ruby insegna anche ad Ada come sopravvivere in questi tempi difficili. Ada condivide la sua conoscenza della letteratura con Ruby.\nInman diventa presto consapevole della Guardia nazionale confederata , che caccia i disertori militari dalla Confederazione. Incontra un predicatore chiamato Veasey, che cattura nell'atto di tentare di uccidere la donna che ha impregnato. Dopo che Inman lo dissuade, viaggiano insieme. Macellano un toro morto che \u00e8 caduto in un torrente e il proprietario del toro, Junior, li consegna alla Guardia Nazionale. Vengono messi in un gruppo di altri prigionieri catturati e marciano per giorni prima che la Guardia Nazionale decida semplicemente di spararli perch\u00e9 sono \"troppo guai\". Veasey si fa avanti per cercare di fermarli e viene ucciso. Inman \u00e8 sfiorato da un proiettile che \u00e8 passato attraverso Veasey e si pensa che sia morto. I Guardiani scavano una fossa comune di massa e Inman si ritira, aiutato in parte da alcuni maiali selvatici di passaggio. Non pu\u00f2 seppellire Veasey, quindi lo gira a faccia in gi\u00f9 e continua.\nIl viaggio di Inman \u00e8 duro. Affronta la fame e un tentativo di rapina a mano armata in una taverna rurale, anche se porta un revolver LeMat per la protezione. Occasionalmente, viene aiutato e protetto dai civili che non vogliono avere niente a che fare con la guerra. Attraverso astuzia ingegnosa, aiuta uno di loro a rintracciare e recuperare un maiale, il suo unico possesso e fonte di cibo per l'inverno, che era stato appena conquistato dai soldati dell'Unione. \u00c8 anche aiutato da una donna che possiede capre, che gli d\u00e0 consigli e medicine per curare finalmente le sue ferite.\nIl padre di Ruby, Stobrod, viene sorpreso a rubare del grano nella fattoria di Ada. Ruby rivela che era un deadbeat che abusava e la trascurava quando era molto giovane; \u00e8 anche un disertore confederato. Tuttavia, Ruby lo alimenta a malincuore. Presto torner\u00e0 un altro giorno con un amico dalla mente semplice di nome Pangle. Insieme intrattengono tutti suonando il violino e il violino . Tuttavia la Guardia Nazionale, guidata dal sadico Capitano Teague, alla fine li rintraccia e li spara. Un terzo compagno, denominato \"Georgia\", sfugge all'uccisione e va ad avvisare Ada e Ruby. Le due donne cavalcano e trovano Stobrod a malapena in vita. Ada e Ruby campeggiano per dargli un posto dove recuperare.\nDopo che Inman arriva a Black Cove per trovarlo vuoto, si mette alla ricerca di Ada sulla montagna. Inaspettatamente la incontra presto a caccia di tacchini selvatici. Entrambi sono cambiati cos\u00ec tanto nel loro aspetto e nel loro comportamento da quando si sono lasciati che sono alcuni momenti prima che si riconoscano a vicenda. Inman si accampa con Ada e Ruby. Ruby ha paura che Ada la congeder\u00e0 ora che ha un marito, e Ada la rassicura dicendo che ha bisogno di lei come amica e per le sue idee e il suo aiuto. Ruby d\u00e0 alla coppia la sua benedizione. Pi\u00f9 tardi Ada e Inman fanno l'amore. Cominciano felicemente ad immaginare la vita che avranno insieme a Black Cove e faranno piani per il loro futuro.\nTuttavia, mentre la festa inizia il viaggio di ritorno alla fattoria, incontrano la Guardia Nazionale. Comincia una sparatoria in cui Inman uccide tutti i membri della Guardia Nazionale tranne la Birch di 17 anni, la feroce protettrice di Teague. Inman alla fine mette il ragazzo contro una sporgenza rocciosa, ma \u00e8 riluttante a sparargli a sangue freddo. Tuttavia, dopo che i tentativi non riescono a convincere Birch a deporre le braccia e ad andarsene, il ragazzo spara e uccide Inman.\nAda \u00e8 rimasta vedova incinta. Solleva sua figlia a Black Cove, dove vive con Ruby e Stobrod.\nPremi e nomination.\n\"Cold Mountain ha\" vinto il National Book Award , il WD Weatherford Award (1997), e il Boeke Prize (1998).\nRicezione.\n\"Cold Mountain\" ha ricevuto una ricezione critica mista. \"Kirkus Reviews\" in \"The Atlantic\" elogia l'uso del linguaggio da parte di Frazier, scrivendo: \"Frazier ha il dono di Cormac McCarthy di rendere il tono e il sapore del discorso regionale, e di catturare parte della vera stranezza della natura umana\". Kirkus prosegue dicendo che \"Cold Mountain\" \u00e8 \"un debutto promettente, ma troppo lungo e irregolare\". Ancora una volta il critico elogia e rimprovera il romanzo, affermando: \"il tragico climax \u00e8 convincente ma alquanto affrettato, viste le numerose scene dilatorie che lo hanno preceduto\". La lunghezza del romanzo e il ritmo lento dello storytelling sono nuovamente messi in discussione quando il critico afferma \"non c'\u00e8 dubbio che Frazier possa scrivere, il problema \u00e8 che si ferma cos\u00ec spesso ad assaporare il puro piacere dell'atto di scrivere in questo sforzo di debutto. \" Il periodico online \"Weekly's ha\" prodotto una recensione pi\u00f9 positiva della scrittura del libro: \"Frazier descrive vividamente il terreno accidentato e vario dei viaggi di Inman e dei personaggi colorati che incontra\". \"L'editore Weekly\" continua dicendo che \"Frazier mostra come vite di soldati e di civili si approfondiscano e si trasformino come conseguenza diretta della tragedia della guerra."}
{"id": "5278733", "revid": "2036605", "url": "https://it.wikipedia.org/wiki?curid=5278733", "title": "Battaglia di Ruspina", "text": "La battaglia di Ruspina fu combattuta il 4 gennaio del 46 a.C. nella provincia romana dell'Africa, tra le forze repubblicane degli Ottimati e i popolari fedeli a Gaio Giulio Cesare. L'armata repubblicana era comandata da Tito Labieno, ex alleato di Cesare che aveva disertato per il fronte repubblicano all'inizio della guerra civile."}
{"id": "5278735", "revid": "121169131", "url": "https://it.wikipedia.org/wiki?curid=5278735", "title": "Dengue virus", "text": "Il Dengue virus \u00e8 un virus a RNA appartenente alla famiglia delle \"Flaviviridae\" che si trasmette tramite vettori ematofagi od ospiti vertebrati, ed \u00e8 responsabile della omonima malattia.\nIl Dengue virus condivide con numerosi virus, tutti appartenenti al genere \"Flavivirus\", la modalit\u00e0 di trasmissione tramite artropodi; esempi degni di nota sono i virus responsabili delle febbri emorragiche, della febbre gialla, dell'encefalite di Saint-Louis, dell'encefalite giapponese e il virus del Nilo occidentale. Questi virus sono anche conosciuti come \"Arbovirus\", dall'acronimo in lingua inglese \"ar\"thropod \"bo\"rne \"virus\" (virus portato da artropodi).\nStruttura e genetica.\nIl genoma del virus contiene 11.000 paia di basi e codifica per tre proteine che formano il virione (C, prM, E) e sette diverse proteine che si ritrovano nella cellula ospite e sono necessarie per la replicazione virale (NS1, NS2a, NS2b, NS3, NS4a, NS4b, NS5). \nVarianti.\nIl virus esiste in cinque diversi sierotipi, denominati DENV-1, DENV-2, DENV-3, DENV-4 e DENV-5, ciascuno dei quali pu\u00f2 essere ugualmente causa della malattia. Si ritiene che l'infezione con un sierotipo conferisca un'immunit\u00e0 a vita per il sierotipo in questione, ma solo a breve termine nei confronti degli altri.\nCiclo vitale.\nCome molti arbovirus, il dengue virus permane in natura perch\u00e9 utilizza vettori ematofagi e ospiti vertebrati, mantenendosi soprattutto nelle foreste del Sud-est asiatico e dell'Africa. Nelle zone rurali la trasmissione avviene solitamente durante il giorno, tramite una puntura da parte di \"Aedes aegypti\" e altre zanzare del genere \"Aedes\" come \"Aedes albopictus\", \"Aedes polynesiensis\" e \"Aedes scutellaris\". Il ciclo vitale del vettore nelle aree urbane \u00e8 generalmente limitato all'area in questione, ma la crescita incontrollata delle citt\u00e0 nelle aree endemiche per la dengue ha portato a un aumento delle epidemie e della quantit\u00e0 di virus circolante, permettendone la diffusione anche in zone originariamente risparmiate e potrebbe, in futuro, rappresentare una minaccia per l'Europa.\nGli esseri umani sono gli ospiti primari del virus, il quale pu\u00f2 per\u00f2 essere rinvenuto anche in altri primati. Una femmina di zanzara che acquisisca sangue umano infetto diventa a sua volta infetta, con il virus localizzato a livello dell'apparato digerente. Circa 8-10 giorni dopo il virus invade e colonizza le cellule di altri tessuti, in particolar modo le ghiandole salivari, dalle quali \u00e8 espulso insieme alla saliva. L'infezione non sembra avere effetti sulla zanzara, che rimane portatrice della malattia per il resto della propria vita. \"Aedes aegypti\", a differenza delle altre, preferisce vivere e deporre le proprie uova in stretto rapporto con gli esseri umani, che rappresentano la sua fonte preferenziale di nutrimento rispetto ad altri vertebrati. Il dengue virus pu\u00f2 essere trasmesso anche tramite infusione di emocomponenti o emoderivati e attraverso il trapianto di organi. In paesi dove la malattia \u00e8 endemica, come nel caso di Singapore, il rischio di infezione \u00e8 compreso tra 1.6 e 6 ogni 10.000 trasfusioni di sangue, mentre la trasmissione verticale durante la gravidanza o l'allattamento \u00e8 stata documentata. Altre modalit\u00e0 di trasmissione interumana sono state descritte, ma sono tuttavia estremamente rare.\nSi ritiene che l'infezione con un sierotipo conferisca un'immunit\u00e0 a vita per il sierotipo in questione, ma solo a breve termine nei confronti degli altri. La forma severa della malattia in caso di infezione secondaria avviene in particolar modo per gli individui esposti a DENV-1 che contraggano l'infezione da DENV-2 o DENV-3, oppure in persone esposte prima a DENV-3 e poi a DENV-2."}
{"id": "5278745", "revid": "1543377", "url": "https://it.wikipedia.org/wiki?curid=5278745", "title": "Campionati mondiali di slittino 1983", "text": "I Campionati mondiali di slittino 1983, ventitreesima edizione della manifestazione organizzata dalla Federazione Internazionale Slittino, si tennero il 5 e 6 febbraio 1983 a Lake Placid, negli Stati Uniti d'America, sulla pista del monte Van Hoevenberg, la stessa sulla quale si svolsero le competizioni del bob e dello slittino ai Giochi di , e fu la prima rassegna iridata a corrersi fuori dai confini europei. Furono disputate gare in tre differenti specialit\u00e0: nel singolo uomini ed in quello donne e nel doppio.\nVincitrice del medagliere fu la squadra tedesca orientale che conquist\u00f2 il titolo nella prova femminile grazie a Steffi Martin e nel doppio per merito di J\u00f6rg Hoffmann e Jochen Pietzsch; nel singolo uomini la vittoria and\u00f2 al rappresentante della nazionale canadese Miroslav Zajonc; grazie a questa medaglia per la prima volta una bandiera non europea si iss\u00f2 sul podio di una gara dei campionati mondiali.\nRisultati.\nSingolo uomini.\nLa gara fu disputata su quattro \"manches\" nell'arco di due giorni e presero parte alla competizione 27 atleti in rappresentanza di 11 differenti nazioni; campione uscente era il sovietico Sergej Danilin, che concluse la prova al secondo posto; il titolo fu conquistato dal canadese Miroslav Zajonc mentre terzo giunse l'italiano Paul Hildgartner, gi\u00e0 campione mondiale ad Imst 1978 e secondo classificato ai Giochi di in questa specialit\u00e0, nonch\u00e9 oro mondiale ed olimpico nel doppio rispettivamente a Valdaora 1971 e .\nCon questa vittoria per la prima volta un rappresentante di una nazione non europea riusc\u00ec a salire sul podio ai mondiali, centrando il secondo podio in una competizione internazionale dopo il secondo posto ottenuto dallo stesso Zajonc in Coppa del Mondo la settimana precedente sulla medesimo tracciato di Lake Placid. Nonostante gareggiasse sotto la bandiera canadese Miroslav Zajonc era per\u00f2 un atleta a tutti gli effetti di scuola europea in quanto nato e cresciuto in Cecoslovacchia che, dopo aver chiesto asilo politico in Austria nel 1981, si trasfer\u00ec successivamente nel continente americano e corse prima con la squadra del Canada e dal 1985, dopo aver ottenuto la cittadinanza statunitense, con quella a stelle e strisce.\nSingolo donne.\nLa gara fu disputata su quattro \"manches\" nell'arco di due giorni e presero parte alla competizione 17 atlete in rappresentanza di 8 differenti nazioni; campionessa uscente era la tedesca orientale Melitta Sollmann, che concluse la prova al secondo posto; il titolo fu conquistato dalla connazionale Steffi Martin ed al terzo e quarto posto giunsero le altre due tedesche dell'Est Ute Wei\u00df e Bettina Schmidt, gi\u00e0 vincitrice dell'argento iridato ad Hammarstrand 1981.\nDoppio.\nLa gara fu disputata su due \"manches\" nell'arco di un solo giorno e presero parte alla competizione 26 atleti in rappresentanza di 8 differenti nazioni; campioni uscenti erano i fratelli tedeschi orientali Bernd ed Ulrich Hahn, nel frattempo ritiratisi dalle competizioni, ed il titolo fu conquistato dai connazionali J\u00f6rg Hoffmann e Jochen Pietzsch davanti agli italiani Hansj\u00f6rg Raffl e Norbert Huber ed ai rappresentanti della Germania Ovest Hans Stanggassinger e Franz Wembacher, che confermarono la medaglia di bronzo ottenuta ad Hammarstrand 1981."}
{"id": "5278746", "revid": "122333689", "url": "https://it.wikipedia.org/wiki?curid=5278746", "title": "The Light in the Piazza", "text": "The Light in the Piazza \u00e8 un musical del 2005 con musiche e versi di Adam Guettel e libretto di Craig Lucas. Il musical \u00e8 tratto da \"La luce nella piazza\" (\"The Light in the Piazza\") di Elizabeth Spencer, gi\u00e0 adattato per il grande schermo nel 1962 da Guy Green in \"Luce nella piazza\". \"The Light in the Piazza\" racconta della vacanza in Italia di Margaret Johnson, ricca signora americana, e della figlia Clara, il cui sviluppo mentale \u00e8 stato bruscamente interrotto a dodici anni in seguito ad un incidente; quando Clara si innamora di un ragazzo italiano, Margaret \u00e8 costretta a riconsiderare non solo il futuro di Clara, ma anche le proprie speranze e i propri desideri.\n\"The Light in the Piazza\" \u00e8 andato in scena al Vivian Beaumont Theater di Broadway dal 17 marzo 2005 al 2 luglio 2006, per un totale di 504 repliche e 36 anteprime. Il cast originale comprendeva: Victoria Clark (Margaret), Kelli O'Hara (Clara), Matthew Morrison (Fabrizio), Mark Harelik (Signor Naccarelli), Patti Cohenour (Signora Naccarelli) e Sarah Uriarte Berry (Franca).\nTrama.\nPrimo Atto.\nIn una giornata d'estate nel 1953, Margaret e la figlia Clara visitano Firenze, soffermandosi sulle numerose bellezze della citt\u00e0 (\"Statues and Stories\"). Un'improvvisa folata di vento strappa a Clara il cappello, che viene recuperato prontamente da Fabrizio Naccarelli, un ragazzo del posto: tra i due giovani scatta il colpo di fulmine. Margaret prova a interrompere la cosa sul nascere e porta via la ragazza, non prima che si sia accordata per incontrare Fabrizio; all'interno della Galleria degli Uffizi, Clara riflette sulla propria vita (\"The Beauty Is\"). Le riflessioni di Clara sono interrotte dall'arrivo di Fabrizio, ma Margaret riesce ancora una volta a separare gli innamorati.\nRimasto solo, Fabrizio canta del proprio amore (\u201cIl mondo era vuoto\u201d) e si reca dal padre, proprietario di un negozio di abbigliamento maschile, per farsi consigliare su come comportarsi e vestirsi per fare colpo su Clara, mentre il fratello Giuseppe gli insegna a ballare (\u201cAmerican Dancing\u201d).\nMentre Clara e Margaret visitano il duomo, Fabrizio e il padre le raggiungono e le invitano a fare una passeggiata con loro (\u201cPasseggiata\u201d). Il giorno dopo Margaret e Clara sono ospiti dei Naccarelli per il t\u00e8; Franca, la cognata di Fabrizio, prende da parte Clara e la mette in guardia dai pericoli dell'amore (\"The Joy You Feel\"). I Naccarelli sono affascinati dalla ragazza e Margaret decide di confidare loro un terribile segreto riguardante Clara, ma quando vede quanto i due sono innamorati proprio non se la sente.\nQuella sera, in albergo, Margaret telefona al marito Roy e gli ventila la possibilit\u00e0 che Clara possa aver trovato qualcuno; Roy, per\u00f2, richiama Margaret alla calma e le ordina bruscamente di interrompere qualsiasi cosa stia succedendo, per poi riattaccare. Margaret \u00e8 desolata e si interroga su come il suo matrimonio possa essere diventato cos\u00ec freddo e triste (\u201cDiving Day\u201d); poi va a controllare la camera della figlia, ma non la trova.\nClara infatti si \u00e8 accordata con Fabrizio per incontrarsi a mezzanotte e si \u00e8 allontana dall'albergo in cerca del ragazzo; tuttavia, non trovando la strada, Clara \u00e8 colta da un attacco di panico (\u201cHisterya\u201d). Margaret la ritrova velocemente, la riporta all'hotel e la mette a letto; quindi, racconta qual \u00e8 il problema della ragazza: quando Clara aveva dodici anni era stata colpita da un calcio di un pony fatto venire apposta per il suo compleanno e la ferita le ha provocato un danno irreparabile al cervello, lasciandole l'emotivit\u00e0 e l'equilibrio.\nMentre Margaret si reca al bar dell'hotel, Fabrizio entra in camera e chiede a Clara di sposarlo (\u201cSay It Somehow\u201d); mentre i due si baciano e si stanno spogliando Margaret irrompe nella stanza.\nSecondo Atto.\nMargaret ha trascinato Clara con s\u00e9 a Roma per farle dimenticare Fabrizio, che rimasto a Firenze si dispera (\u201cAiutami\u201d); anche Clara \u00e8 sconvolta e si rifiuta di seguire oltre la madre, dichiarando che l'amore per Fabrizio le ha cambiato radicalmente la vita (\u201cThe Light in the Piazza\u201d). Commossa, Margaret decide di tornare a Firenze.\nMentre si organizza il matrimonio, Clara viene introdotta ai principi del cattolicesimo; Franca, per far ingelosire il fedifrago Giuseppe, flirta con Fabrizio, scatenando l'ira di Clara. Franca \u00e8 colpita dalla reazione della giovane e si rende conto che quello \u00e8 il comportamento che ogni innamorato dovrebbe avere, volere combattere per l'altro (\u201cOctet\u201d).\nDurante le prove della cerimonia alla vigilia delle nozze, il Signor Naccarelli vede qualcosa sul modulo di Clara che lo fa infuriare e portare via su due piedi tutta la famiglia; Clara \u00e8 sconvolta e Margaret cerca di consolarla dicendole che non c'\u00e8 nulla di sbagliato in lei. Rimasta sola, Margaret riflette sulla figlia e sulla sua paura di vederla sola e infelice e prende la decisione di convincere Naccarelli ad acconsentire alle nozze, costi quel che costi (\u201cThe Beauty Is [Reprise]\u201d).\nRecatasi al negozio del padre di Fabrizio, Margaret scopre cosa ha fatto infuriare Naccarelli: Clara \u00e8 di sei anni pi\u00f9 vecchia del ventenne Fabrizio, una distanza d'et\u00e0 inconcepibile per l'uomo. Margaret \u00e8 sollevata nello scoprire che non \u00e8 stato il vero segreto ad essere svelato e cerca di convincere il signor Naccarelli a rivedere le sue posizioni, portandolo a fare una passeggiata (\u201cLet's Walk\u201d). Alla fine l'uomo accetta.\nLa mattina delle nozze, dopo aver aiutato Clara a vestirsi, Margaret telefona al marito per informarlo delle nozze della figlia: Roy si infuria, ma Margaret ribadisce con forza affermando che Clara non pu\u00f2 essere condannata a un futuro di tristezza e solitudine solo perch\u00e9 non \u00e8 normale. La ragazza per\u00f2 assiste alla conversazione e, sconvolta dalla notizia, fugge per Firenze in cerca di Fabrizio per annullare le nozze. Ma a Fabrizio non interessa della presunta anormalit\u00e0 di Clara e decide di sposarla comunque (\"Love to Me\").\nMentre la folla entra in chiesa per la cerimonia, Margaret resta sul sagrato della chiesa a riflettere sulla propria vita, dando libero sfogo ad anni di sentimenti repressi, e arriva alla conclusione che solo l'amore pu\u00f2 rendere la vita migliore e che vale la pena combattere per esso (\u201cFable\u201d). Quindi, entra in chiesa.\nProduzioni.\nLe prime rappresentazioni del musical andarono in scena quando era ancora un lavoro in corso all'Intimate Playhouse di Seattle nel giugno 2003; il librettista Lucas curava la regia e il cast comprendeva Victoria Clark (Margaret), Celia Keenan-Bolger (Clara), Steven Pasquale (Fabrizio), Mark Harelik (Signor Naccarelli), Patti Cohenour (Signora Naccarelli), Kelli O'Hara (Franca) e Glenn Seven Allen (Giuseppe). All'inizio del 2004 il musical fu presentato in una versione revisionata ed ampliata al Goodman Theatre, con lo stesso cast se non per Wayne Wilcox che sostituiva Pasquale nel ruolo del protagonista maschile; Bartlett Sher sostitu\u00ec Lucas alla regia e prosegu\u00ec con il progetto fino alla sua incarnazione newyorchese.\n\"The Light in the Piazza\" debutt\u00f2 a Broadway il 18 aprile 2005 dopo trentasei anteprime e rimase in cartellone per 504 repliche fino al 2 luglio 2006. Bartlett Sher curava la regia, Kelli O'Hara fu promossa dal ruolo di Franca a quello di Clara, rimpiazzando Keenan-Bolger, mentre Sarah Uriarte Berry assunse il ruolo di Franca; oltre ad interpretare la signora Naccarelli, Patti Cohenour ricopriva la parte della protagonista Margaret per due delle otte repliche settimanali. Michele Barresse interpretava Giuseppe; Steven Pasquale avrebbe dovuto interpretare nuovamente Fabrizio, ma dovette rinunciare al musical per recitare in \"Rescue Me\" in televisione e fu sostituito con Matthew Morrison. Nel corso delle repliche avvennero alcune sostituzioni nel cast: Aaron Lazar rimpiazz\u00f2 Morrison, Katie Rose Clarke divenne la nuova Clara e assunse il ruolo del Signor Naccarelli.\nDopo il termine delle repliche a Broadway una tourn\u00e9 statunitense attravers\u00f2 il paese per un anno con Christine Andreas nel ruolo di Margaret, mentre altre produzioni andarono in scena in Giappone (2007), Australia (2008) e Canada (2010). La prima europea del musical avvenne al Curve Theatre di Leicester nel maggio 2009, per la regia di Paul Kerryson e Caroline Sheen nella parte di Clara, Matt Rawle in quella di Fabrizio e Graham Bickley nei panni del Signor Naccarelli. Il 4 aprile 2016 il cast originale di Broadway si riun\u00ec per un concerto di beneficenza al Lincoln Center, il teatro in cui il musical era debuttato a New York. \nVenti repliche del musical vanno in scena alla Royal Festival Hall di Londra nel giugno 2019, con la regia di Daniel Evans, l'orchestra di quaranta elementi dell'Opera North e Ren\u00e9e Fleming nel ruolo di Margaret e Dove Cameron in quello di Clara. Il resto del cast comprende Rob Houchen nella parte di Fabrizio, Liam Tamne in quella di Giuseppe, Celinde Schoenmaker nel ruolo di Franca, Alex Jennings in quello nel signor Naccarelli, mentre Marie McLaughlin veste i panni della signora Naccarelli e Malcolm Sinclair in quelli del signora Johnson.\nLa produzione diretta da Evans \u00e8 andata in scena anche alla Los Angeles Opera nell'autunno dello stesso anno, con Fleming, Cameron, Houchen, Tamne, Schoenmaker e McLaughlin nei ruoli gi\u00e0 ricoperti a Londra e Brian Stokes Mitchell nella parte del signor Naccarelli. Nel dicembre 2019 la produzione \u00e8 stata portata in scena anche all'Opera di Chicago, sempre con la regia di Evans e Fleming, Houchen, Schoenmaker e McLaughlin nei rispettivi ruoli. Dopo la pausa di Los Angeles, Alex Jennings \u00e8 tornato a tornare il signor Naccarelli, mentre nuovi membri del cast comprendono Solea Pfeiffer (Clara) ed Eric Sciotto (Giuseppe)."}
{"id": "5278766", "revid": "741067", "url": "https://it.wikipedia.org/wiki?curid=5278766", "title": "I dolci inganni", "text": ""}
{"id": "5278767", "revid": "376555", "url": "https://it.wikipedia.org/wiki?curid=5278767", "title": "Os Cariocas", "text": "Os Cariocas sono un gruppo musicale brasiliano di musica popolare, in attivit\u00e0 dall'inizio degli anni quaranta.\nLa carriera.\nLa formazione musicale nacque a Rio de Janeiro nel 1942, promossa da Ismael Netto che raggrupp\u00f2 attorno a s\u00e9 il fratello Severino Filho, Ari Mesquita, Salvador e Tarq\u00fc\u00ednio, tutti e cinque amici che risiedevano nel quartiere carioca di Tijuca. Inizialmente il gruppo si limit\u00f2 a intervenire a feste e spettacoli. Dopo qualche anno il quintetto affront\u00f2 alcuni rimaneggiamenti: a Ismael Netto (voce e chitarra) e a Severino Filho (seconda voce e percussioni) si aggregarono Emmanoel Furtado detto Badeco (terza voce e chitarra), Jorge Quartarone chiamato anche Quartera (quarta voce e percussioni), Waldir Viviani (quinta voce e percussioni). Il complesso musicale sub\u00ec le influenze dei gruppi contemporanei Quatro Ases e Um Coringa, Bando da Lua, e Anjos do Inferno, ma a differenza dei loro concorrenti gli arrangiamenti armonici elaborati prevedevano fino a quattro-cinque voci.\nNel 1945 Os Cariocas debuttarono in un programma per esordienti, \"Papel carbono\", raggiungendo il secondo posto al primo tentativo; comparvero in seguito altre due volte e conquistarono il primo posto in entrambe le occasioni. Nel 1946 proseguirono la loro carriera radiofonica nelle trasmissioni \"Um milh\u00e3o de melodias\", \"Can\u00e7\u00e3o rom\u00e2ntica\" e \"Quando canta o Brasil\". Allo stesso tempo registrarono il loro primo 78 giri, contenente i brani \"Adeus America\" e \"Nova ilus\u00e3o\", a cui seguirono altre incisioni, una delle quali, \"O \u00faltimo beijo\", fu scelta come sigla della trasmissione \"Discos impossiveis\". L\u2019improvvisa scomparsa di Ismael Netto nel 1956 port\u00f2 all\u2019ingresso di Hortensia Silva, sorella di Severino Filho, per sostituire la voce acuta di Neto, a cui fu dedicato il successivo \"Os Cariocas a Ismael Neto\". Poi il gruppo si avvi\u00f2 lungo una strada innovativa per la musica brasiliana incidendo \"Chega de saudade\" di Tom Jobim e Vin\u00edcius de Moraes, con la presenza di Jo\u00e3o Gilberto alla chitarra. Il successivo disco recava \"Criticando\", di Carlos Lyra, e \"Foi ela\" di Ary Barroso. La formazione si ridusse a un quartetto quando, nel 1959, Hortensia Silva decise di lasciare.\nNel 1962 intervennero allo spettacolo \"O encontro\" in un night club di Rio, in cui si trovarono con Jobim, de Moraes e Gilberto, e assieme snocciolarono un repertorio composto dai maggiori successi di bossa nova, fra i quali \"Samba do avi\u00e3o\", \"Samba de uma nota s\u00f3\", \"S\u00f3 dan\u00e7o samba\", \"Corcovado\", \"A b\u00ean\u00e7\u00e3o\" e \"Garota de Ipanema\". Il nuovo sound fu protagonista nelle successive registrazioni di sei LP. Negli anni sessanta si susseguirono le tourn\u00e9e in Argentina, Porto Rico e Stati Uniti, dove incisero l\u2019album \"Introducing The Cariocas\": sulla copertina del disco Quincy Jones li definiva \u00abil primo quartetto vocale a mescolare i ritmi e le melodie della bossa nova con le armonie del jazz moderno\u00bb. Appena iniziato un tour del Messico furono costretti a tornare in Patria per questioni mediche, e dopo le registrazioni di quattro trasmissioni per la TV argentina sospesero le loro attivit\u00e0 di gruppo musicale per un periodo che si sarebbe protratto per pi\u00f9 di vent\u2019anni.\nOs Cariocas riemersero nell\u2019ambiente musicale a fine 1987 per volont\u00e0 di Severino Filho che volle rimettere in piedi la formazione, che col tempo sub\u00ec cambiamenti nella sua composizione, mentre continuava anche nel decennio successivo a incidere e dare concerti in tutto il Brasile. A fine anni novanta Os Cariocas erano a Miami assieme a Leny Andrade, Roberto Menescal e Wanda S\u00e1.\nDel 2001 \u00e8 la registrazione del disco \"Cl\u00e1ssicos Cariocas\", contenente brani dei pi\u00f9 rappresentativi musicisti di bossa nova: Jobim, Vinicius de Moraes, Carlos Lyra, Marcos Valle, Roberto Menescal, Chico Buarque, Ronaldo B\u00f4scoli. Nel 2004 il gruppo vocale fu sul palco con Johnny Alf, Jo\u00e3o Donato, Carlos Lyra, Roberto Menescal, Wanda S\u00e1, Leny Andrade, Eliane Elias, Marcos Valle e Bossacucanova nello spettacolo \"Bossa nova in concert\". Dopo altre incisioni in cui venivano riprese le composizioni di musicisti brasiliani, e dopo aver ricevuto il premio come miglior gruppo di M\u00fasica Popular Brasileira per il CD \"Nossa alma canta\" del 2010, il gruppo partecip\u00f2 nel 2012 allo spettacolo \"Para sempre Tom Jobim\" a fianco di Wanda S\u00e1, e l\u2019anno seguente al \"Rio bossa nova festival\" insieme a Robero Menescal e a Joyce.\nNel 2015 L\u00facia Ver\u00edssimo, figlia di Severino e nipote di Ismael, ha omaggiato il gruppo nel film-documentario \"Eu, Meu Pai E Os Cariocas\". L'anno dopo \u00e8 morto Severino.\nFormazioni.\nNel corso della carriera ultrasessantenne, il gruppo \u00e8 andato incontro a cambiamenti nella sua composizione sia per ragioni di salute, che per decessi o per avvicendamenti."}
{"id": "5278768", "revid": "641883", "url": "https://it.wikipedia.org/wiki?curid=5278768", "title": "Codice ATC A03", "text": "Il codice ATC A03 \"Farmaci per le malattie gastrointestinali funzionali\" \u00e8 un sottogruppo del sistema di classificazione Anatomico Terapeutico e Chimico, un sistema di codici alfanumerici sviluppato dall'OMS per la classificazione dei farmaci e altri prodotti medici. Il sottogruppo A03 fa parte del gruppo anatomico A, farmaci per l'apparato digerente e del metabolismo.\nCodici per uso veterinario (codici ATCvet) possono essere creati ponendo una lettera Q di fronte al codice ATC umano: QA03... I codici ATCvet senza corrispondente codice ATC umano sono riportati nella lista seguente con la Q iniziale.\nNumeri nazionali della classificazione ATC possono includere codici aggiuntivi non presenti in questa lista, che segue la versione OMS."}
{"id": "5278769", "revid": "287204", "url": "https://it.wikipedia.org/wiki?curid=5278769", "title": "Apia International Sydney 2015", "text": "L'Apia International Sydney 2015 \u00e8 un torneo di tennis giocato sul cemento. \u00c8 la 123\u00aa edizione del torneo facente parte della categoria ATP World Tour 250 series nell'ambito dell'ATP World Tour 2015 e della categoria WTA Premier nell'ambito del WTA Tour 2015. Si gioca nell'impianto NSW Tennis Centre a Sydney, Australia, dal 11 all'17 gennaio 2015.\nPartecipanti ATP.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nPartecipanti WTA.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nCampioni.\nSingolare maschile.\n Viktor Troicki ha sconfitto in finale Michail Kuku\u0161kin per 6-2, 6-3.\nSingolare femminile.\n Petra Kvitov\u00e1 ha battuto in finale Karol\u00edna Pl\u00ed\u0161kov\u00e1 con il punteggio di 7-65, 7-66.\nDoppio maschile.\n Rohan Bopanna / Daniel Nestor hanno sconfitto in finale Jean-Julien Rojer / Horia Tec\u0103u per 6-4, 7-65.\nDoppio femminile.\n Bethanie Mattek-Sands / Sania Mirza hanno battuto in finale Raquel Kops-Jones / Abigail Spears con il punteggio di 6-3, 6-3."}
{"id": "5278771", "revid": "1005847", "url": "https://it.wikipedia.org/wiki?curid=5278771", "title": "Elezioni presidenziali in Sri Lanka del 2015", "text": "Le elezioni presidenziali in Sri Lanka del 2015 si tennero l'8 gennaio."}
{"id": "5278779", "revid": "28592", "url": "https://it.wikipedia.org/wiki?curid=5278779", "title": "Monastero di Santa Rosa", "text": ""}
{"id": "5278781", "revid": "70190094", "url": "https://it.wikipedia.org/wiki?curid=5278781", "title": "Organizzazione Europea per la Cooperazione Economica", "text": ""}
{"id": "5278782", "revid": "28592", "url": "https://it.wikipedia.org/wiki?curid=5278782", "title": "Tempio di Himera", "text": ""}
{"id": "5278783", "revid": "62004", "url": "https://it.wikipedia.org/wiki?curid=5278783", "title": "Maria Giulia Confalonieri", "text": ""}
{"id": "5278784", "revid": "28592", "url": "https://it.wikipedia.org/wiki?curid=5278784", "title": "Villa Marconi", "text": ""}
{"id": "5278786", "revid": "1408685", "url": "https://it.wikipedia.org/wiki?curid=5278786", "title": "Signoria di Ferrara", "text": "Signoria di Ferrara fu il dominio sottoposto alla famiglia este dal 1209 al 1471. Il territorio controllato, oltre a Ferrara, comprese progressivamente altre citt\u00e0 come Modena e Reggio Emilia. Gli Este, marchesi dell'omonima localit\u00e0 veneta, sono anche noti come marchesi di Ferrara e duchi di Ferrara, e il loro dominio viene anche chiamato Marchesato di Ferrara e Ducato di Ferrara.\nStoria.\nCon la morte della contessa Matilde di Canossa, nel 1115, a Ferrara nacque e si consolid\u00f2 il libero comune che sopravvisse per circa 150 anni. \nL'ascesa della casata nella citt\u00e0 di Ferrara avvenne grazie ad Obizzo I d'Este, che sal\u00ec al potere con il fondamentale supporto politico ed economico dei principi Giocoli.\nSignoria.\nLa signoria Estense, di parte guelfa, si instaur\u00f2 a Ferrara dal 1208 con Azzo VI d'Este. Da quel momento gli Estensi estesero il loro dominio anche sui territori di Modena e Reggio Emilia. Ferrara e il suo territorio continuarono ad appartenere allo Stato della Chiesa e gli estensi, per quanto riguarda queste terre, erano feudatari dello Stato Pontificio, mentre Modena e Reggio Emilia rientravano nei domini del Sacro Romano Impero. \nI marchesi d'Este quindi erano feudatari del papa per il territorio di Ferrara, e dell'imperatore per i territori di Modena e Reggio.\nNel 1471 il marchese Borso d'Este, che dal 1452 era gi\u00e0 duca di Modena e Reggio, ottenne da papa Paolo II il titolo ducale anche per Ferrara, poco prima della morte.\nDucato.\nLa signoria estense su Ferrara, ormai trasformatasi in ducato, ebbe termine nel 1598, quando l'ultimo duca Alfonso II d'Este non ebbe discendenza legittima. La dinastia venne considerata estinta dal papa e Ferrara, con la devoluzione ritorn\u00f2 allo Stato Pontificio. \nGli Este lasciarono Ferrara ma rimasero signori del Ducato di Modena e Reggio fino alle soglie dell'Ottocento."}
{"id": "5278790", "revid": "113609699", "url": "https://it.wikipedia.org/wiki?curid=5278790", "title": "Apia International Sydney 2015 - Qualificazioni singolare femminile", "text": ""}
{"id": "5278805", "revid": "1396213", "url": "https://it.wikipedia.org/wiki?curid=5278805", "title": "Hulkbuster", "text": ""}
{"id": "5278808", "revid": "1494169", "url": "https://it.wikipedia.org/wiki?curid=5278808", "title": "Ocee", "text": ""}
{"id": "5278809", "revid": "113609761", "url": "https://it.wikipedia.org/wiki?curid=5278809", "title": "Apia International Sydney 2015 - Singolare femminile", "text": "La detentrice del titolo era Cvetana Pironkova, che \u00e8 stata sconfitta in semifinale da Petra Kvitov\u00e1, che si \u00e8 aggiudicata il torneo battendo in finale Karol\u00edna Pl\u00ed\u0161kov\u00e1 con il punteggio di 7-65, 7-66.\nTeste di serie.\nLe prime due teste di serie hanno ricevuto un bye per il secondo turno."}
{"id": "5278812", "revid": "112776450", "url": "https://it.wikipedia.org/wiki?curid=5278812", "title": "Monteoliveto", "text": ""}
{"id": "5278813", "revid": "1442080", "url": "https://it.wikipedia.org/wiki?curid=5278813", "title": "Qatar ExxonMobil Open 2015 - Singolare", "text": "Il singolare del Qatar ExxonMobil Open 2015 \u00e8 stato un torneo di tennis facente parte dell'ATP World Tour 2015.\nIl detentore del titolo era Rafael Nadal, ma \u00e8 stato eliminato al primo turno.\nDavid Ferrer ha sconfitto in finale Tom\u00e1\u0161 Berdych per 6-4, 7-5."}
{"id": "5278814", "revid": "1861950", "url": "https://it.wikipedia.org/wiki?curid=5278814", "title": "Vistara", "text": "Tata SIA Airlines Limited, operante come Vistara, \u00e8 una compagnia aerea indiana con sede a Gurgaon e hub presso l'aeroporto Internazionale Indira Gandhi. Il vettore, una joint venture tra Tata Sons e Singapore Airlines, ha iniziato le operazioni il 9 gennaio 2015 con il volo inaugurale tra Delhi e Mumbai. Al giugno 2016, la compagnia aerea aveva trasportato pi\u00f9 di due milioni di passeggeri e da maggio 2019 detiene una quota del 4,7% del mercato dei vettori nazionali, diventando cos\u00ec la sesta compagnia aerea nazionale per passeggeri trasportati.\nStoria.\nLa compagnia aerea nasce nel 2013 come joint venture (JV) tra il conglomerato indiano Tata Sons e Singapore Airlines (SIA). Le due societ\u00e0 avevano fatto un'offerta a met\u00e0 degli anni novanta per lanciare un vettore in India che non ebbe successo, essendo stata negata l'approvazione normativa dal governo indiano. Con l'apertura del settore delle compagnie aeree da parte dell'India al 49% degli investimenti diretti esteri (IDE) nel 2012, Tata e SIA hanno deciso ancora una volta di lanciare in joint venture una compagnia aerea in India. Vistara \u00e8 stata concepita come un vettore premium per soddisfare le richieste dei viaggiatori d'affari di fascia alta nel mercato dell'aviazione civile indiano dominato dai vettori low cost. Il Foreign Investment Promotion Board indiano ha approvato la JV nell'ottobre 2013, consentendo a SIA di acquisire una partecipazione del 49%. Le due societ\u00e0 madri inizialmente si sono impegnate a investire un totale di 100 milioni di dollari come capitale iniziale, con Tata Sons che possiede il 51% e Singapore Airlines che possiede il restante 49%. Questo faceva parte della seconda grande incursione di Tata nel settore dell'aviazione insieme a una partecipazione di minoranza in AirAsia India. La prima impresa della compagnia, Tata Airlines, era stata fondata negli anni trenta e in seguito \u00e8 diventata la compagnia di bandiera Air India dopo la nazionalizzazione.\nL'11 agosto 2014, l'azienda ha svelato la sua identit\u00e0 \"Vistara\". Il nome \u00e8 stato preso dalla parola sanscrita vist\u0101ra, che significa \"distesa illimitata\". Vistara ha ricevuto il certificato di operatore aereo dalla Direzione Generale dell'Aviazione Civile il 15 dicembre 2014 e ha iniziato ad operare il 9 gennaio 2015. Vistara \u00e8 diventato il primo vettore ad operare servizi nazionali dal nuovo Terminal 2 dell'aeroporto Internazionale Chhatrapati Shivaji di Mumbai. Il 24 agosto 2015, Vistara ha inaugurato l'Aviation Security Training Institute, un istituto interno per la formazione del personale di cabina, del personale di sicurezza e di altri settori legati all'industria aeronautica. L'istituto ha ottenuto le necessarie approvazioni dall'ente nodale Bureau of Civil Aviation Security. Dal primo mese di attivit\u00e0, Vistara ha costantemente raggiunto record di puntualit\u00e0 molto elevati di oltre il 90%, il pi\u00f9 alto tra i vettori nazionali indiani. Il 20 agosto 2015, Vistara ha dichiarato di aver trasportato mezzo milione di passeggeri in poco pi\u00f9 di sette mesi di operazioni. A partire da febbraio 2016, Vistara detiene una quota del 2% nel mercato nazionale dei vettori. Vistara ha recentemente ricevuto l'adesione all'International Air Transport Association (IATA), entrando a far parte dell'associazione di oltre 280 compagnie aeree in tutto il mondo che rappresenta, guida e serve l'industria aerea. Con questo, Vistara diventa una delle poche compagnie aeree selezionate in India ad avere l'adesione alla IATA.\nVistara ha annunciato l'11 luglio 2019 che la loro prima destinazione internazionale sarebbe stata Singapore. La compagnia aerea ha avviato il suo primo servizio internazionale da Delhi a Singapore e da Mumbai a Singapore rispettivamente il 6 e 7 agosto utilizzando i Boeing 737-800.\nIl 29 febbraio 2020, la compagnia aerea ha preso in consegna il suo primo Boeing 787-9, diventando la prima compagnia aerea indiana a operare questo tipo di aereo. Il 28 maggio 2020, la compagnia aerea ha operato il suo primo volo commerciale con un Boeing 787-9 Dreamliner sulla rotta Delhi-Calcutta. Il 28 agosto dello stesso anno, la compagnia aerea ha iniziato il suo primo volo intercontinentale tra Delhi e Londra Heathrow.\nServizi.\nIFE (Inflight Entertainment).\nAl momento Vistara non dispone di schermi LCD installati sul retro dei sedili. Per ovviare a ci\u00f2 Vistara propone la visione dei contenuti multimediali attraverso una connessione WiFi con la quale il passeggero, collegandosi con il proprio dispositivo, pu\u00f2 accedere alla libreria. Per la classe Business, la compagnia affida un iPad, con una libreria pre caricata, al passeggero in comodato d'uso. Il sistema, denominato IntelliCabin, \u00e8 entrato completamente in vigore da dicembre 2015.\nCatering.\nVistara per il catering di bordo di affida alla compagnia TajSATS Air Caterina, una join venture tra la Tata Sia e Singapore Airlines. Vistara offre diversi men\u00f9 sia in base alla classe sia in base alla stagione e all'ora del volo. Il men\u00f9 cambia ogni sette giorni ed \u00e8 strutturato in modo che i clienti Business che viaggiano in giornata, non trovino lo stesso pasto sul volo di andata e di ritorno. Sono disponibili men\u00f9 speciali da prenotare 24 ore prima del volo.\nCarta d'Imbarco Virtuale.\nVistara, in partnership con GVK, ha introdotto la possibilit\u00e0 di scaricare, come molte compagnie aeree, la propria carta d'imbarco direttamente sul cellulare. Il servizio, ancora in via sperimentale, \u00e8 disponibile solamente per i voli per/da l'hub della compagnia.\nLounge.\nIl 29 Marzo 2016, Vistara ha inaugurato la sua prima lounge per i passeggeri di Business-class e per i possessori della carta \"Club Vistara\" Gold. La lounge si trova al livello partenze del terminal 3 all'Aeroporto Indira Gandhi di Delhi. La lounge \u00e8 grande 250 metri quadrati, con vista airside, e pu\u00f2 accogliere fino ad un massimo di 75 passeggeri.\nProgramma Frequent Flyer.\nIl programma Frequent Flyer di Vistara \u00e8 chiamato Club Vistara ed \u00e8 basato sull'attribuzione di miglia date rispetto a quanto il biglietto \u00e8 stato pagato. I possessori delle carte frequenti flyer di Singapore Airlines e SilkAir possono accumulare miglia viaggiando con Vistara. Allo stesso modo i clienti Club Vistara possono guadagnare miglia viaggiando con SilkAir e Singapore Airlines su tutte le rotte dove operano le compagnie. I possessori della carta gold possono accedere alla lounge della compagnia.\nDestinazioni.\nAl novembre 2021, Vistara serve 43 destinazioni in 12 paesi. Il suo hub principale \u00e8 presso l'aeroporto Internazionale Indira Gandhi. Il primo volo di Vistara \u00e8 stato il 9 gennaio 2015, da Delhi a Mumbai. Il 6 agosto 2019, la compagnia aerea ha lanciato il suo primo volo internazionale, da Delhi a Singapore.\nAccordi commerciali.\nA gennnaio 2022 Vistara ha accordi di codeshare con le seguenti compagnie:\nA gennaio 2022 Vistara ha accordi d'interline con le seguenti compagnie:\nFlotta.\nA dicembre 2021 la flotta di Vistara \u00e8 cos\u00ec composta:"}
{"id": "5278815", "revid": "92723", "url": "https://it.wikipedia.org/wiki?curid=5278815", "title": "Matteo Prunes", "text": "Biografia.\nMatteo era un membro dei Prunes, famiglia di cartografi maiorchina che inizi\u00f2 la sua attivit\u00e0 con Juan nel 1532 e che fu attiva sino al 1631.\nPrunes svolse la sua attivit\u00e0 nella seconda met\u00e0 del XVI secolo a Maiorca. In una sua mappa del 1553 appare l'isola fantasma di \"Fixland\" su cui \u00e8 basata la Frislanda, apparsi nella mappa di Zeno pubblicata cinque anni dopo. \nLe sue mappe si distinguono per il disegno fine, il cromatismo rosso e blu e la sobriet\u00e0 delle decorazioni.\nSuo figlio Vincenzo continu\u00f2 la tradizione familiare."}
{"id": "5278818", "revid": "1543377", "url": "https://it.wikipedia.org/wiki?curid=5278818", "title": "Apia International Sydney 2015 - Doppio femminile", "text": "Le detentrici del titolo sono T\u00edmea Babos e Lucie \u0160af\u00e1\u0159ov\u00e1 ma hanno deciso di giocare con compagne diverse, la prima con Kristina Mladenovic e la seconda con Belinda Bencic, ma le due coppie si sono fermate rispettivamente in semifinale ed al primo turno. Le campionesse sono Bethanie Mattek-Sands e Sania Mirza che hanno battuto per 6-3, 6-3 le americane Raquel Kops-Jones e Abigail Spears."}
{"id": "5278819", "revid": "767487", "url": "https://it.wikipedia.org/wiki?curid=5278819", "title": "Mario Vincenzo Di Gioia", "text": ""}
{"id": "5278823", "revid": "124804353", "url": "https://it.wikipedia.org/wiki?curid=5278823", "title": "Gran Premio di superbike dell'Hungaroring 1988", "text": "Il Gran Premio di superbike dell'Hungaroring 1988 \u00e8 stato la seconda prova del mondiale superbike del 1988.\nResoconto.\nFonte \nLa seconda prova del mondiale Superbike del 1988 si corse il 30 aprile sul circuito dell'Hungaroring. Nella stesura iniziale del calendario la seconda prova doveva svolgersi il 9 aprile sul circuito di Imola, ma la cancellazione del GP in Italia ha generato l'avanzamento del GP ungherese a seconda prova stagionale. Come gi\u00e0 chiarito dalla FIM al termine del GP di Donington, a partire da questo GP i punti vengono assegnati alle singole gare e non pi\u00f9 alla gara combinata con sommatoria dei tempi delle due gare (metodo usato al GP di Donington).\nAl GP si iscrissero oltre sessanta piloti, che si presentarono tutti quanti alle prove di qualificazione (a differenza di Donington dove alle qualifiche si presentarono 45 piloti) costringendo gli organizzatori a dividere i turni delle prove tra piloti con numero di gara dispari e piloti con numero pari, per evitare l'eccessiva pericolosit\u00e0 di avere un elevato numero di piloti contemporaneamente in pista. La pole \u00e8 stata realizzata da Davide Tardozzi, come da regolamento del campionato possono essere 40 i piloti schierabili in griglia di partenza, pertanto sono 24 i piloti a non qualificarsi.\nLa prima gara viene vinta da Fred Merkel con la Honda RC30 del team RCM, con i due piloti del team Bimota SpA a completare il podio, con Tardozzi secondo e St\u00e9phane Mertens terzo.\nGara due vede invece tagliare per primo il traguardo la Kawasaki GPX750 del pilota francese Adrien Morillas, con i piloti del team Bimota SpA che si confermano sul podio, invertendo per\u00f2 le posizioni rispetto gara uno, con il belga Mertens che sopravanza il compagno di squadra Tardozzi.\nProprio in chiusura della seconda gara, la Bimota present\u00f2 reclamo contro Morillas, contestando la regolarit\u00e0 di alcuni particolari della moto del pilota francese. La giuria internazionale respinse l'esposto della casa italiana e convalid\u00f2 ugualmente il risultato in gara di Morillas, in quanto non erano presenti in Ungheria le schede di omologazione di tutte le motociclette, pertanto, vista l'impossibilit\u00e0 di confutare l'irregolarit\u00e0, rigettarono il ricorso della Bimota, nonostante lo stesso Morillas ammise le modifiche contestategli.\nAl termine di questo GP \u00e8 lo statunitense Merkel a prendere la testa della classifica mondiale con 32,5 punti, con Marco Lucchinelli che scende in seconda posizione con 23,5 punti (il pilota italiano della Ducati racimola solo 3,5 punti in queste due gare in Ungheria) e Fabrizio Pirovano (mai a podio ma sempre a punti nelle gare fin qui corse) che si porta al terzo posto con 21,5 punti.\nGara 1.\nFonti \nGara 2.\nFonti"}
{"id": "5278846", "revid": "110157", "url": "https://it.wikipedia.org/wiki?curid=5278846", "title": "Chiesa e convento di San Francesco (Salvador)", "text": "La chiesa e convento di San Francesco (in portoghese: \"Igreja e Convento de S\u00e3o Francisco\") \u00e8 un complesso religioso del quartiere storico di Pelourinho, a Salvador di Bahia, situato nel Largo do Cruzeiro de S\u00e3o Francisco che confina col Terreiro de Jesus, la piazza della cattedrale. La chiesa di San Francesco, con la ricchezza dei decori dorati del primo Settecento, \u00e8 considerata uno dei capolavori dell'arte barocca in Brasile. Il complesso, che comprende un grande convento con molti ambienti monumentali, \u00e8 integrato dagli attigui chiesa e convento del Terz'Ordine Francescano, che si visitano a parte.\nStoria.\nNel 1587 i primi francescani si stabilirono nello Stato di Bahia, installandosi in una serie di casette attorno a una primitiva, semplice cappella nella citt\u00e0 alta di Salvador, in quello che poi nel XVIII secolo sarebbe diventato il quartiere di Pelourinho. Questo primo cenobio era situato a lato dell'attuale chiesa, pi\u00f9 o meno dove si trova oggi la portineria d'accesso.\nNel 1591 venne avviata la costruzione di un primo convento, di modeste dimensioni. Un secolo dopo, nel 1686, il consistente aumento della popolazione di frati rese necessaria la ricostruzione del convento, la cui prima pietra venne posta quell'anno. Qualche anno dopo si avvi\u00f2 anche la costruzione della nuova chiesa, nel 1708, con i lavori conclusi nel 1723, anche se la decorazione interna pot\u00e9 dirsi terminata solo nel 1750.\nNegli stessi anni si metteva mano all'attiguo convento e alla chiesa del Terzo ordine, dotata di una facciata in stile manuelino nel corso del XVIII secolo: tale facciata, coperta da intonaco nel XIX secolo, fu riscoperta solo negli anni trenta del Novecento, e rimessa in luce con lavori protrattisi per 9 anni.\nDescrizione.\nLa facciata imponente, con due campanili, domina il largo di San Francesco. Le maioliche bianche delle torri furono aggiunte nel 1805. Al centro un'elaborata serie di volute addolcisce lo schema a capanna del prospetto. Porte e finestre dai colori vivaci movimentano le mura esterne del complesso.\nPortineria.\nSi accede al complesso dal vano della Portineria, risalente agli anni 1749-1755. Qui, dove si insediarono i primi francescani di Salvador, un ciclo di otto pitture del 1782 ricorda scene di vita contemplativa di quei primi frati. La volta \u00e8 decorata da una grande pittura su legno con l'\"Apoteosi della Vergine\", con scorci prospettici arditi, rari nella pittura devozionale delle colonie.\nUn piccolo altare \u00e8 qui dedicato a san Francesco. Da qui si pu\u00f2 accedere ad alcuni piccoli ambienti, tra cui la Sala capitolare.\nChiostro.\nAvviato nel 1729 e completato nel 1794, il chiostro \u00e8 noto per il ciclo di azulejos proveniente dal Portogallo e databile al 1743-46. Tradizionalmente riferito a un'offerta di re Giovanni V, \u00e8 composto da 37 pannelli con scene moraleggianti, ispirate alle stampe del fiammingo Otto van Veen (1608), con epigrafi esplicative in latino, derivate da sentenze di Orazio.\nIl secondo piano del chiostro \u00e8 pure maiolicato, con scene di caccia, pesca, paesaggi, allegorie dei cinque sensi, dei mesi e dei continenti.\nSala capitolare.\nla Sala capitolare ha un altare consacrato alla Madonna della Salute, che conserva numerose reliquie di santi. Un ciclo di pitture, dalle ricche cornici barocche, ha come oggetto le invocazioni delle Litanie alla Vergine.\nSagrestia.\nTra chiostro e chiesa si trova la sagrestia, decorata da intagli del francescano fra' Luis detto il Tornitore, che scolpiva il pregiato legno di jacarand\u00e0 nella prima met\u00e0 del XVIII secolo. Sue sono anche molte delle decorazioni della chiesa. \nIn sagrestia la copertura del soffitto \u00e8 spartita in 48 riquadri dipinti, con al centro lo stemma dell'Ordine Francescano. L'altare barocco, tra due colonne tortili di jacarand\u00e0, \u00e8 decorato da una pregevole scultura di Cristo in avorio. Fra' Luis \u00e8 autore delle colonne e dei due grandi armadi. Alle pareti un ciclo di maioliche portoghesi mostra scene di cacce e pesca. \nAzulejos si trovano anche nell'atrio tra sagrestia e chiesa, con scene bibliche, mentre il soffitto \u00e8 decorato da un dipinto di \"Cristo risorto\". Da qui si pu\u00f2 accedere anche al piano superiore del chiostro, attraverso lo scalone monumentale, che ha un corrimano in pietra decorato alle estremit\u00e0 da mascheroni.\nChiesa.\nCapolavoro del barocco coloniale in America Latina, la chiesa di San Francesco \u00e8 completamente rivestita all'interno di \"talha dourada\", con una profusione di linee mosse che si propaga senza interruzione fino al soffitto, dalle linee pi\u00f9 rettilinee.\nVicino all'entrata sulla piazza, pannelli di maioliche bianche e azzurre rivestono le pareti, con scene della vita di san Francesco. Le due acquasantiere a pila in pietra furono offerte da don Giovanni V. Sopra si trova il coro dei monaci, sostenuto da possenti colonne in pietra. Seggi e leggio sono importanti lavori in jacarand\u00e0 di fra' Luis de Jesus. Qui si trovano anche otto tele dipinte a olio, di autori sconosciuti. Al centro della grata del coro, un crocifisso scolpito. \nLa navata unica ha un soffitto riccamente decorato, con lo stemma francescano alla sommit\u00e0 dell'arcone.\nLe cappelle laterali, completamente rivestite di intagli, cono opera spesso di fra' Luis, con grate in jacarand\u00e1 di suo fratello laico. A destra si trovano le cappelle di San Benedetto, di San Pietro d'Alcantara (con la statua del santo sull'altare considerata il capolavoro dello scultore baiano Manuel In\u00e1cio da Costa (1790), e di San Giuseppe, con l'altare di San Luigi di Tolosa alla testata del transetto.\nNel presbiterio si trova a destra della cappella maggiore quella di Sant'Antonio, con un'altra statua attribuita al da Costa: qui, fino al 1907, poteva fare offerte solo il Tenente Colonnello dell'esercito.\nLa cappella maggiore ha un pavimento in pietra intarsiata alla maniera \"alcatifa\", montato dopo essere stato eseguito in Portogallo nel 1738. Le maioliche alla pareti continuano le scene della vita di san Francesco, e furono eseguite a Lisbona da Bartolomeo Antunes nel 1737. Sull'altare una statua di \"San Francesco che abbraccia il Crocifisso\", opera del baiano Pietro Ferreira (1930), che si ispir\u00f2 a un celebre dipinto di Murillo. Il lampadario argenteo \u00e8 del 1758.\nSegue la cappella dell'Immacolata Concezione, con un'altra scultura riferibile a Manuel In\u00e1cio da Costa. Al lato sinistro del transetto l'altare della Madonna della Piet\u00e0, che deve il nome a una venerata statua dell'artista baiano Ant\u00f4nio de Sousa Paranhos, del 1843.\nSul lato sinistro, continuando in senso antiorario, si incontrano dal presbiterio le cappelle di Sant'Anna, Santa Lucia e Santa Ifigenia."}
{"id": "5278847", "revid": "729019", "url": "https://it.wikipedia.org/wiki?curid=5278847", "title": "Battaglie di Colorno", "text": "Le battaglie di Colorno, all'epoca conosciute anche come la battaglia di Colorno, l'attacco di Colorno o anche fatto d'arme di Colorno, furono una serie di scontri militari minori, che culminarono in due battaglie. Iniziati il 25 maggio 1734 tra gli eserciti imperiali austro-tedeschi, che conquistarono temporaneamente Colorno e il suo palazzo nel decisivo attacco del 1 giugno, contro quello franco-piemontese che li scacciarono nella cruenta battaglia del 4-5 giugno, costringendoli a ritirarsi dal paese. Gli eventi sono parte della guerra di successione polacca e furono il presagio della pi\u00f9 sanguinosa battaglia di San Pietro avvenuta nelle campagne di Valera fuori dalle mura di Parma il 29 giugno.\nAntefatti.\nCon la morte di Augusto II di Polonia, avvenuta nel 1733, che non aveva eredi, si scaten\u00f2 una crisi successoria che ruppe il gi\u00e0 precario equilibrio europeo. Francia e Spagna, gi\u00e0 uniti nella guerra di successione spagnola, si allearono nel primo patto di famiglia borbonico (Trattato dell'Escorial del 7 novembre 1733) e, per fronteggiare la pressione austro-tedesca in Italia, ottennero l'appoggio dei Savoia. Schierata dall'altra parte, la triplice alleanza, costituitasi tra la zarina di Russia Anna Ivanovna, il re di Prussia Federico Guglielmo I e la Casa d'Austria rappresentata da Carlo VI d'Asburgo.\nTruppe franco-piemontesi marciarono su Milano nel 1733 e occuparono la Lombardia senza perdite significative. Dopo la conquista di Tortona nel febbraio 1734, la brutta stagione rallent\u00f2 le operazioni militari e l'esercito si accamp\u00f2 per l'inverno.\nQuando l'ormai ottantunenne maresciallo Claude Louis Hector de Villars, comandante in capo delle operazioni militari in Italia, part\u00ec nei primi di giugno per la Francia per andare a celebrare una visita di Luigi XV nel suo ducato di Villars (morir\u00e0 a Torino il 17 giugno 1734 durante il viaggio di rientro), il comando delle truppe francesi in Italia fu assunto dai generali de Broglie e Coigny, che furono promossi marescialli. Le truppe piemontesi erano comandate dal re Carlo Emanuele III di Savoia.\nGli austriaci erano sotto il comando di un altro duo, il maresciallo Claudio Florimondo di Mercy e Federico Luigi di W\u00fcrttemberg-Winnental. I preparativi per la battaglia furono molto lenti, a causa delle divergenze di opinione tra i due comandanti, e tra febbraio e aprile 1734 gli eserciti austro-tedeschi, che, secondo le gazzette dell'epoca, ammontavano a cinquantamila uomini, furono radunati a Mantova. Si spostarono verso Parma, attraversando il fiume Po il 2 maggio con due ponti improvvisati, a Portole e Monte di San Benedetto, occupando Mirandola, Guastalla e Novellara e stanziandosi con il grosso delle unit\u00e0 a Ponte Sorbolo e a Serraglio mantovano.\nIl maresciallo Villars, dopo aver attraversato il Po all'altezza di Casalmaggiore, pose il suo quartier generale nel centro dell'armata formando una linea difensiva fortificata forte di circa ventimila soldati scelti, posizionandosi all'altezza di Sacca localit\u00e0 a nord di Colorno, territori del ducato di Parma di Carlo I, gi\u00e0 alleato dei francesi ed impegnato nella guerra contro gli austriaci nelle due Sicilie.\nLa partenza di Don Carlo I da Parma, dapprima verso Firenze e poi successivamente verso sud, avvenne il 4 febbraio 1734 e fu subito contrassegnata da un primo spoglio degli archivi ducali e delle suppellettili artistiche dei Farnese inviate in un primo momento a Genova.\nL\u2019esercito ducale, al momento della partenza di don Carlo, era forte di 4500 cavalieri di 18000 fanti, mentre a difesa del ducato rimase un\u2019esigua guarnigione borbonica sostenuta dall\u2019esercito franco-sardo.\nIl maresciallo di Mercy ebbe un colpo apoplettico, che lo priv\u00f2 per qualche tempo della vista e della parola. Egli trasfer\u00ec temporaneamente il comando al principe di Wurttemberg e le operazioni si fermarono. Fino alla primavera del 1734, le contrapposte armate si videro impegnate in spostamenti tattici con solo occasionali incursioni da entrambe le parti.\nLe battaglie.\nL'attacco e l'occupazione Imperiale di Colorno.\nIl 24 Maggio, truppe Imperiali stanziate a Ponte Sorbolo che avevano come obiettivo d'impossessarsi dei territori del parmense, fecero avanzare al di l\u00e0 dell'Enza un corpo di quattordicimila uomini posizionandosi a Frassinara localit\u00e0 di campagna del parmense verso Colorno. Le rimanenti unit\u00e0 erano rimaste accampate al presidio di Ponte di Sorbolo, inoltre avevano un distaccamento di seimila uomini a Guastalla, uno di sette-ottomila a San Benedetto Po ed il rimanente della loro armata era stanziata nel Serraglio.\nIl 25 maggio avvenne un primo tentativo di occupare il Palazzo di Colorno: Federico Luigi di W\u00fcrttemberg-Winnental, venne erroneamente informato che il paese era sprovvisto di guarnigioni a difesa, ed invi\u00f2 un distaccamento di circa duecento Ussari e Dragoni ad occuparlo, ma furono respinti dalle milizie francesi comandate da Jean-Baptiste Desmarets, marchese di Maillebois, che difese il palazzo con quattro compagnie di granatieri, che nella carica uccisero una trentina tra Dragoni e Ussari.\nIl giorno seguente, il marchese di Maillebois fece rinforzare la guarnigione con ulteriori quattrocento uomini, lasciando al comando Aimery de Cassagnet de Tilladet, Marchese di Fimar\u00e7on e Colonnello del Reggimento di Borbone, mentre dall'altra parte il generale imperiale, marchese d'Hou\u00e9court, L\u00e9opold-Marc de Ligniville, alla testa di circa ottocento granatieri e altrettanti corazzieri, si mobilit\u00f2 per il secondo tentativo di occupazione di Colorno.\nL'avanguardia del distaccamento Imperiale, che era di cento uomini di cavalleria, fu attaccata nella sua marcia verso Colorno da una squadra di trenta Dragoni e trenta Ussari, sotto il comando del Signor Daniel Capitano d'Ussari il quale li respinse e costringendo gli Imperiali a ritirarsi, ma dopo aver perso non meno di una ventina di Dragoni. Il resto delle truppe Imperiali che arrivarono in Colorno, faticarono non poco per potervi entrare ed impiegandovi pi\u00f9 di due ore: i Granatieri francesi che erano posti dietro le mura dei terrapieni dei giardini, fecero due cariche contro i Corazzieri tedeschi, uccidendone non meno di dodici e respingendo il secondo attacco.\nFin dal 28 di maggio, truppe franco-sarde si mobilitarono per passare il Po, ammassandosi negli accampamenti di Sacca e Sanguigna, a ridosso del fiume Po e nelle campagne attorno Colorno.\nDopo la mezzanotte del 1 giugno, con un corpo di circa quattordicimila uomini di Fanteria e milleduecento di Cavalleria, truppe Imperiali marciarono silenziosamente e si ripresentarono in Colorno con l'intenzione di prendere il paese e il suo castello, che era difeso da un corpo di duemila soldati francesi, distribuiti tra il Palazzo e nel borgo. Il Signor Louis Georges \u00c9rasme de Contades che si trovava con quattrocento uomini a difendere il Palazzo, combatt\u00e9 con tenacia respingendo per pi\u00f9 di un'ora gli attacchi degli invasori, e riuscendo anche a mantenere la posizione dopo il fuoco di tre scariche di artiglieria.\nIl Marchese di Mallebois appresa la notizia dell'attacco Imperiale, avanz\u00f2 dal campo di Sacca con dieci compagnie di Granatieri in soccorso del Signor Contades, ma giunto in paese vide che esso era in procinto di cadere in mani nemiche, e che il ponte che dava l'accesso alla piazza era gi\u00e0 stato occupato. Si limit\u00f2 solamente a favorire la ritirata di Contades e dei suoi reduci.\nIl Signor Darcy, Capitano di reggimento di Picardie, assicurata la fuga di Contades rimase a difendere il Palazzo: si barric\u00f2 dentro una torre con una trentina di uomini e si difese fino alla capitolazione.\nMolte furono le perdite francesi, di cui centottanta furono i prigionieri fatti dagli Imperiali. Anche da parte Imperiale le vittime di quel giorno furono alte, di cui si narra pi\u00f9 di trecento, tra cui il marchese d'Hou\u00e9court, generale L\u00e9opold-Marc de Ligniville che, alla guida della colonna di destra delle truppe Imperiali durante le prime fasi dell'attacco a Colorno, non trovando il punto d'attacco assegnato, arriv\u00f2 sulla riva destra della Parma e marciando verso il lato ovest del paese, nei pressi della Chiesa dell'Annunziata. Qui si uni alle truppe comandate da Walsseg da dove fecero partire l'attacco. Il suo reggimento fu attaccato e venne colpito da colpi di fucile. Nonostante fosse ferito, si espose per guidare l'assalto ai suoi soldati, ma fu nuovamente colpito da due granate e il corpo fini nel greto del torrente. Insieme a lui vennero uccisi venti soldati e ottanta vennero catturati. Il corpo di Ligniville verr\u00e0 sepolto a Colorno il 3 giugno dopo aver ricevuto gli onori militari.\nSconfitta la guarnigione francese di Colorno, il principe W\u00fcrttemberg anzich\u00e9 inseguire con tutte sue forze i Francesi e attaccarli nei lori accampamenti a Sacca, prefer\u00ec fermarsi mettendo in paese due reggimenti.\nI colornesi rimasero fedeli al Duca di Parma, Don Carlo, legittimo discendente di casa Farnese, e vi \u00e8 conferma che anche i Preti e paesani del luogo impugnarono le armi e combatterono contro gli invasori austro-tedeschi. L'intenso fuoco messo in atto dagli abitanti di Colorno, dalle strade e dalle finestre delle case, in particolare contro un distaccamento delle truppe Imperiali che entrava in paese e l'uccisione di un generale come Ligniville, indusse il principe Federico Luigi di W\u00fcrttemberg-Winnental ad ordinare per rappresaglia il saccheggio di Colorno, ne seguirono una serie di devastazioni da parte delle occupanti truppe e gli abitanti vennero esposti al ludibrio e allo strazio dei vincitori. Non vennero risparmiati i luoghi sacri, gli archivi della comunit\u00e0 del paese come quelli parrocchiali vennero in parte depredati e parte bruciati, stessa sorte per quel che restava degli arredi del palazzo e dei giardini, in parte saccheggiati e in parte distrutti, anche se in realt\u00e0 il duca di Parma Carlo di Borbone, prima della partenza per la conquista delle Due Sicilie e visto l'avvicinarsi delle truppe imperiali austro-tedesche nel nord Italia, mise in sicurezza a Genova parte dei suoi averi della Collezione Farnese custoditi nei Palazzo di Colorno, Parma e Sala Baganza, in attesa di rientrare in momenti di pi\u00f9 sicuri.\nLa battaglia del 4-5 giugno.\nIl 3 di giugno ronde delle truppe imperiali si portarono in ricognizione nei dintorni di Colorno al fine di studiare i movimenti nemici: alcuni di esse marciarono fino a ridosso delle prime trincee difensive dell'accampamento di Sacca. Nel ritirarsi alle prime schermaglie francesi, notarono un grosso corpo di cavalleria che avanzava verso Colorno, valutato come il preludio di un imminente attacco al paese.\nLo stesso giorno, costretto fino a quel momento a seguire guardingo dalla sponda sinistra del Po i movimenti delle truppe di Mercy, Carlo Emanuele III di Savoia, alla testa della sua armata, pass\u00f2 il fiume a Casalmaggiore, e con il generale De Coigny si accinsero ad occupare la parte del paese che rimane al di l\u00e0 della Parma verso nord.\nContemporaneamente, Le truppe di W\u00fcrttemberg che erano di qua dal fiume, rinforzarono le difese del Palazzo e venne richiamata verso Colorno l'armata Imperiale comandata da Maggiore Generale Conte d'Hennin, e inoltre, con l'ordine di far arrivare urgentemente pezzi d'artiglieria, i pontoni e rifornimenti sotto la scorta di cento cavalieri e di settecento fanti del Reggimento di Bareith, che arrivarono il giorno dopo al campo.\nAll'alba del 4 giugno, il Marchese di Maillebois, unitamente al Maresciallo di campo Signor d\u2019Affres Marchese dell\u2019Isle, il Signor di Thom\u00e8 Brigadiere, Charles-Ren\u00e9 Armand Duca di Tremoille e Colonnello del Reggimento di Champagne e il Signor di Souillac Tenente Colonnello del Reggimento di Picardie, alla testa di venti compagnie di granatieri e di altrettante di picchetti, suddivisi in quattro colonne si misero in marcia alla volta di Colorno. Esse penetrarono di casa in casa e scacciarono i nemici.\nSi disposero in ordine di battaglia lungo la destra e la sinistra del ponte di Colorno per tenerlo coperto da eventuali attacchi Imperiali, e poter attaccare con pi\u00f9 sicurezza l'altro ponte di pietra che era sulla foce al torrente Lorno poich\u00e9 era ancora sotto il controllo di un presidio austriaco. Questo ponte, fu attaccato dal Signor Louis Thom\u00e8, Colonnello del Reggimento du Foix, che alla testa del suo distaccamento mise in rotta i nemici, i quali ritirandosi vennero ulteriormente decimati dal fuoco dei granatieri che erano nel centro della linea di battaglia agli ordini del Marchese di Maillebois. Occupando la vicina Torre, gli uomini di Thom\u00e8 riuscirono a dare agli alleati franco-sardi, il controllo di un punto strategico che dava a loro la possibilit\u00e0 di tenere a vista i movimenti nemici sia dal Palazzo, dalla piazza del paese e dal fronte che si stava formando lungo entrambe le rive del Parma.\nL'armata Imperiale, sotto il diretto comando del Maggiore Generale Hektor Franz de Vins, si dispose in ordine di battaglia al di qua della Parma, rinforzando la guarnigione in Colorno con dieci compagnie di granatieri e un centinaio di uomini di picchetto. Occupate le case limitrofe, dai giardini, dalle rive della Parma, verso le otto di mattina, aprirono un intenso fuoco sui nemici che dur\u00f2 lo spazio di tre ore. I francesi non riuscendo con gli assalti a superare il ponte della piazza, ripiegarono inizialmente nelle vicine case, dalle quali riuscirono comunque a tenere sotto fuoco continuo gli imperiali, e solo sul calar della notte vennero drizzate le batterie tenendo il tiro delle artiglierie in un solo punto per aprire una breccia sulla linea Imperiale austro-tedesca.\nLa soverchiante potenza di fuoco a disposizione delle truppe franco-sarde, delle quali nel frattempo, alcune di esse riuscirono poi a passare il ponte e occuparono i primi appartamenti e le prime case; costrinse le truppe Imperiali a ripiegare nel Palazzo ed in particolare nei giardini, che divenne la dritta da cui continuarono a far fuoco tutta quella notte.\nIl Marchese di Maillebois fece fabbricare due pontoni sul Lorno non lontani dal paese e il palazzo, sui quali passarono la fanteria e la cavalleria, e si accamparono nelle vicinanze della foce del fiume Lorno con la Parma, ed estendendole verso S. Andrea in direzione Parma. Quella notte le ronde austriache notarono intensi movimenti di truppe franco-sarde altra parte del fiume, intenti marciare lentamente verso Parma. Il sospetto che questi movimenti fossero manovre d'aggiramento delle linee, tra gli Imperiali s'incomincio a meditare un possibile ritiro da Colorno.\nLa mattina del 5 giugno duemila soldati delle truppe Imperiali si presentarono fuori le loro trincee posizionandosi di fronte i due pontoni che erano sul torrente Lorno, mantenendo il letto della Parma tra loro e gli alleati, che erano posti dall'altra parte del fiume. Cercarono anche di distruggere il ponte del borgo facendolo saltare, ma essendo per\u00f2 sotto il tiro continuo delle truppe franco-piemontesi, si ritirarono e smobilitarono l'artiglieria facendola defilare dalle linee. Ne approfittarono gli alleati franco-sardi che avanzarono massicciamente con dieci compagnie d\u00ec granatieri, dieci di picchetti e altrettanti di cavalleria e fanteria, passarono la Parma e liberarono definitivamente Colorno dalla presenza austriaca.\nIl Maresciallo di campo Marchese di Pez\u00e8 si stacc\u00f2 dalle armate assieme a Jean-Fran\u00e7ois de Quesse, Signore di Valcourt e Comandante di una brigata di carabinieri reali, con al seguito duecento granatieri e cinquecento cavalieri all'inseguimento dei i nemici in ritirata. Ma non riusci a raggiungerli: rifer\u00ec solo di aver visto la loro ultima colonna incamminarsi alla volta di Ponte Sorbolo.\nIl Re di Sardegna e iI Marchese di Coigny entrarono in quella sera in Colorno, dove gli eserciti imperiali austriaci persero pi\u00f9 di milleduecento uomini nei due attacchi, tra cui il Reggimento Seckendorff e un battaglione del Reggimento Wilczek. Le perdite francesi furono maggiori, anche se nel loro rapporto pubblicato dichiararono di aver perso pi\u00f9 di ottocento uomini tra morti e feriti, tr\u00e0 cui: Alexandre de Gilbert de Salieres, marchese di Montlaur, cavaliere di Saint-Louis e tenente generale d'artiglieria caduto nella battaglia del 4 giugno; Georges-Jacques Clermont-Gallerande d'Amboise, brigadiere dell'armata del Re e Colonnello del Reggimento d'Auveigne, ferito gravemente nell'attacco del 4 giugno e morir\u00e0 nel campo di Sanguigna due giorni dopo; oltre a sei capitani dei Granatieri e molti ufficiali subalterni. Tra i feriti si ricorda il Signor Louis Thom\u00e8, il Duca di Cruzol e Charles Armand Ren\u00e9 de La Tr\u00e9moille, Duca di Tremoille.\nConseguenze.\nGli eserciti austro-tedeschi si ritirarono da Colorno ripiegando verso Ponte Sorbolo e rioccupando le postazioni a nord di Reggio Emilia al fine di prevenire eventuali attacchi da parte di truppe franco-sarde al di la dell'Enza.\nIl Generale Mercy rientr\u00f2 dalla malattia il 7 giugno a Ponte Sorbolo, riprese il comando delle truppe imperiali e disapprov\u00f2 le operazioni di W\u00fcrttemberg-Winnental, su Colorno: essersi preso e poi perso il controllo sul palazzo fu la causa di molte perdite.\nGli alleati franco-piemontesi smobilitarono da Colorno il 17 giugno e, lasciata una guarnigione di duemilaseicento uomini al presidio di Sacca a difesa delle retrovie, occupata la linea Sant\u2019Andrea-Baganzola e Badia di Cortile San Martino, misero il quartier generale a Cervara, formando una linea fino a Cornocchio, a poca distanza dalla citt\u00e0 di Parma, ove si scontrarono nuovamente contro gli imperiali il 29 giugno in localit\u00e0 Valera nella battaglia di San Pietro.\nQuando Carlo di Borbone conquist\u00f2 le Due Sicilie, successivamente ai trattati di pace che decretavano l'obbligo di rinunciare al titolo di Duca di Parma per diventare Re di Napoli, la collezione Farnese, messa precedentemente in sicurezza a Genova, non fece pi\u00f9 rientro nei Palazzi di Colorno e Parma, ma venenne definitivamente dirottata a Napoli. Il trasferimento delle opere venne completato tra il 1735 e il 1736. Furono inclusi in questo viaggio anche le gemme e la biblioteca farnesiana, portate nel palazzo reale di Napoli nel 1736."}
{"id": "5278848", "revid": "827882", "url": "https://it.wikipedia.org/wiki?curid=5278848", "title": "Domenico Melegatti", "text": "Biografia.\nFiglio d'arte, muove i primi passi nella rinomata pasticceria di suo padre Pietro, ubicata in centro citt\u00e0 nel corso di Porta Borsari, nella quale incomincia a lavorare dopo aver completato le scuole primarie. Rispetto ai suoi fratelli Giuseppe e Angelo mostra una spiccata vocazione nell'arte pasticciera e nella ricerca di idee nuove e originali.\nA 24 anni dimostra questa sua attitudine all'esposizione agricola di Verona, dove vince un premio speciale per alcuni sistemi originali nella realizzazione di \"lavori in zucchero\". Mancato suo padre, con cui ha avuto rapporti altalenanti sul fronte dell'innovazione dei prodotti, nel 1873 prende le redini dell'attivit\u00e0 e incomincia ad affiancare ai dolci della tradizione scaligera idee innovative come i confetti chiamati \"ghiaia dell'Adige\", ma anche altre non legate all'industria dolciaria come le \"caramelle di carne\" (una variante del dado da cucina di Von Liebig), determinato a far crescere la sua fama ben oltre i confini di Verona.\nAlla grande attitudine per la sperimentazione di nuovi accostamenti e al rinnovamento delle ricette tradizionali Melegatti abbina altrettanta abilit\u00e0 tecnica, predisponendo in proprio una serie di sistemi per la conservazione degli ingredienti deperibili e apportando migliorie ai forni del suo negozio rivelando un genio e un'inventiva fuori dal comune.\nL'idea del pandoro nasce dalla volont\u00e0 di Melegatti di offrire un prodotto dolciario per tutte le occasioni, di grande richiamo e foriero di un cospicuo volume di affari per la pratica impossibilit\u00e0 di confezionarlo in proprio. L'ispirazione arriva dall'antica tradizione scaligera della festa natalizia del pane. Il \"lev\u00e0\", cos\u00ec si chiama, \u00e8 un dolce che si impasta nella notte della vigilia con farina, latte e lievito, insaporito da mandorle, uvetta e pinoli e cosparso di granelli di zucchero sulla superficie. Melegatti elimina mandorle, pinoli e uvetta, ingredienti che ostacolano la lievitazione uniforme, per aggiungere in grande quantit\u00e0 uova, zucchero e burro a un impasto ricco di lievito e quindi destinato a diventare oltremodo voluminoso, che richiede trentasei ore complessive di lavorazione, sette cicli di impasto e ben dieci ore di lievitazione. L'impossibilit\u00e0 di poterlo confezionare in proprio deriva, oltre che dalla procedura ora citata, dalla necessit\u00e0 di un forno che sia in grado di assicurare una cottura uniforme a un ammasso che pesa oltre un chilogrammo e che necessita, altres\u00ec, di un contenitore che per forma e dimensioni possa contenerlo prima e soprattutto dopo l'aumento di dimensioni derivante dalla cottura.\nI due problemi sono risolti da Melegatti mediante uno speciale forno detto \"a calore continuo\", che mantiene uniforme la temperatura al suo interno ed evita il formarsi della crosta superficiale tipica del panettone milanese, e da uno speciale stampo metallico a piramide tronca con la forma di una stella a otto punte, scelto nonostante nelle intenzioni iniziali il nuovo dolciume sia riservato a tutte le feste. Dal punto di vista tecnico e organizzativo il pasticciere veronese dota i propri locali di un sistema di ventilazione e riscaldamento in grado di controllare la temperatura e l'umidit\u00e0 e assume due incaricati con il compito di sovraintendere a tutto il procedimento.\nNel nuovo prodotto investe in grande stile, sia dal punto di vista creativo che da quello economico, e i suoi sforzi sono immediatamente coronati dal successo. Se le fonti non ci dicono in quale anno preciso ne abbia incominciato la produzione, e nemmeno ci assicurano se l'origine del nome sia davvero dovuta alla nota frase di un garzone (\"l'\u00e8 proprio un pan de oro\"), sappiamo per certo che nell'ottobre 1894 Melegatti richiede e ottiene dal Ministro di Agricoltura Industria e Commercio del Regno d'Italia un certificato di privativa per quello che alla stessa data si chiama a tutti gli effetti pandoro, dolce speciale. Come sempre accade per i prodotti di successo, infatti, una volta diventato famoso sia in citt\u00e0 sia nell'intera provincia il pandoro viene imitato, anche se con risultati non sempre buoni, anche dagli altri pasticceri, che non riescono a reggere la concorrenza nel periodo di Natale e Pasqua coi dolciumi tipici del periodo. I tentativi di imitazione portano a un accumularsi di controversie legali, al punto che prima di chiedere la privativa Melegatti chiede pubblicamente ai suoi colleghi di pubblicare la ricetta del vero pandoro per un compenso di mille lire.\nAl conseguimento del certificato segue la fondazione della \"Casa del Pandoro di Domenico Melegatti\" e la nascita dello storico logo con le tre mele e i due gatti rampanti attorno alla forma stilizzata del dolce.\nLa genialit\u00e0 di Melegatti si manifesta anche nell'innovativo sistema di vendita del prodotto, basato sulla spedizione per corrispondenza, che consente di ampliare le possibilit\u00e0 di contatto dei potenziali clienti e lo porta a studiare un imballaggio dotato di confezione con il logo dell'azienda, idoneo a proteggere il prodotto da ogni possibile danno durante il viaggio, mantenuto fresco da idonei sistemi di conservazione. La sua grande capacit\u00e0 imprenditoriale si ravvisa anche in un'opera di \"marketing\" inedita per una piccola impresa come una pasticceria. La strategia comunicativa prevede grandi inserzioni sui giornali, manifesti murali, nuove insegne luminose sul negozio e partecipazione massiccia agli eventi del settore dolciario e alimentare.\nNei primi anni del '900 il pandoro \u00e8 un prodotto ormai affermato in tutto il nord-italia, al punto da poter entrare in concorrenza con il panettone di Milano, citt\u00e0 in cui Melegatti apre un suo negozio destinato a rimanere attivo fino all'inizio della guerra. La pasticceria di corso Porta Borsari si \u00e8 ampliata a quasi tutto il pianterreno dell'edificio in cui ha sede, con dieci specialisti pasticcieri e altrettante persone tra commessi e garzoni. A questo grande successo commerciale non corrisponde l'avvio di una produzione industriale, essenzialmente a causa dell'elitariet\u00e0 del prodotto dolciario (molto costoso, e quindi riservato a chi pu\u00f2 permetterselo), e della difficolt\u00e0 di effettuare consegne oltre una certa distanza per i sistemi di conservazione in uso al momento, gi\u00e0 buoni ma che non consentono di mantenere la freschezza del prodotto oltre i due o tre giorni. Il pandoro rimane quindi una produzione artigianale come i restanti prodotti della pasticceria, il cui consumo \u00e8 limitato al periodo di Natale nonostante si insista che \u00e8 un dolce per tutto l'anno e tutte le feste. Nel 1904 Melegatti prova a ovviare a questa limitazione con una variante del suo pandoro pi\u00f9 piccola e meno costosa, che viene commercializzata col nome di \"pan reale\" (in onore di Re Umberto I assassinato pochi anni prima), ma che non supera - nonostante il gradimento del pubblico - il ruolo di bene di lusso che il dolciume riveste all'epoca.\nAlla scomparsa di Domenico Melegatti e in mancanza di eredi diretti, la pasticceria passa alla nipote Irma Barbieri, che ne prende le redini col marito Virgilio Turco, direttore del negozio di Milano, che viene contestualmente chiuso.\nLo scoppio della Grande Guerra porta inevitabilmente a una riduzione dei consumi voluttuari, come sono quelli legati alla pasticceria, e solo dopo la fine del conflitto si ritorner\u00e0 ai volumi produttivi precedenti. Ma sar\u00e0 solo dopo la fine del secondo conflitto mondiale che si arriver\u00e0 alla produzione su scala industriale che era stata vagheggiata da Domenico Melegatti."}
{"id": "5278862", "revid": "36426", "url": "https://it.wikipedia.org/wiki?curid=5278862", "title": "Jacarand\u00e0", "text": ""}
{"id": "5278890", "revid": "599013", "url": "https://it.wikipedia.org/wiki?curid=5278890", "title": "Bruno Tussani", "text": "Carriera.\nNella stagione 1940-1941 fa parte della rosa del Ravenna in Serie C; l'anno seguente \u00e8 invece tesserato dalla Fiorentina, societ\u00e0 di Serie A, con cui non scende per\u00f2 mai in campo in partite ufficiali. Dopo una stagione in prestito all'Ala Littoria in Serie C, gioca 3 partite nel Campionato Alta Italia con la maglia del Ravenna, subendo in totale 4 reti; torna poi alla Fiorentina, con cui disputa il campionato toscano. Dopo la fine della Seconda guerra mondiale viene ceduto dalla squadra toscana al Forl\u00ec, con la cui maglia nella stagione 1945-1946 gioca 13 partite nella Serie B-C Alta Italia. Nell'estate del 1946 passa al Perugia; in biancorosso subisce 41 reti in 30 presenze nella stagione 1946-1947, disputata in Serie B, e viene riconfermato in squadra anche per la stagione 1947-1948, che chiude con altri 41 gol subiti in 24 presenze nella serie cadetta. Gioca in Serie B anche nella stagione 1948-1949, questa volta con la maglia del Lecce dopo la retrocessione ottenuta l'anno precedente con il Perugia. Con la squadra salentina gioca un'unica partita di campionato, nel corso della quale subisce 4 reti. A fine anno passa all'Italcalcio, dove gioca un campionato in Prima Divisione ed uno in Promozione. Nel 1951 si trasferisce invece all'Astrea, squadra in cui gioca quattro campionati consecutivi nei campionati regionali laziali (il primo in Prima Divisione e gli altri tre in Promozione) fino al ritiro, nel 1955.\nIn carriera ha giocato complessivamente 55 partite in Serie B (pi\u00f9 altre 13 nel torneo misto di Serie B e C della stagione 1945-1946) con un totale di 84 reti subite."}
{"id": "5278894", "revid": "287204", "url": "https://it.wikipedia.org/wiki?curid=5278894", "title": "Numero zero (disambigua)", "text": ""}
{"id": "5278896", "revid": "287204", "url": "https://it.wikipedia.org/wiki?curid=5278896", "title": "Oggi sposi (film)", "text": ""}
{"id": "5278898", "revid": "36426", "url": "https://it.wikipedia.org/wiki?curid=5278898", "title": "Litanie", "text": ""}
{"id": "5278902", "revid": "729019", "url": "https://it.wikipedia.org/wiki?curid=5278902", "title": "Niccol\u00f2 da Fogliano", "text": "Biografia.\nEra figlio di Ugolino, della nobile famiglia reggiana dei da Fogliano, di parte guelfa.\nFu a capo della fazione della famiglia denominata \"Parte di Sopra\" che nel 1283 entr\u00f2 in lite con la parte avversa, chiamata \"Parte di Sotto\", appoggiata dai potenti Canossa. Le ostilit\u00e0 culminarono nel 1287 quando Niccol\u00f2 tolse agli avversari alcune localit\u00e0, tra le quali Carpineti. Dopo un breve periodo di signoria cittadina con Obizzo III d'Este, Niccol\u00f2 si schier\u00f2 con i ghibellini e nel 1329 divenne signore di Reggio Emilia grazie alla nomina a vicario imperiale da parte dell'imperatore Ludovico il Bavaro, che Niccol\u00f2 accompagn\u00f2 fino a Trento mentre faceva ritorno in Germania.\nDiscendenza.\nNiccol\u00f2 spos\u00f2 Caterina della Scala, figlia di Alberto I della Scala, signore di Verona ed ebbero otto figli:"}
{"id": "5278903", "revid": "298229", "url": "https://it.wikipedia.org/wiki?curid=5278903", "title": "Hardcore Justice 2012", "text": "Hardcore Justice 2012 \u00e8 stata l'ottava edizione del pay-per-view prodotto dalla federazione Total Nonstop Action Wrestling (TNA). L'evento ha avuto luogo il 12 agosto 2012 presso la Impact Wrestling Zone di Orlando in Florida."}
{"id": "5278927", "revid": "124094163", "url": "https://it.wikipedia.org/wiki?curid=5278927", "title": "Eleonora Petralia", "text": "Caratteristiche tecniche.\nGiocatrice duttile, nel corso della carriera \u00e8 stata impiegata in pi\u00f9 ruoli, attaccante nelle giovanili, quindi terzino, mezzala di centrocampo, quindi nuovamente ala una volta arrivata in Serie A con la Riviera di Romagna.\nCarriera.\nEleonora Petralia si appassiona al calcio fin dalla giovane et\u00e0 e decide di iscriversi alla Scuola calcio Audax Dribbling di Ferrara. Con la societ\u00e0 ferrarese gioca con le formazioni miste per sei anni, fino al raggiungimento dell'et\u00e0 massima consentita per giocare con i maschietti, quindi si accorda con il Packcenter Imola per essere inserita in una squadra completamente femminile. Dal 2003 gioca con la societ\u00e0 imolese nella formazione Campionato Primavera nel ruolo di attaccante riuscendo a primeggiare pur giocando con ragazze di et\u00e0 superiore. Con la squadra di Imola verr\u00e0 in seguito inserita nella formazione titolare facendo il suo esordio in Serie B, l'allora terzo livello del campionato italiano di calcio femminile.\nNell'estate 2009 decide di affrontare una nuova avventura accordandosi con il CMC Dinamo Ravenna che le d\u00e0 l'opportunit\u00e0 di giocare in Serie A2 dalla stagione 2009-2010. Con le giallorosse allenate dal mister Jacopo Leandri formalmente rimane una sola stagione in quanto, grazie alla decisione di fondersi con il Cervia, la societ\u00e0 nel luglio 2010 muta la sua denominazione in Riviera di Romagna, tuttavia viene riconfermata in rosa dalla nuova dirigenza. Con i nuovi colori giallo-rosso-blu, sotto la guida dei mister Antonio Censi, contribuisce alla conquista, al termine della stagione 2011-2012, della promozione in Serie A, rimanendo anche nelle successive stagioni, con la parentesi statunitense dell'estate 2013 all'Eugene Metro Futbol Club Azul, allenata da Giuseppe Lorenzo, Massimo Agostini ed Enrico Buonocore fino alla stagione 2014-2015, alla cui fine la squadra viene retrocessa in Serie B dopo i play-out con il San Zaccaria. Si congeda dalla societ\u00e0 con un tabellino personale di 122 presenze e 18 reti segnate.\nAll'apertura del calciomercato estivo 2015 coglie l'opportunit\u00e0 di rimanere in Serie A accordandosi con il , societ\u00e0 ravennate che la inserisce in rosa dalla stagione 2015-2016 sotto la guida del mister Marinella Piolanti, gi\u00e0 sua compagna di squadra nella Dinamo Ravenna e nel Riviera di Romagna. Petralia rimane una sola stagione, contribuendo al raggiungimento del sesto posto in campionato e una tranquilla salvezza per la sua squadra, congedandosi con 2 reti e 16 presenze.\nDurante l'estate 2016 si trasferisce al per tornare a giocare in Serie B."}
{"id": "5278930", "revid": "1543377", "url": "https://it.wikipedia.org/wiki?curid=5278930", "title": "Memorial Pietro Martinelli", "text": "Il Memorial Pietro Martinelli \u00e8 una competizione calcistica con cadenza annuale, a cui partecipano formazioni della categoria \"Giovanissimi\" provenienti da tutta Italia.\nLa sua prima edizione venne organizzata nel 1986 per ricordare la figura di Pietro Martinelli: grande appassionato di calcio, era uno degli animatori della Polisportiva Pulcini Cascina di Pisa; scomparso prematuramente, i dirigenti della polisportiva decisero di organizzare un torneo giovanile dedicato alla sua memoria.\nLa manifestazione viene disputata nei tre giorni a cavallo della Pasqua, e fin dalla sua prima edizione raccoglie una massiccia presenza di pubblico, anche se non viene mai perso di vista lo scopo con il quale questo memorial \u00e8 nato: offrire un momento di aggregazione a bambini provenienti da ogni parte d'Italia."}
{"id": "5278931", "revid": "1652635", "url": "https://it.wikipedia.org/wiki?curid=5278931", "title": "Luciano Padoan", "text": "Caratteristiche tecniche.\nGiocava come centravanti.\nCarriera.\nNella stagione 1948-1949 fa parte della rosa del Brindisi in Serie C; l'anno successivo fa il suo esordio tra i professionisti giocando 28 partite in terza serie, categoria in cui segna anche i suoi primi 3 gol in carriera. Passa poi al Treviso, societ\u00e0 con cui nella stagione 1950-1951 gioca 3 partite in Serie B. Nella stagione 1951-1952 fa ritorno a Brindisi con la formula del prestito; con i pugliesi si mette in mostra segnando 10 gol in 32 presenze in Serie C e tornando quindi al Treviso per la stagione successiva, nel corso della quale segna i suoi primi 3 gol in carriera in Serie B nell'arco di 16 presenze. Gioca in Serie B con il Treviso anche nella stagione 1953-1954, nella quale viene fatto scendere in campo 11 volte e non va mai in gol. Nel 1954 i veneti lo cedono alla Sambenedettese in Serie C: nel suo primo anno l'attaccante friulano segna un solo gol in 15 presenze, mentre nella stagione 1955-1956 \u00e8 decisivo per la vittoria del campionato con 15 gol in 29 presenze, che fanno di lui il miglior marcatore stagionale dei marchigiani. Gioca nella Sambenedettese anche nella stagione 1956-1957 e nella stagione 1957-1958, entrambe in Serie B: nel primo anno realizza 3 gol in 15 presenze, mentre nel secondo realizza 2 gol in 7 apparizioni. Nell'estate del 1958 lascia dopo quattro anni la Sambenedettese, con un bilancio di 66 presenze e 21 gol in maglia rossoblu. Gioca la stagione 1958-1959 con la maglia del Vigevano neopromosso in Serie B, e nel corso dell'annata segna 2 gol in 6 presenze nella serie cadetta. Dopo la retrocessione del Vigevano va a giocare nel Monfalcone neopromosso in Serie C: nella stagione 1959-1960 segna un gol in 15 presenze, lasciando la squadra dopo la retrocessione in Serie D ed accasandosi al Portogruaro, a sua volta militante in questo campionato. Qui segna 14 gol in 32 presenze, per poi tornare al Monfalcone (40 presenze totali nell'arco di due campionati consecutivi, il primo in Serie D ed il secondo in Serie C) ed infine chiudere la carriera dopo un secondo anno al Portogruaro, chiuso con 6 gol in 26 presenze nel campionato di Serie D.\nIn carriera ha giocato complessivamente 58 partite in Serie B, categoria in cui ha anche segnato complessivamente 20 reti."}
{"id": "5278934", "revid": "44876", "url": "https://it.wikipedia.org/wiki?curid=5278934", "title": "Nicola Bruscantini", "text": "Caratteristiche tecniche.\nAd inizio carriera giocava come ala, mentre successivamente \u00e8 stato impiegato anche come mediano.\nCarriera.\nGli inizi.\nFa il suo esordio a livello professionistico nella stagione 1935-1936 con il Fano, con cui all'et\u00e0 di 20 anni gioca 8 partite in Serie C realizzando anche un gol. A fine anno viene ceduto al Macerata, con cui gioca un ulteriore campionato di terza serie.\nAnconitana e la B a Macerata.\nNel 1937 viene ceduto all'Anconitana, societ\u00e0 militante nel campionato di Serie B; nella sua prima stagione in seconda serie gioca 5 partite nel corso delle quali segna altrettanti gol. L'anno successivo gioca invece con pi\u00f9 continuit\u00e0, venendo impiegato in 15 partite e segnando un gol. Rimane in squadra anche per la stagione 1939-1940, in cui segna un altro gol (il settimo con l'Anconitana) in 9 presenze. A fine anno lascia la squadra e dopo tre anni fa ritorno a Macerata per giocare nuovamente in Serie B. Nel corso della stagione (che si conclude con la retrocessione della squadra dopo un solo anno di B) Bruscantini gioca stabilmente da titolare, segnando un gol in 28 partite di campionato.\nTernana, Pescara e Sambenedettese.\nDal 1941 al 1943 gioca in Serie C con la Borzacchini Terni: nel suo primo anno nella squadra segna 2 gol in 24 presenze, mentre nella stagione 1942-1943 contribuisce alla vittoria del campionato andando a segno 11 volte in 29 presenze. Torna a vestire la maglia rossoverde dopo la fine della Seconda guerra mondiale: nella stagione 1946-1947 segna infatti 4 gol in 22 presenze in Serie B con la Ternana, che chiude il suo girone al secondo posto in classifica, sfiorando la promozione in Serie A. A fine anno viene ceduto al Pescara, squadra con la cui maglia nella stagione 1947-1948 gioca altre 14 partite in Serie B. Chiude la carriera al termine della stagione 1948-1949, nella quale gioca in Serie C con la Sambenedettese, con cui segna anche una rete in 8 presenze.\nIn carriera ha giocato complessivamente 93 partite in Serie B, categoria in cui ha messo a segno complessivamente 12 gol."}
{"id": "5278935", "revid": "287204", "url": "https://it.wikipedia.org/wiki?curid=5278935", "title": "Walter Parratt", "text": "Biografia.\nEra il figlio di un organista di una parrocchia, Parratt ha cominciato a suonare l'organo in tenera et\u00e0. Era un bambino prodigio: una volta ha giocato a \"The Well-Tempered Clavier\" a memoria, senza preavviso, all'et\u00e0 di soli dieci anni.\nCarriera.\n\u00c8 stato organista presso la St Paul's Church nella sua citt\u00e0 natale (1854-1861) e, come successore di John Stainer, nel 1872, a Magdalen College, dove rimase per dieci anni. Dal 1882 ha ricoperto la carica di organista della St. George's Chapel, nel Castello di Windsor. Divenne professore di musica presso l'Universit\u00e0 di Oxford nel 1908, prendendo il posto di Hubert Parry.\nDivenne uno dei maestri pi\u00f9 importanti del suo tempo. \u00c8 stato presidente del Royal College of Organists.\nParratt era anche un distinto giocatore di scacchi.\nNel 1893 \u00e8 stato nominato Master of the Queen's Music della regina Vittoria, di Edoardo VII e Giorgio V."}
{"id": "5278938", "revid": "28592", "url": "https://it.wikipedia.org/wiki?curid=5278938", "title": "Aeroporto di Vigna di Valle", "text": ""}
{"id": "5278950", "revid": "1855146", "url": "https://it.wikipedia.org/wiki?curid=5278950", "title": "Rocca Albornoziana", "text": "Con Rocca Albornoziana si pu\u00f2 intendere una delle fortezze fatte costruire nel XIV secolo dal cardinale Egidio Albornoz dopo aver riportato i territori dello Stato Pontificio sotto l'autorit\u00e0 del Papa:"}
{"id": "5278954", "revid": "28592", "url": "https://it.wikipedia.org/wiki?curid=5278954", "title": "Rocca Albornoziana (Forlimpopoli)", "text": ""}
{"id": "5278955", "revid": "767487", "url": "https://it.wikipedia.org/wiki?curid=5278955", "title": "Nel mirino del giaguaro", "text": "Nel mirino del giaguaro (\"Jaguar Lives!\") \u00e8 un film del 1979 diretto da Ernest Pintoff.\nTrama.\nJonathan Cross, nome in codice \"giaguaro\", \u00e8 un agente segreto al servizio del governo statunitense. Grazie alla sua abilit\u00e0 con le arti marziali \u00e8 spesso impiegato in missioni molto delicate e di elevata pericolosit\u00e0. Durante una di queste, nel tentativo di sventare un attentato minatorio, rimane ferito e assiste alla morte del suo partner professionale Bret. Questo tragico evento lo spinge a ritirarsi in una fattoria con il fido Sensei che lo segue nella guarigione e che lo aiuta ad affinare le sue abilit\u00e0 nel kung-fu. Dopo qualche tempo viene raggiunto dalla collega Anna la quale, gli svela cosa ci fosse realmente dietro quell'attentato e anche il nome di chi lo ha ordito, ovvero un certo Esteban. A questo punto il giaguaro si convince a tornare in servizio. Gli viene chiesto di assumere un compito abbastanza arduo: deve far cadere un traffico mondiale di droga il cui capo, a quanto pare potrebbe essere responsabile della scomparsa del suo ex collega. Il giaguaro viaggia per il mondo alla ricerca del misterioso Esteban. Dopo aver avuto a che fare con un dittatore sudamericano egoista e maniacale, un signore del crimine con un esercito privato di lottatori marziali altamente addestrati e una donna d'affari senza morale e senza scrupoli, disposta tranquillamente a uccidere chiunque si metta sulla sua strada, il giaguaro arriva in Spagna e si trova finalmente ad affrontare il misterioso Esteban, scoprendo che in realt\u00e0 si tratta dell'amico Bret datosi al crimine. I due si affrontano e Bret muore precipitando dall'edificio.\nProduzione.\nCast.\nLa parte del protagonista fu affidata a Joe Lewis un artista marziale professionista aitante e di bell'aspetto che a quei tempi era gi\u00e0 una leggenda nel mondo delle arti marziali americane.\nIl resto del cast \u00e8 composto da personaggi molto noti nel mondo del cinema come: Christopher Lee, John Huston, Donald Pleasence, Capucine e Barbara Bach.\nRiprese.\nLe riprese del film sono avvenute principalmente in Spagna e pi\u00f9 precisamente nelle localit\u00e0 Belmonte, El Escorial e Valle de los Ca\u00eddos.\nDistribuzione.\nIl film \u00e8 stato distribuito nelle sale italiane nell'estate del 1979.\nAccoglienza.\nCritica.\nLa critica all'uscita del film nelle sale cinematografiche non fu particolarmente positiva. In un articolo dell'epoca apparso sul quotidiano La Stampa si legge: \"Girato con la mano sinistra da Pintoff, e interpretato (?) dallo sconosciuto Lewis, un tempo autore della \u00aboff Hollywood\u00bb, il film regala alla platea estiva un educato e modesto divertimento. Tra qualche tempo varr\u00e0 come tappabuco per gli affollati e disimpegnati programmi delle stazioni tv private.\""}
{"id": "5278958", "revid": "28592", "url": "https://it.wikipedia.org/wiki?curid=5278958", "title": "Rocca di Albornoz", "text": ""}
{"id": "5278964", "revid": "287204", "url": "https://it.wikipedia.org/wiki?curid=5278964", "title": "Simona Parrini", "text": "Club.\nSimona Parrini si appassiona al calcio fin da piccola iniziando la sua esperienza nel calcio femminile nel , vestendo la maglia viola delle sue formazioni giovanili fino ad approdare in prima squadra. Uno dei primi anni a Firenze, nella stagione calcistica 2002-2003, la formazione delle Giovanissime fu definita dai giornali la squadra delle ragazzine \"imbattibili\", vincendo il campionato regionale di categoria e la Coppa Tricolore di Reggio Emilia, torneo internazionale che vide la partecipazione di 21 societ\u00e0 straniere e 27 italiane. \nNella stagione calcistica 2006-2007 viene inserita nella rosa della prima squadra, pur continuando a disputare il Campionato Primavera che vedr\u00e0 la formazione viola vincere la finale scudetto allo stadio Gino Colaussi di Gradisca d'Isonzo. \nNella stagione 2009-2010 partecipa al campionato di Serie A2, l'allora secondo livello del campionato italiano di categoria, condividendo con le compagne la conquista della seconda posizione del girone B e la conseguente promozione in Serie A. \nNell'estate del 2010, dopo aver conquistato da pochi mesi la promozione in serie A, la societ\u00e0 decise di partecipare con una delegazione di ragazze viola al campionato italiano di beach soccer femminile, vincendo il titolo di campionesse d'Italia.\nNell'estate del 2013 viene selezionata insieme ad altre 3 ragazze del Firenze per prendere parte al campionato di calcio femminile americano WPLS (Women's Premier Soccer League) con la squadra rappresentativa italiana AC Seattle, vincendo la Northwest Conference e l'Evergreen Cup e approdando alle finali nazionali in California. \nSimona Parrini veste la maglia del Firenze fino al termine della stagione 2014-2015, totalizzando (dall'estate 2006) 151 presenze e 10 reti in campionato. Al termine della stagione 2014-2015 la formazione viola si posiziona al quarto posto in serie A e nell'estate del 2015 la Women's rileva dal Firenze il diritto di iscriversi alla stagione di Serie A 2015-2016, diventando in Italia la prima realt\u00e0 di calcio femminile ad essere gestita da un club professionistico.\nNella stagione 2015-2016 Parrini decide di accordarsi con il Castelfranco per affrontare il campionato di Serie B 2015-2016. Condivide con le compagne una stagione giocata sempre ad alto livello e costantemente nelle prime posizioni, dovendo cedere al suo termine solo al , unica squadra a battere le toscane, il primo posto nel girone C e la conseguente promozione in Serie A. Lo stesso anno, la formazione raggiunge le semifinali di Coppa Italia contro l'.\nDurante l'estate 2016 l'Empoli decide di istituire una sua sezione femminile rilevando la quota maggioritaria del Castelfranco e iscrivendo alla stagione di Serie B 2016-2017 la squadra dell'Empoli Ladies che giocher\u00e0 con simboli, maglie e colori sociali della squadra maschile. Il campionato si rivela una continua sfida al vertice con la Novese, ma alla fine saranno le toscane a conquistare la prima posizione e la promozione in Serie A.\nDopo tre anni e mezzo in azzurro, conclude la stagione 2019-2020 in prestito al e rientra a Empoli nella stagione successiva per ricoprire un nuovo ruolo nel club, entrando a far parte dello staff della Primavera."}
{"id": "5278965", "revid": "1494169", "url": "https://it.wikipedia.org/wiki?curid=5278965", "title": "Haendel (disambigua)", "text": ""}
{"id": "5278966", "revid": "1494169", "url": "https://it.wikipedia.org/wiki?curid=5278966", "title": "Liutprando (disambigua)", "text": ""}
{"id": "5278967", "revid": "287204", "url": "https://it.wikipedia.org/wiki?curid=5278967", "title": "Hobart International 2015", "text": "L'Hobart International 2015 \u00e8 stato un torneo di tennis giocato sul cemento. \u00c8 stata la 22\u00aa edizione del torneo che fa parte della categoria International nell'ambito del WTA Tour 2015. Si \u00e8 giocato al Hobart International Tennis Centre di Hobart in Australia, dal 11 al 17 gennaio 2015.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Heather Watson ha battuto in finale Madison Brengle con il punteggio di 6-3, 6-4.\nDoppio.\n Kiki Bertens / Johanna Larsson hanno battuto in finale Vitalija D'ja\u010denko / Monica Niculescu con il punteggio di 7-5, 6-3."}
{"id": "5278981", "revid": "1442080", "url": "https://it.wikipedia.org/wiki?curid=5278981", "title": "Hobart International 2015 - Doppio", "text": "Le detentrici del titolo sono Monica Niculescu e Kl\u00e1ra Koukalov\u00e1 ma partecipera solo la prima in coppia con Vitalija D'ja\u010denko, che hanno perso in finale per 7-5 6-3 contro Kiki Bertens e Johanna Larsson."}
{"id": "5278982", "revid": "287204", "url": "https://it.wikipedia.org/wiki?curid=5278982", "title": "Gullo", "text": ""}
{"id": "5278984", "revid": "767487", "url": "https://it.wikipedia.org/wiki?curid=5278984", "title": "Patiala (stato)", "text": "Lo Stato di Patiala fu uno stato principesco del subcontinente indiano, avente per capitale la citt\u00e0 di Patiala.\nStoria.\nLa famiglia regnante del Patiala si riteneva discendente da Bhatti fondatore di Jaisalmer, Jaisal. Il suo terzogenito Rai Hem, lasci\u00f2 i domini della famiglia dopo che da una discussione coi fratelli si era ricavato un piccolo principato per s\u00e9 attorno a Bhatinda e Bhatner. Uno dei suoi successori, Khiwa, conobbe periodi oscuri per il principato e venne costretto a spostarsi a Kot Ladwa, dove spos\u00f2 una ragazza della casta di Jat Basehra, contro la tradizione del clan del Rajput. Uno dei suoi discendenti, Mehraj, venne nominato governatore del Patiala per conto degli imperatori moghul nel 1526, sovrintendendo anche ai territori di Jind e Nabha.\nUn discendente di questi, Mohan Singh, venne attaccato dai vicini Bhullars e Dhaliwals (\"Tappedars\", capi di una Pargana) che mal tolleravano la presenza di Mohan nel territorio. Egli era infatti un seguace del Guru Hargobind Sahib. Il risultato fu una lotta armata ed i Bhullars coi Dhaliwals vennero sconfitti dagli uomini del Guru, che permisero pertanto a Mohan di stabilirsi nel villaggio di Meharaj nel 1627, dando cos\u00ec vita al primo nucleo del moderno Stato di Patiala.\nDa questo nuovo punto, Mohan combatt\u00e9 contro i moghul nella battaglia di Mehraj nel 1631 sempre nelle schiere del Guru Hargobind Sahib. Mohan ed il suo primogenito Rup Chand vennero poi uccisi in battaglia contro i Bhatti (una trib\u00f9 che pretendeva i medesimi territori). Kala, il figlio minore di Mohan, gli succedette come reggente e fu tutore dei figli del fratello, Phul e Sandali.\nQuando Kala mor\u00ec, Phul costitu\u00ec un villaggio a suo nome (Phul appunto), a cinque miglia da Meharaj (sotto la benedizione di Sikh Guru) nel 1663 e cos\u00ec facendo egli intensific\u00f2 il proprio potere su uno dei primissimi stati sikh creati nella regione del Punjab. Uno dei suoi figli, Chota Ram Singh, venne battezzato e benedetto dal guru Gobind Singh. Suo figlio Ala Singh assunse il comando dello Stato nel 1714 quando Banda Bahadur venne coinvolto in una fiera battaglia contro i moghul. Uomo dotato di coraggio e ampie visioni, il generale Ala Singh, Gurbaksh Singh Kaleka, allarg\u00f2 il principato a 30 villaggi. Sotto i suoi successori, lo Stato venne allargato ed espanso sino a raggiungere i Shivaliks a nord, il Rajasthan a sud e l'alto corso dello Yamuna e del Sutlej.\nNel 1763 Ala Singh inizi\u00f2 la fondazione del forte di Patiala conosciuto col nome di Qila Mubarak, attorno al quale inizi\u00f2 a svilupparsi la citt\u00e0. Dopo la terza battaglia di Panipat nel 1761 nella quale i Maratha vennero sconfitti, i governanti di Patiala iniziarono a godere dello status regio. Ahmad Shah Abdali concesse infatti ad Ala Singh il titolo di maharaja di Patiala. Dopo la morte di questi, suo nipote Amar Singh gli succedette ed ottenne il permesso di battere moneta.\nDopo quarant'anni di incessanti lotte coi maratha e gli afghani, i confini del Patiala non erano ancora al sicuro e per questo il maharaja si risolse a siglare un trattato con gli inglesi contro Ranjit Singh nel 1808, divenendo un protettorato.\nDurante l'epoca coloniale, il maharaja Bhupinder Singh (r. 1900-1938) fu tra coloro che maggiormente si impegnarono per elevare lo Stato di Patiala a livello culturale, facendolo eccellere per le prime istituzioni sportive indiane. Suo figlio il maharaja Yadavindra Singh sar\u00e0 invece tra i primi principi indiani a firmare l'annessione all'India dopo la sua indipendenza dal Regno Unito nel 1947. In riconoscimento dei suoi servizi, venne nominato Rajpramukh del nuovo Stato di Patiala and East Punjab States Union (PEPSU), dalla sua fondazione nel 1948 sino alla sua unione con il Punjab nel 1956.\nGovernanti.\nI regnanti di Patiala ebbero il titolo di 'Maharaja'."}
{"id": "5278986", "revid": "1543377", "url": "https://it.wikipedia.org/wiki?curid=5278986", "title": "Hobart International 2015 - Singolare", "text": "La detentrice del titolo era Garbi\u00f1e Muguruza Blanco che per\u00f2 ha deciso di partecipare al concomitante torneo di Sydney. Heather Watson si \u00e8 aggiudicata il torneo battendo in finale Madison Brengle con il punteggio di 6-3, 6-4."}
{"id": "5278987", "revid": "1543377", "url": "https://it.wikipedia.org/wiki?curid=5278987", "title": "Hobart International 2015 - Qualificazioni singolare", "text": ""}
{"id": "5278988", "revid": "72811", "url": "https://it.wikipedia.org/wiki?curid=5278988", "title": "Cristalli, Petali e Misteri per Sailor Moon", "text": ""}
{"id": "5278989", "revid": "28592", "url": "https://it.wikipedia.org/wiki?curid=5278989", "title": "Gerolamo Bagnasco", "text": ""}
{"id": "5278990", "revid": "767487", "url": "https://it.wikipedia.org/wiki?curid=5278990", "title": "N\u00e5r dyrene dr\u00f8mmer", "text": "N\u00e5r dyrene dr\u00f8mmer \u00e8 un film del 2014 diretto da Jonas Alexander Arnby. \u00c8 stato sceneggiato da Rasmus Birch. La pellicola, nei paesi anglosassoni, \u00e8 stata intitolata When Animals Dream.\nTrama.\nMarie \u00e8 una timida diciannovenne che abita in un villaggio di pescatori dimenticato in Danimarca, insieme al padre, Thor, e alla madre che sembra essere afflitta da una sorta di paralisi-come, che le impedisce di parlare e muovere; di conseguenza la ragazza e il marito devono badare a lei e spesso le fanno visitare il paesino sulla sedia a rotelle. Marie scopre uno strano livido sul petto. Facendosi visitare dal dottor Larsen crede che sia semplicemente un'infezione; anche se non si spiega perch\u00e9 il dottore le ha controllato le gengive.\nLa ragazza incomincia a lavorare in un impianto di lavorazione del pesce, dove fa amicizia con tre ragazzi: il ragazzo che l'istruisce, Felix, l'arrogante, Esben, e infine il ragazzo che l'attira, Daniel. Esben si mostra molto arrogante con la ragazza, arrivando perfino ad architettarle vari scherzi (eccetto quello del benvenuto) che la terrorizzano. Il livido incomincia a diventare pi\u00f9 grande. Marie scopre una nave, appartenuta a dei russi, dove ci sono dei graffi fatti da un animale feroce.\nIl mistero del livido di Marie \u00e8 collegato alla madre. Thor, infatti, ogni notte le depila la schiena che \u00e8 piena di peli (cosa che non \u00e8 affatto normale per una donna). Rubando una cartella di Larsen, Marie scopre che altre persone hanno lo stesso livido, ma che sono tutte morte. Il medico, insieme a Thor, rivela la verit\u00e0 alla ragazza: \u00e8 affetta da un qualcosa che ha anche la madre e dovrebbe assumere farmaci che la faranno diventare come lei. La ragazza si oppone e si reca da Felix.\nFelix rivela a Marie che tutte le persone del paesino la temono, esattamente come temono sua madre. Marie non chiede spiegazioni. Anzi, insieme al ragazzo si reca in discoteca, dove incontra Daniel. Recandosi in un luogo privato, lei e il ragazzo hanno un rapporto sessuale. Tornata a casa viene braccata da Thor e Larsen, che cercano di riempirla di medicinali per impedire il progredire della \u201cmalattia\u201d, ma la madre di Marie si dimostra tutt'altro che innocua, uccidendo Larsen. In passato, dei russi fecero degli esperimenti su di lei, trasformandola in una specie di lupo mannaro.\nI cittadini incominciano a sospettare della madre di Marie e senz'alcun straccio di prova la uccidono, facendo sembrare il tutto un incidente. Marie e Thor sanno la verit\u00e0, ma cercano di avere un certo contegno. La trasformazione continua, e (esattamente come preannunciato da Larsen) diventa pi\u00f9 irascibile e arrogante, arrivando a sfidare il padre. Braccata da dei ragazzi incappucciati, Marie \u00e8 costretta a difendersi, uccidendo uno di loro, che poi si scoprir\u00e0 essere Esben. Daniel cerca di aiutarla, cos\u00ec come il padre, ma altri cittadini la catturano. Daniel riesce a liberarla e Marie uccide tutti i suoi rapitori.\nRitrovandosi nella nave, pronti per iniziare una nuova vita, Daniel guarda Marie, capendo che ora lui \u00e8 diventato il suo difensore."}
{"id": "5278992", "revid": "363629", "url": "https://it.wikipedia.org/wiki?curid=5278992", "title": "Spirits... Live", "text": "Spirits... Live \u00e8 un disco dal vivo di Justin Hayward, chitarrista e voce del gruppo rock inglese dei Moody Blues, pubblicato nel 2014 e registrato negli Stati Uniti d'America, al Buckhead Theatre di Atlanta (Georgia).\nIl video del concerto \u00e8 stato pubblicato nello stesso anno in bluray e DVD."}
{"id": "5279002", "revid": "446353", "url": "https://it.wikipedia.org/wiki?curid=5279002", "title": "HMS Antrim (D18)", "text": "Lo HMS \"Antrim\" (pennant number D18) fu un cacciatorpediniere della Royal Navy britannica, appartenente alla classe County. \nEntrata in servizio nel luglio 1970, l'unit\u00e0 partecip\u00f2 alla guerra delle Falkland rimanendo danneggiata a causa di una bomba lanciata da aerei argentini. Nel 1984 fu venduta alla Marina militare cilena con cui entr\u00f2 in servizio sotto il nome di Almirante Cochrane; l'unit\u00e0 serv\u00ec fino alla sua radiazione nel dicembre 2006, per poi essere avviata alla demolizione nel dicembre 2011.\nStoria.\nImpostata nei cantieri della Upper Clyde Shipbuilders di Govan in Scozia il 20 gennaio 1966, la nave fu varata il 19 ottobre 1967 con il nome di \"Antrim\" in onore dell'omonima contea dell'Irlanda del Nord; madrina del varo fu la moglie dell'allora ministro della difesa britannico Roy Mason. Entr\u00f2 in servizio il 14 luglio 1970, e dopo una serie di prove al largo di Glasgow fu ufficialmente accettata nella Royal Navy il 23 novembre seguente dopo una breve cerimonia a Portsmouth; dopo varie missioni addestrative nel Mare del Nord, nel gennaio 1972 l'unit\u00e0 fu inviata a Gibilterra per prendere parte a una lunga crociera addestrativa da un capo all'altro del Mediterraneo conclusasi poi con il ritorno in patria nel settembre seguente. L'unit\u00e0 continu\u00f2 poi con missioni di routine e di addestramento nel Mare del Nord e nel Mediterraneo, compresa una visita a Stoccolma nel 1976 come rappresentante della Royal Navy al matrimonio del re di Svezia; a met\u00e0 anni 1970 sub\u00ec alcuni lavori di ammodernamento che comportarono lo sbarco di una delle torri singole di artiglieria per fare posto a un lanciatore a quattro celle per missili antinave Exocet.\nNel 1982 l'unit\u00e0 fu assegnata all'operazione Corporate, la riconquista britannica delle isole Falkland da poco occupate dall'Argentina. Il 15 aprile 1982 lo \"Antrim\", insieme alle fregate e , al rompighiaccio e alla nave cisterna , si separ\u00f2 dalla task force principale per condurre l'operazione Paraquet, la riconquista dell'isola di Georgia del Sud: il 22 aprile l'elicottero Westland Wessex dello \"Antrim\" recuper\u00f2 dal ghiacciaio Fortuna una squadra da ricognizione dello Special Air Service rimasta bloccata dopo che i due elicotteri della \"Tidespring\" si erano schiantati a causa delle pessime condizioni meteo, mentre il 25 aprile il mezzo contribu\u00ec alla localizzazione e alla cattura del sommergibile argentino ; lo \"Antrim\" forn\u00ec poi supporto di fuoco ai Royal Marines sbarcati a Grytviken, assistendo quindi alla resa della guarnigione argentina.\nRiunito alla Task Force principale, lo \"Antrim\" fu poi assegnato alla protezione delle forze britanniche sbarcate nella Baia di San Carlos alle Falkland, venendo coinvolto nella battaglia di San Carlos: il 21 maggio il cacciatorpediniere fu attaccato da aerei IAI Dagger della Fuerza A\u00e9rea Argentina, e fu colpito da una bomba di 450 chilogrammi che tuttavia non esplose; i danni riportati costrinsero comunque lo \"Antrim\" a rimanere fuori uso per qualche giorno.\nRientrato nel Regno Unito alla fine della guerra, lo \"Antrim\" fu radiato dalla Royal Navy e venduto alla Armada de Chile il 22 giugno 1984 entrando in servizio con i nuovi proprietari sotto il nome di \"Almirante Cochrane\" (in onore dell'ammiraglio Thomas Cochrane, comandante della marina cilena durante la guerra d'indipendenza dalla Spagna). Durante il servizio con i cileni l'unit\u00e0 fu sottoposta a vari lavori di modifica e ammodernamento: nel 1994 il lanciatore per missili Sea Slug fu sbarcato per permettere un allargamento del ponte di volo e una ricostruzione dell'hangar, mentre nel 1996 il suo impianto di missili Sea Cat fu rimpiazzato con uno di pi\u00f9 moderni IAI Barak. L'unit\u00e0 fu infine radiata dal servizio attivo il 7 dicembre 2006; posto in riserva nella base navale di Talcuahano, nel febbraio 2010 lo scafo fin\u00ec arenato a seguito di uno tsunami scatenato da un terremoto: riportato a galla, l'11 dicembre 2011 fu infine venduto per la demolizione e rimorchiato in Cina per essere smantellato."}
{"id": "5279009", "revid": "729019", "url": "https://it.wikipedia.org/wiki?curid=5279009", "title": "Joseph Alfred Micheler", "text": "Biografia.\nNacque a Phalsbourg il 23 settembre 1861, figlio di Charles, militare di carriera, e di Marie Thi\u00e9ry. Intraprese la carriera militare nel 1880, quando fu ammesso all'\"\u00c9cole sp\u00e9ciale militaire de Saint-Cyr\", uscendone (Promozione des Kroumirs) con il grado di sottotenente di complemento nel corso del 1882, assegnato all'Arma di fanteria. La sua carriera militare prosegui senza intoppi, tenente nel 1886, capitano nel 1891, maggiore nel 1901, tenente colonnello nel 1909 e colonnello il 23 dicembre 1912. Il 23 settembre 1913 assunse l'incarico di Capo di Stato maggiore del VI Corpo d'armata, sotto il comando del generale Albert d'Amade.\nLa prima guerra mondiale.\nAllo scoppio della prima guerra mondiale il VI Corpo d'armata del generale Sarrail operava in seno alla IIIe Arm\u00e9e del generale Pierre Ruffey. Partecip\u00f2 alla battaglia delle Frontiere, a quella delle Ardenne. Il 27 ottobre 1914 fu promosso al rango di Generale di brigata, passando come Capo di Stato maggiore al Quartier generale della 1\u00aa Armata il 6 gennaio 1915. Il 3 agosto assunse il comando della 53\u00aa Divisione di fanteria della riserva, ricoprendo tale incarico fino al 25 marzo 1916. Quello stesso giorno fu promosso al grado di Generale di divisione a titolo temporaneo, assumendo il comando del XXXVIII Corpo d'armata. Il 4 aprile fu nominato comandante della Xe Arm\u00e9e, diventando generale di divisione effettivo il 22 giugno. Dal 1\u00ba luglio al 22 novembre guid\u00f2 l'armata durante la battaglia della Somme, lasciando il comando il 27 dicembre.\nLa seconda e terza battaglia dell'Aisne.\nIl 1\u00ba gennaio 1917 assunse il comando del Gruppo d'Armate della Riserva (Groupe d'Arm\u00e9es de R\u00e9serve, GAR), che doveva sfruttare il previsto successo dell'offensiva pianificata del generale Nivelle, nuovo comandante supremo dell'esercito francese, per i mesi di aprile e maggio.\nTale prevista offensiva venne fortemente osteggiata sia dal Ministro della guerra Lyautey, che dai Capi di stato maggiore Philippe P\u00e9tain e Douglas Haig. Il Ministro della guerra Louis Hubert Gonzalve Lyautey giunse a dimettersi poche settimane prima dell'inizio dell'attacco, provocando la caduta del governo Briand. Nuovamente nominato capo del governo, Briand rimpiazz\u00f2 Lyautey con il generale Roques, e, seppure a malincuore, diede il via libera all'attacco. Considerato anch'egli tra gli oppositori di Nivelle, pur non esprimendo mai apertamente il suo dissenso, usc\u00ec apertamente allo scoperto dopo il clamoroso fallimento dell'offensiva, fermatasi sullo Chemin des Dames con la morte di quasi 350.000 uomini, che port\u00f2 l'esercito francese sull'orlo dell'ammutinamento. Dal 6 maggio al 1\u00ba giugno ricopr\u00ec l'incarico di comandante della Ie Arm\u00e9e. Dopo lo scioglimento del Gruppo d'Armate della Riserva, il 22 maggio assunse il comando della Ve Arm\u00e9e, mantenendolo fino al 10 giugno 1918 quando fu sostituito dal generale Edmond Buat. La sostituzione avvenne in seguito all'esito della Terza battaglia dell'Aisne, quando il fronte tenuto dalla VIe Arm\u00e9e fu rotto, ed i tedeschi arrivarono a 56\u00a0km da Parigi prima di poter essere definitivamente fermati. Il suo rifiuto di applicare la direttiva P\u00e9tain che richiedeva una difesa in profondita, schierando invece le truppe in prima linea, contribu\u00ec alla sconfitta, ed il Capo del governo Georges Clemenceau fece in modo che fossero destituiti sia lui che il comandante della VIe Arm\u00e9e, generale Denis Auguste Duch\u00eane.\nMesso a disposizione dello Stato maggiore, vi rimase fino al maggio 1919 quando and\u00f2 definitivamente in pensione. Si spense a Nizza il 17 marzo 1931, ed il suo corpo fu inumato nella tomba di famiglia sita nel Cimitero di Saint-Roch a Grenoble."}
{"id": "5279011", "revid": "729019", "url": "https://it.wikipedia.org/wiki?curid=5279011", "title": "Natanleod", "text": "Natanleod, secondo la \"Cronaca anglosassone\", fu un sovrano dei Britanni. Tuttavia \u00e8 quasi certo che non sia mai esistito. L'opera afferma che nel 508 Cerdic e Cynric \"uccisero un certo re britannico di nome Natanleod e cinquemila dei suoi uomini, ragion per cui l'area fino al guado di Cerdic prese il nome di \"Natanleaga\"\". Il guado di Cerdic \u00e8 stato identificato con Charford, nell'odierno Hampshire e \"Natanleaga\" con una zona paludosa, la Netley Marsh, nei pressi della citt\u00e0 di Totton, nell'Hampshire. Tuttavia Natanleaga non deriva dal ricordo della sconfitta di Natanleod, ma dall'antica parola inglese \"naet\", che significa bagnato. Nei secoli XIX e XX Natanleod \u00e8 stato frequentemente identificato con Ambrosio Aureliano. Ma Edward Gibbon, nella \"Storia del declino e della caduta dell'Impero romano\", \u00e8 scettico verso questa identificazione."}
{"id": "5279013", "revid": "287204", "url": "https://it.wikipedia.org/wiki?curid=5279013", "title": "Kypello Ellados 1968-1969", "text": "La Coppa di Grecia 1968-1969 \u00e8 stata la 27\u00aa edizione del torneo. La competizione \u00e8 terminata il 28 giugno 1969. Il ha vinto il trofeo per la quinta volta, battendo in finale l'.\nPrimo turno.\nPassa automaticamente il turno:"}
{"id": "5279014", "revid": "1909146", "url": "https://it.wikipedia.org/wiki?curid=5279014", "title": "Assedio di Forl\u00ec", "text": "L'assedio di Forl\u00ec fu un episodio della Guerra d'Italia del 1499-1504. La guarnigione della rocca di Ravaldino guidata da Caterina Sforza si distinse per un'eroica resistenza nei confronti dell'esercito francese e pontificio guidato da Cesare Borgia ma fu infine costretta ad arrendersi.\nStoria.\nAntefatti.\nAl trono francese era nel frattempo succeduto Luigi XII, il quale vantava diritti sul Ducato di Milano e anche sul Regno di Napoli, rispettivamente come discendente di Valentina Visconti e della dinastia degli Angi\u00f2. Luigi XII, prima di iniziare la sua campagna in Italia, si assicur\u00f2 l'alleanza dei Savoia, della Repubblica di Venezia e di papa Alessandro VI. A capo del suo forte esercito nell'estate del 1499 entr\u00f2 in Italia occupando senza dover combattere tutto il Piemonte, la citt\u00e0 di Genova e quella di Cremona. Il 6 ottobre si insedi\u00f2 a Milano, abbandonata il mese precedente dal duca Ludovico che si era rifugiato nel territori del Tirolo sotto la protezione del nipote Massimiliano I d'Asburgo.\nAlessandro VI si era alleato con Luigi XII di Francia al fine di avere il suo appoggio nella costituzione di un regno per il figlio Cesare Borgia in Romagna. Con questo scopo emise una bolla pontificia per far decadere le investiture di tutti i feudatari di quelle terre, compresa quella di Caterina Sforza alla signoria di Imola e Forl\u00ec. In realt\u00e0 per il re francese la conquista della piccola signoria romagnola era una seccatura che rischiava di rappresentare un'inutile perdita di soldati, tempo e denaro dal momento che il suo vero obiettivo era il Regno di Napoli.\nCaterina per contrastare l'esercito francese che stava arrivando, cerc\u00f2 soccorso da Firenze, ma i fiorentini erano minacciati da Alessandro VI che intimava di togliere loro Pisa. Offr\u00ec allora la signoria ai veneziani per non doverla cedere al papa e al contempo cerc\u00f2 di ottenere da quest'ultimo un altro dominio di pari valore ma entrambi rifiutarono le sue proposte. Ormai decisa a resistere, inizi\u00f2 subito ad arruolare e addestrare quanti pi\u00f9 soldati poteva e a immagazzinare armi, munizioni e viveri. Fece rinforzare le difese delle sue fortezze con opere importanti, soprattutto quella di Ravaldino dove lei stessa risiedeva e che era gi\u00e0 considerata inespugnabile. Fece poi partire i figli che furono accolti a Firenze.\nLa decisione di Caterina.\nIl 24 novembre Cesare Borgia arriv\u00f2 a Imola. Le porte della citt\u00e0 vennero subito aperte dagli abitanti ed egli pot\u00e9 prenderne possesso. L'espugnazione della rocca avvenne dopo una valorosa resistenza da parte del castellano Dionigio Naldi che accett\u00f2 di arrendersi solo dopo che gli furono promesse condizioni onorevoli. Dopo la caduta di Imola tutte le rocche minori del contado si arresero senza opporre resistenza con l'eccezione di quella di Dozza che dovette essere assediata; il castellano Gabriele Pica da Riolo fu imprigionato nella rocca di imola per la sua temerariet\u00e0 mentre tutti i suoi parenti furono costretti a lavorare insieme ai guastatori. Visto quanto era accaduto nella sua citt\u00e0 minore, Caterina chiese espressamente al popolo di Forl\u00ec se voleva fare altrettanto o se voleva essere difeso. Il Consiglio dei Quattrocento invi\u00f2 la risposta ad Alessandro Sforza, fratello di Caterina, per mezzo di cinque cittadini. In essa si citavano gli esempi di Alfonso II di Napoli e di Ludovico il Moro che avevano da poco perso lo stato per mano dei francesi, non si riteneva dunque saggio resistere militarmente a causa delle forze soverchianti dell'avversario e per risparmiare inutili sofferenze ai forlivesi. Caterina, sdegnata per la pusillanimit\u00e0 dei suoi sudditi ma indomita come al solito, mand\u00f2 il Landriani a rispondergli a suo nome, dandogli dei codardi.\nIl 12 dicembre si adun\u00f2 il Consiglio dei Quaranta dove il Tornielli annunci\u00f2 che se i forlivesi intendevano resistere sarebbero stati supportati da duemila veterani e da tutti quelli che sarebbero venuti in aiuto in seguito e che non sarebbe scesa a patti col Borgia senza il consenso delle autorit\u00e0 cittadine; se i forlivesi intendevano resistere per poi accordarsi col nemico, Caterina lo avrebbe accettato. Quella sera il Consiglio non prese una decisione. Il 14 dicembre, data l'indecisione dei forlivesi ed essendo decisa a resistere, Caterina risolse di mettere in salvo il figlio ventenne Ottaviano inviandolo in Toscana. Il 17 dicembre giunse a Forl\u00ec la notizia che l'esercito del Borgia era ormai vicino alla citt\u00e0 e alcuni nobili forlivesi si recarono presso il suo accampamento per offrirgli la citt\u00e0 a patto che non la saccheggiasse. Nonostante la resa fosse stata controfirmata dal duca con la promessa che i soldati non avrebbero depredato Forl\u00ec, essi \"usando immanissima crudeltade et expressa tirannia, posero la citt\u00e0 a sacco e non vi fu casa che non fosse spogliata, saccheggiata et vergognata\". Il giorno stesso si rec\u00f2 a cavallo a Forlimpopoli dove approv\u00f2 lo stato delle difese e dei magazzini.\nI forlivesi rinunciano alla difesa della citt\u00e0.\nIl 18 dicembre Caterina torn\u00f2 da Forlimpopoli a Forl\u00ec. Dispose che tutti i ponti della Cittadella e della Rocca di Ravaldino fossero tagliati tranne uno che lo fu a sua volta non appena l'esercito del Borgia entr\u00f2 in citt\u00e0.\nLe forze di Caterina consistevano nella sua guardia personale di cavalieri e fanti, di duemila mercenari tra cui vi erano quattrocento tra spagnoli e guasconi e dei volontari reclutati in citt\u00e0, nel contado e nel distretto di Forl\u00ec. Come aveva gi\u00e0 fatto a Forlimpopoli, anche qui fece distribuire un gran numero di corazze, celate e lance e fece arrestare tutti coloro che sospettava la potessero tradire, tra questi amici e parenti di Achille Tiberti. La rocca era ben fornita di palle di cannone e polvere da sparo nonch\u00e9 di viveri a sufficienza per resistere a un lungo assedio. Fece sequestrare tutti i carri di legname e di paglia che entravano in citt\u00e0 attraverso Porta Ravaldino (l'unica rimasta aperta) e li fece portare dentro la rocca insieme ai braccianti che venivano assunti quali guastatori. I duemila difensori stavano stretti all'interno delle mura della rocca e presto scoppiarono disordini e risse tra gli indisciplinati mercenari guasconi e tedeschi che si dovettero per forza ignorare per non far degenerare la situazione.\nAlla vigilia dell'assedio fu riferito a Caterina che Luffo Numai, nobile forlivese che le era sempre stato fedele e l'aveva aiutata a pi\u00f9 riprese, stava congiurando con altri nobili a suo danno. Caterina ordin\u00f2 di arrestarlo ma il Numai fu avvertito in tempo pertanto quella notte non torn\u00f2 a casa e si rifugi\u00f2 presso la guardia cittadina. La notizia del caso si diffuse tra il popolo e il Consiglio decise di fargli tenere un lungo discorso in cui disse che i forlivesi dovevano abbandonare Caterina dato che essa li aveva sciolti dal giuramento di fedelt\u00e0 quando li aveva lasciati di prendere la decisione che gli pareva migliore, che si doveva rispettare la bolla di Alessandro VI che la dichiarava decaduta dai suoi diritti e privata di ogni autorit\u00e0 nei suoi stati, che resistere contro un esercito di quattordicimila uomini con forze largamente insufficienti avrebbe portato al massacro e che la Forl\u00ec sotto lo Stato Pontificio era stata la pi\u00f9 prospera. Il discorso convinse quasi tutti i forlivesi che fecero suonare a martello le campane del Palazzo Comunale, affollarono la piazza poi si portarono a Porta Cotogni e alla Porta di San Piero costringendo i castellani ad abbandonarle sostituendoli con uomini fidati e le fecero spalancare mentre non toccarono la Porta Ravaldino e la Porta Schiavonia che erano sotto il tiro dei cannoni della rocca. Forl\u00ec aveva fatto dedizione e poco dopo un messo fu inviato per informarne il Borgia. Il Consiglio per\u00f2, per rispetto della Sforza, deliber\u00f2 che non fossero toccati i suoi beni in citt\u00e0. Segu\u00ec una processione da parte dei monaci dell'Abbazia di San Mercuriale che portarono la statua del santo attorno alla piazza del comune come ringraziamento per aver scampato l'assedio. I nobili Nicol\u00f2 Tornielli e Ludovico Ercolani riferirono la decisione del Consiglio e del popolo a Caterina che tuttavia era gi\u00e0 consapevole degli eventi in corso.\nAssedio.\nCesare Borgia entra a Forl\u00ec.\nAlle prime luci dell'alba del 19 dicembre il Tornielli e l'Ercolani lasciarono la rocca di Ravaldino dopo essere stati ben accolti. Poco dopo da Ravaldino partirono alcuni colpi di cannone contro la citt\u00e0 il cui intento era di far capire al Borgia che se la citt\u00e0 si era arresa, la rocca intendeva resistere. Achille Tiberti a differenza dei suoi parenti non era stato imprigionato e aveva fatto venire da Imola quattro squadre di cavalieri con il folle intento di assaltare Ravaldino per cercare di far cambiare idea a Caterina. Quella mattina stessa il Consiglio si radun\u00f2 per redigere i capitoli della pace ma presto le voci sul suo contenuto si diffusero in tutta la citt\u00e0 e nella campagna circostante. I contadini, venuti a sapere che per loro non ci sarebbero state esenzioni fiscali, invasero la citt\u00e0 e poi la piazza del comune respingendo la proposta e reclamando un miglior trattamento. Caterina invi\u00f2 alcune squadre di cavalieri per disperdere la folla ma quando queste si resero conto della moltitudine in piazza tornarono indietro. La furia dei contadini fu placata solo in serata quando Giovanni II Bentivoglio e Luffo Numai riuscirono a calmarli promettendo migliori condizioni. Dopo che si era deciso di inviare la proposta il giorno successivo si apprese che il Borgia sarebbe entrato in citt\u00e0 la sera stessa. Alle dieci di sera il Valentino si trovava a Casalaparra presso la dimora di Ludovico Ercolani, dove ricevette alcuni nobili forlivesi inviati dal Consiglio che l'accompagnarono verso la citt\u00e0. Si ferm\u00f2 presso Porta San Pietro dove, temendo una qualche congiura o un qualche attentato, rifer\u00ec ai consiglieri che per quel giorno n\u00e9 lui n\u00e9 i suoi uomini sarebbero entrati, sebbene alcuni tentarono di penetrare a forza e furono respinti dal Bentivoglio e dal Tiberti. Il capitano della Porta Schiavonia per timore rese la rocchetta e vi fece sistemare i francesi infermi. L'esercito del Borgia prima si diresse verso San Martino in Strada e si accamp\u00f2 sulle basse colline poco pi\u00f9 a sud ricevendo viveri dai forlivesi che intendevano rabbonire i soldati quanto pi\u00f9 possibile per evitare ritorsioni. Il giorno successivo il Borgia firm\u00f2 i capitoli proposti dai commissari e ordin\u00f2 che i contadini ammassassero travi e fascine per l'assedio e che il pane e il vino dovessero mantenere il prezzo corrente per evitare speculazioni. Mentre in San Martino in Strada si trattavano queste cose, Caterina Sforza informata del tradimento del castellano di Schiavonia, diresse il fuoco dei cannoni contro le case di alcuni che intendeva punire e contro la Torre Civica.\nTrattative tra Cesare e Caterina.\nIl 24 dicembre il cardinale Giovanni Borgia, suo cugino e legato pontificio a Bologna, fece visita a Cesare augurandogli buona fortuna per l'assedio. Il giorno di Natale, Caterina fece issare sul mastio di Ravaldino la bandiera con il leone in campo rosso di Bologna che venne scambiato per il Leone di San Marco e gener\u00f2 scompiglio tra i francesi che pensavano che la Repubblica di Venezia avesse abbandonato l'alleanza con il pontefice e si stesse apprestando a inviare aiuti militari. A confortarli ci pens\u00f2 Meleagro Zampeschi, condottiere e ambasciatore veneziano, che svel\u00f2 la beffa. Poco dopo riprese il tiro delle artiglierie di Ravaldino ma essendosi rotto un passavolante, ordin\u00f2 a Giorgio Sanseverino (detto \"Faccendino\"), ufficiale alle artiglierie, di cessare il fuoco. In conseguenza delle cannonate e dell'imminente assedio i forlivesi si agitarono di nuovo dividendosi in due fazioni: i \"Madama\", fedeli a Caterina e gli \"Ordelaffi\" che volevano il ritorno di Antonio Maria Ordelaffi che, incorreggibile, da Ravenna aveva ordito un'altra delle sue mille cospirazioni per ritornare in signoria. Il Borgia attese l'arrivo delle bombarde per poter battere la rocca ma il 26 dicembre, irritato per la resistenza e stanco di aspettare, indoss\u00f2 una corazza, mise in testa un cappello nero con piuma bianca, mont\u00f2 su un cavallo bianco e si fece accompagnare da un drappello di cavalleggeri e da trombettieri facendo il giro della citt\u00e0 per poi portarsi presso il fossato della rocca. Fece squillare le trombe annunciando di voler parlamentare con Caterina. Il Borgia cerc\u00f2 gentilmente di convincere la Sforza a cedergli la rocca promettendole un buon trattamento e feudi con cui avrebbe potuto mantenere s\u00e9 stessa e i suoi figli. Caterina rifiut\u00f2 le proposte accusando il Borgia di essere un bugiardo quanto il papa, gli ramment\u00f2 il coraggio del padre e del nonno e di voler seguire le loro orme, poi lo salut\u00f2. Il Borgia si rec\u00f2 poi una seconda volta dicendole che le sue promesse sarebbero state garantite dai francesi ma Caterina rispose di nuovo sprezzante. Secondo il Vecchiazzani invece Caterina usc\u00ec dalla rocca per parlare con il Borgia e dopo aver rifiutato le sue proposte gli chiese di accompagnarla fino al ponte levatoio. Quando il Borgia stava per appoggiarvi il piede, il capitano della fortezza Giovanni da Casale, che si era accordato con Caterina, sollev\u00f2 il ponte con troppa sollecitudine e vanific\u00f2 la trappola.\nLa rocca di Ravaldino si prepara all'assedio.\nDopo aver respinto le proposte del Borgia, Caterina incit\u00f2 i suoi uomini alla difesa poi fece il giro delle mura insieme ad Alessandro Sforza sovrintendendo alla disposizione dell'artiglieria. Il Borgia non rimase ozioso. Fece piantare una prima batteria di bombarde presso la chiesa di San Giovanni Battista in Vico costituita da sette bombarde e dieci falconetti. La bombarda pi\u00f9 grande era chiamata la \"Tiverina\", lunga circa 2,7 m poteva sparare proiettili del diametro di una spanna. Una seconda batteria fu piantata in aperta campagna a sud della rocca. A partire dal 28 dicembre le due batterie iniziarono a battere il cosiddetto \"Paradiso\" ovvero il palazzo di Caterina posto accanto alla rocca, difeso da un rivellino si trovava tra il maschio e Porta Ravaldino sopra un terreno lievemente rialzato. I capitani convinsero la signora di Forl\u00ec a rifugiarsi nel rivellino a nord della rocca, meno esposto al fuoco dell'artiglieria prendendo il suo posto nel \"Paradiso\". Presto la sommit\u00e0 dei rivellini a sud e a est della rocca vennero distrutte e l'artiglieria messa fuori uso; il Borgia pass\u00f2 poi a colpire la torre che si affacciava sulla strada per San Martino. Bartolomeo da Bologna, abile artigliere inviato a Forl\u00ec dal Moro, riusc\u00ec per\u00f2 a centrare al primo colpo il suo corrispettivo alla batteria di San Giovanni che pare fosse molto stimato tra l'esercito francese. Il Borgia, che si sentiva sempre insicuro a Forl\u00ec malgrado fosse circondato da 14 000 uomini, ordin\u00f2 a tutti gli abitanti di consegnare le armi presso Porta Schiavonia pena la forca e viet\u00f2 a chiunque di acquistare beni dai soldati che nel frattempo si dedicavano a derubare le case. Nei giorni successivi i contadini portarono una gran quantit\u00e0 di fascine a sud della rocca, dove il Borgia intendeva aprire la breccia. Quella sera quaranta soldati travestiti da pellegrini riuscirono ad eludere i francesi e penetrare nella rocca attraverso una pusterla. Il 29 dicembre tacquero sia le batterie del Borgia sia quelle della rocca perch\u00e9 si sparse la voce che Lorenzo il Popolano si stava accordando col Valentino ma gi\u00e0 il giorno dopo riprese il bombardamento.\nLa breccia e il ponte.\nNei primi due giorni di gennaio i francesi presenti in citt\u00e0 si dedicarono a banchetti e gozzovigliarono per tutta la sera e tutta la notte.\nIl 5 gennaio, dopo pi\u00f9 di quattrocento colpi di bombarda, la rocca non era ancora caduta malgrado fosse stata distrutta la sommit\u00e0 del mastio e dei torrioni sud ed est della rocca. Le parti danneggiate durante il giorno venivano infatti riparate durante la notte. I francesi avevano subito perdite significative a causa dell'artigliera nemica e il Borgia, stanco di aspettare, mise una taglia di centomila ducati sulla testa di Caterina. Lei a sua volta ne mise una di cinquemila ducati sul Borgia (morto) o diecimila (se catturato vivo) e incit\u00f2 i soldati promettendo loro i beni dei forlivesi ribelli. Secondo il Sanudo quel giorno entrarono segretamente nella rocca un centinaio di fanti fiorentini travestiti. Caterina inizi\u00f2 a far scrivere sconcezze sulle palle di cannone prima di tirarle contro il nemico. L'esercito del Borgia fece realizzare trincee, parapetti e ripari per permettere ai soldati di maneggiare l'artiglieria stando al coperto mentre la rocca si difendeva con migliaia di sacchi e botti pieni di sabbia, utili ad attutire l'impatto delle palle di cannone. Nella notte tra il 5 e il 6 gennaio un uomo diffuse la notizia che mentre i francesi erano nuovamente impegnati a fare bagordi, i forlivesi si sarebbero ribellati e in contemporanea i difensori avrebbero effettuato una sortita. I soldati francesi malgrado le rassicurazioni del Valentino, presero a perlustrare le strade e ad entrare nelle case ma alla fine non ci fu alcun tumulto. Pi\u00f9 di met\u00e0 degli abitanti della citt\u00e0 l'aveva infatti abbandonata e chi rimaneva non voleva rischiare di essere macellato dai francesi che avevano mostrato pi\u00f9 volte la loro brutalit\u00e0.\nL'8 gennaio comparve una torcia accesa sul tetto di uno dei palazzi della citt\u00e0 e si credette che fosse il segnale per la sortita. Subito i francesi si misero in arme e circondarono il luogo minacciando i forlivesi di farli a pezzi se non avessero confessato ci\u00f2 che stava accadendo. Si evit\u00f2 il massacro quando un tedesco confess\u00f2 di essere salito sul tetto per rubare dei colombi. Il 9 gennaio i dieci cannoni della seconda batteria (quella verso San Martino) riuscirono ad aprire due brecce nella cortina sud-ovest della rocca ma la guarnigione riusc\u00ec a difenderle con successo; in seguito anche il muro tra le due brecce cadde sotto i colpi dei cannoni nemici riempiendo per met\u00e0 il fossato allagato e crollando in parte anche nel cortile interno. A questo punto tutto il lato sud della rocca risultava ormai difficilmente difendibile. Caterina ordin\u00f2 che in luogo delle mura si costruissero dei ripari ma i suoi genieri vennero decimati dal fuoco dei falconetti nemici. Il 12 gennaio il Borgia ordin\u00f2 che si accumulassero quante pi\u00f9 fascine possibili per riempire il fossato e al contempo ricevette due barche da Ravenna che avrebbero fatto da ponte sul fossato; l'opera venne completata verso mezzogiorno. I fanti francesi si avvicinarono alle brecce schernendo i difensori tramite il lancio di panche, sedie, vanghe e zappe ed incitandoli ad uscire allo scoperto. Il Valentino scommise 300 ducati che avrebbe preso la rocca entro due giorni.\nL'assalto finale.\nCaterina studiando la situazione dal rivellino della montagna, ordin\u00f2 che fosse piantata una batteria di undici cannoni (sette in ferro, quattro in bronzo) nel cortile della rocca, dietro un riparo fatto di travi e botti piene di sabbia poi si rifugi\u00f2 nel maschio. I fanti francesi si avvicinarono alle brecce schernendo i difensori tramite il lancio di panche, sedie, vanghe e zappe ed incitandoli ad uscire allo scoperto. La sentinella del maschio, credendo che l'assalto fosse imminente, lanci\u00f2 l'allarme. Nel frattempo i guastatori del Valentino allargarono il ponte con fascine e lo attraversarono fino a sedici per volta, poi scalarono le rovine della cortina e tramite alcune scale a mano salirono fin sul tetto del mastio dove sventolava ancora la bandiera di Caterina. Il primo a raggiungerla fu un certo Cupizer, uno svizzero, che la divelse e la sventol\u00f2 incitando gli altri a seguirlo. La batteria nel cortile interno della rocca non fece fuoco contro il nemico, non \u00e8 chiaro se per il tradimento di Giovanni da Casale o per un altro motivo. Non appena il Borgia vide il Cupizer sventolare la bandiera ordin\u00f2 l'assalto e fece schierare squadre di cavalleria e di fanteria attorno a tutte le fortificazioni in modo da bloccare eventuali sortite. I soldati si accalcarono presso il fossato, lo attraversarono e occuparono i ponti levatoi di collegamento tra la cittadella e la rocca e tra questa e i rivellini, isolando i difensori in tanti gruppi che non avrebbero pi\u00f9 potuto resistere a lungo. Sapendo che ormai la situazione era disperata, Caterina ordin\u00f2 che fosse dato fuoco alle polveriere non appena un gran numero di nemici fosse entrato dentro il cortile della rocca. Molti dei suoi soldati non le obbedirono e cercarono inutilmente di mettersi in salvo. Giovanni da Casale, che si era rifugiato in una delle torri del \"Paradiso\", non oppose resistenza e dopo aver fatto entrare molti nemici diede fuoco alle polveri e riusc\u00ec a salvarsi fuggendo attraverso una scala segreta. L'esplosione uccise sia molti nemici che diversi difensori e il crollo riemp\u00ec il fossato facilitando l'assalto. Bernardino da Cremona, il castellano, si era invece rifugiato nel torrione della rocca posto verso Cesena. Prima di dar fuoco alle polveri non riusc\u00ec a contenere l'insurbordinazione dei suoi soldati che lo abbandonarono prima che entrasse il nemico che cos\u00ec quando si verific\u00f2 l'esplosione non sub\u00ec alcuna perdita. Solo gli uomini presenti nel maschio a difesa di Caterina continuarono a resistere. Quando i soldati del Borgia cercarono di entrarvi accumularono alcune fascine all'ingresso e diedero loro fuoco, tuttavia il vento cambiando direzione spinse le fiamme prima contro gli uni e poi contro gli altri. Una volta diradato il fumo inizi\u00f2 una violenta mischia in cui prese parte la stessa Caterina che indossava una corazza realizzata appositamente per lei. Infine al \"Paradiso\" Giovanni da Casale alz\u00f2 una bandiera bianca sopra una lancia e i soldati, presi dallo scoramento, smisero di combattere e si arresero. Nella fortezza continu\u00f2 per diverse ore il saccheggio e il massacro di soldati e di popolani ormai inermi, alcuni dei quali preferirono gettarsi nel fossato. In quest'occasione venne distrutto il sepolcro di bronzo fatto realizzare da Caterina a memoria di Giacomo Feo, suo secondo marito.\nQuando al Borgia fu assicurato di poterci avvicinare alla rocca in sicurezza, questi fece squillare le trombe per parlamentare con Caterina. Lei si present\u00f2 ad una piccola finestra della torre in cui si era asserragliata e il Borgia la preg\u00f2 di arrendersi e affinch\u00e9 potesse ordinare la fine del massacro ma la Sforza fu fatta prigioniera da un soldato di nome Bertrand prima di poter rispondere. Secondo il Bernardi invece chiese al Borgia di far terminare gli scontri e risparmiare la vita ai soldati rimasti. Vicino ad essa in quel momento vi erano il suo frate confessore, i tre segretari Evangelista Monsignani, Gian Giacomo da Imola e Antonio Baldraccani, il credenziere Giovanni da Carpi ed alcune donne. Secondo il Bonoli, Caterina decise di arrendersi ai francesi per cercare di sottrarsi al Borgia dal momento che le leggi di quel paese proibivano di tenere una donna come prigioniero di guerra.\nConseguenze.\nQuando tutti gli scontri furono cessati era ormai notte e il Borgia volle incontrare Caterina all'interno del maschio, accompagnato dal capitano generale francese Yves d'Al\u00e8gre e da una scorta di lanzichenecchi. Il soldato che l'aveva catturata richiese una taglia di 20.000 ducati per rilasciarla ma il Borgia glieli neg\u00f2, allora quello tir\u00f2 fuori una daga con cui intendeva sgozzarla qualora non si fossero rispettati i patti. Alla fine ci si accord\u00f2 con il pagamento di cinquemila ducati. Dopo l'incontro il Borgia volle riposare in una camera alta della rocca ma fu presto avvertito che sotto di lui si trovava una stanza con diverse botti piene di polvere da sparo per cui se ne and\u00f2. Poco dopo un gruppo di una trentina di lanzichenecchi vi entr\u00f2 per ubriacarsi ma diede inavvertitamente fuoco alle polveri. Caterina fu condotta fuori dalla rocca insieme a due famigli e sette o otto dame, compresa la sua dama d'onore chiamata Argentina, attravers\u00f2 il cortile interno, fu aiutata a salire per le macerie della cortina e si dovette bagnare per attraversare il fossato. Pass\u00f2 la notte in casa di Luffo Numai assistita dalle sue damigelle. Il Monsignani e il frate furono costretti a consegnare alla soldataglia tutte le monete che avevano ma presto ne nacque una lite in cui gli uni e gli altri volevano tenerli prigionieri per riscattarli. Alla fine un soldato, rifiutandosi di consegnarlo, uccise il Monsignani. Il povero prete Osservante fu torturato, legato alla coda di un cavallo e trascinato per le vie della citt\u00e0. Il saccheggio della rocca continu\u00f2 per tutto il giorno successivo e termin\u00f2 solo il 14 gennaio quando il Borgia ordin\u00f2 di distruggere il ponte levatoio per impedire l'entrata di altri soldati minacciando di impiccare chiunque si fosse accostato. Caterina fu in seguito portata prigioniera a Roma dove fu sistemata nel palazzo del Belvedere. Cerc\u00f2 di fuggire ma venne scoperta e imprigionata a Castel Sant'Angelo.\nLa resistenza solitaria di Caterina venne ammirata in tutta l'Italia. Niccol\u00f2 Machiavelli stesso riporta che numerosissime furono le canzoni e gli epigrammi composti in suo onore, dei quali ci \u00e8 giunto solo quello di Marsilio Compagnon. Secondo lui la fortezza era mal costruita e le operazioni di difesa mal dirette da Giovanni da Casale tanto che comment\u00f2: \u00abFece adunque la malaedificata fortezza e la poca prudenza di chi la difendeva vergogna alla magnanima impresa della contessa...\u00bb."}
{"id": "5279015", "revid": "1494169", "url": "https://it.wikipedia.org/wiki?curid=5279015", "title": "HMS Antrim", "text": "Due unit\u00e0 navali della Royal Navy hanno portato il nome di HMS \"Antrim\":"}
{"id": "5279016", "revid": "270833", "url": "https://it.wikipedia.org/wiki?curid=5279016", "title": "Ennio Di Nolfo", "text": "Biografia.\nNato a Melegnano, in provincia di Milano, il 4 aprile 1930, Ennio Di Nolfo, allievo del Collegio Ghislieri, si \u00e8 laureato in Scienze politiche presso l'Universit\u00e0 degli Studi di Pavia nel 1953.\nDal 1957 al 1977 ha insegnato all'Universit\u00e0 degli Studi di Padova. Nel 1977-78 \u00e8 stato preside della Facolt\u00e0 di Scienze politiche della LUISS. Dal 1978 al 2000 ha insegnato presso la Facolt\u00e0 \"Cesare Alfieri\" di Firenze; dal 2000 al 2005 \u00e8 stato prorettore per le Relazioni internazionali dell'Universit\u00e0 degli Studi di Firenze. Nella sua lunga carriera accademica si \u00e8 occupato prevalentemente di storia delle relazioni internazionali nel Novecento. \n\u00c8 stato fino al 2014 vice-presidente della Commissione per la pubblicazione dei Documenti diplomatici italiani. \n\u00c8 stato presidente del Centro interuniversitario Machiavelli (CIMA).\n\u00c8 morto a Firenze dopo una lunga malattia, all'et\u00e0 di 86 anni. Parte dei suoi volumi sono stati donati alla biblioteca del Collegio Ghislieri di Pavia.\nPensiero.\nLa prospettiva diplomatica della sua ricerca storiografica si \u00e8 applicata sia agli equilibri geostrategici europei che al Mediterraneo, indagando sui fenomeni pi\u00f9 rimarchevoli della fine del secolo XX.\nNel primo caso, sostenne \"il peso risolutivo degli orientamenti craxiani nel rendere possibile la partecipazione dell\u2019Italia al progetto di dispiegamento degli \u00abeuromissili\u00bb e poi nel processo di distensione che rese la scelta meno traumatica. Vi era per\u00f2, in questa decisione, la netta impronta dettata dalla volont\u00e0 craxiana di non accettare equivoci circa l\u2019adesione dell\u2019Italia alla visione atlantica dei problemi della difesa occidentale\".\nNel secondo caso, si pronunci\u00f2 sull'accordo UE-Turchia del 15 marzo 2016 sui visti, dichiarando che \"l\u2019accordo smuove una situazione che pareva paralizzata [\u2026] Apre la strada verso una fase nuova che non riguarda solo il tema dei rifugiati ma ha ripercussioni rispetto a tutti i temi della crisi mediorientale e alla possibilit\u00e0 concreta che la domanda di ammissione nell\u2019Unione, presentata dalla Turchia nel 1987, venga finalmente discussa in modo costruttivo\u201d."}
{"id": "5279017", "revid": "1318658", "url": "https://it.wikipedia.org/wiki?curid=5279017", "title": "Yadavindra Singh", "text": "Si distinse anche come campione indiano di cricket nel 1934.\nBiografia.\nIl maharaja Yadavindra frequent\u00f2 l'Aitchison College di Lahore e poi prest\u00f2 servizio nella Polizia di Stato di Patiala, divenendone Ispettore Generale e prestando servizio in Malaysia, Italia e Birmania durante la Seconda guerra mondiale.\nAlla morte di suo padre, il maharaja Bhupinder Singh, gli succedette al governo dello Stato di Patiala il 23 marzo 1938. In quello stesso anno spos\u00f2 come prima moglie la principessa Hem Prabha Devi di Saraikela e come seconda moglie Mohinder Kaur.\nCon l'ascesa al trono di Patiala, Yadavindra persegu\u00ec una carriera politica e diplomatica, prestando servizio come cancelliere della Camera dei Principi dal 1943 al 1944. Nel 1947, quando l'India ottenne l'indipendenza dal Regno Unito, divenne pro-cancelliere della Camera dei Principi. Durante la convocazione speciale della sessione di quell'anno dichiar\u00f2: \"Dopo secoli che l'India ha impiegato ad ottenere l'indipendenza dal governo straniero ora \u00e8 tempo che tutti noi (principi) ci uniamo alla nostra madrepatria\" e persuase molti altri governanti ad aderire all'Unione Indiana. Egli stesso ader\u00ec alla nuova confederazione e gli venne garantito dal 5 maggio 1948 il titolo di Rajpramukh del nuovo Stato indiano di Patiala and East Punjab States Union sino alla sua unione all'attuale stato del Punjab nel 1956.\nYadavindra prest\u00f2 anche servizio come presidente del British Indian Olympic Committee dal 1938 al 1947 e fu presidente dell'Indian Olympic Committee dal 1947 al 1960. Fu tra i fondatori dei giochi olimpici asiatici. Fond\u00f2 la Yadavindra Public School, una scuola pubblica, ospitata nel suo palazzo di Lal Bagh. Noto orticultore per passione, fu consigliere dell'Indian Horticulture Development Council. Fu anche presidente del Board of Control for Cricket in India.\nContinu\u00f2 la sua carriera dal 1956 sempre al servizio dello Stato indiano come delegato all'assemblea generale delle Nazioni Unite per l'India dal 1956 al 1957 e presso l'UNESCO nel 1958. Sempre nel 1956 Yadvinder Singh don\u00f2 l'Anand Bhawan, un palazzo di sua propriet\u00e0, al governo del Punjab come luogo di vacanze per bambini poveri. Egli fu inoltre a capo della delegazione indiana alla FAO dal 1959 al 1969. Prest\u00f2 servizio anche come ambasciatore indiano in Italia (1965\u20131966) e nei Paesi Bassi (1971-1974), dove mor\u00ec a L'Aia per un attacco cardiaco, all'et\u00e0 di 61 anni. Su precise istruzioni di Indira Gandhi venne cremato e ricevette i pieni onori di stato.\nSuo figlio, il capitano Amarinder Singh, gli succedette come capo della casata di Patiala e divenne in seguito membro del Partito del Congresso, servendo come presidente del consiglio del Punjab dal 2002 al 2007, mentre sua figlia, Heminder Kaur, \u00e8 sposata con K. Natwar Singh, ministro degli esteri indiano."}
{"id": "5279018", "revid": "1573940", "url": "https://it.wikipedia.org/wiki?curid=5279018", "title": "Erigone arctica sibirica", "text": "Erigone arctica sibirica \u00e8 un ragno, sottospecie dell\"'Erigone arctica\", appartenente alla famiglia Linyphiidae, endemico della Russia.\nAspetto.\nIl maschio raggiunge una lunghezza di 3\u20135\u00a0mm. Il cefalotorace \u00e8 marrone scuro rossastro; visto dall'alto, i lati sono ugualmente arrotondati in prossimit\u00e0 dell'incanalatura cervicale ed ampiamente arrotondati attraverso la parte frontale. I margini del cefalotorace possiedono una serie di denti piuttosto grandi ed affilati. Visto invece lateralmente, il cefalotorace si presenta basso e piatto nella parte dell'incanalatura cervicale e quindi arrotondato nella parte moderatamente alta della testa fino agli occhi posteriori. Il clipeo \u00e8 convesso delicatamente, si inclina fortemente in avanti.\nGli occhi posteriori sono allineati tra loro, i mediani sono separati dal diametro e sono un po' distanti dai laterali. Anche gli occhi anteriori si presentano allineati, i mediani sono pi\u00f9 piccoli dei laterali e sono separati da poco meno del diametro e dai laterali un po' di pi\u00f9. I cheliceri sono francamente angolati esternamente al terzo basale, possiedono lateralmente sulle estremit\u00e0 una serie di sei denti che sono uno pi\u00f9 lungo dell'altro. Il gruppo di denti presenti in prossimit\u00e0 del margine interno \u00e8 piuttosto robusto. Lo sternum \u00e8 marrone scuro, ampiamente nerastro lungo i margini. Le gnathocoxae sono molto pi\u00f9 chiare, il viso \u00e8 grossolanamente tubercolato. Le zampe e il palpo sono giallo-arancioni. L'addome \u00e8 grigio.\nIl femore del palpo \u00e8 fortemente curvato verso l'alto alla base e verso il basso all'estremit\u00e0, \u00e8 pi\u00f9 spesso sulle curvature e queste ultime non sono pronunciate quanto quelle dell\"'E. hypenema\". Inoltre il femore possiede all'estremit\u00e0 sul lato esterno un dente piuttosto lungo, affilato e leggermente curvato e sul lato interno un corto dente tagliente; procedendo verso la base presenta due serie di denti. La serie esterna consiste in tre piccoli denti taglienti prima della curvatura, due grandi denti taglienti su di essa seguiti da un piccolo dente tagliente non allineato agli altri, un lungo dente affilato e quindi tre o quattro denti decrescenti in misura. La serie interna consiste in tre denti prima della curvatura, due grandi denti fianco a fianco su di essa seguiti da sette lunghi denti affilati che si estendono dall'inizio della curvatura distale. La parte interna del femore presenta, inoltre, un'altra serie di piccoli denti (al di sotto della met\u00e0 del femore la serie diventa doppia), il primo dente \u00e8 nella direzione opposta del secondo ed \u00e8 distanziato da esso da uno spazio maggiore che tra il secondo ed il terzo dente. La patella \u00e8 lunga ed esile, quasi dritta, con il processo ventrale piuttosto robusto e lungo. La lunghezza media del femore \u00e8 52 mm mentre della patella 32 mm; il processo ventrale \u00e8 lungo 16 mm. La tibia \u00e8 esile alla base e piuttosto improvvisamente diventa pi\u00f9 largo distalmente, lungo la parte ventrale \u00e8 presente un distinto ma smussato e basso dente. Dorsalmente la tibia \u00e8 profondamente incavata lungo tutto il processo dorsale. Quest'ultimo, visto dall'alto, appare appuntito. La tibia vista dal lato esterno sembra possedere un dente pi\u00f9 vicino all'estremit\u00e0 del processo dorsale che a quella del processo ventrale. In questo preciso punto \u00e8 identificabile il vero margine frontale della tibia il quale va ad aderire al margine laterale dell'incavatura. Questo dente laterale \u00e8 molto pi\u00f9 acuto che in \"E. atra\". La divisione embolica \u00e8, invece, similare alla seconda specie. Il dente mediano \u00e8 a forma di ferro di cavallo, presenta le estremit\u00e0 nere e ugualmente arrotondate, non tanto appuntito come possiamo vedere invece in \"E. atra\". Sotto il dente mediano e parallelo ad esso \u00e8 presente una secondaria cresta che corre lungo la parte mesale del seaphium. Essa non \u00e8 visibile \"E. atra\". Il dente mesale \u00e8 di forma inusuale. Il dente posteriore \u00e8 stretto, a forma di lingua, eretto e curvato in avanti come nella seconda specie presa in considerazione.\nLa sottospecie \u00e8 molto simile ad \"E. capra\", ma il dente laterale sul margine della tibia \u00e8 posto pi\u00f9 vicino all'estremit\u00e0 del processo dorsale che nell'altra specie.\nDistribuzione.\n\u00c8 endemico della Russia.\nTassonomia.\nLa sottospecie \u00e8 stata osservata l'ultima volta nel 1989."}
{"id": "5279029", "revid": "1769697", "url": "https://it.wikipedia.org/wiki?curid=5279029", "title": "Sogni di rock 'n' roll", "text": "Sogni di rock 'n' roll \u00e8 il sesto singolo estratto dall'album di esordio Ligabue del cantautore Luciano Ligabue.\nIl brano.\nScritto e composto da Ligabue gi\u00e0 nei suoi primi anni di attivit\u00e0 con gli Orazero, \u00e8 stato pubblicato due anni prima dal suo grande amico e collega il cantautore emiliano Pierangelo Bertoli nell'album \"Tra me e me\" del 1988.\nL'anno seguente Bertoli proporr\u00e0 al suo produttore Angelo Carrara di far incidere un disco all'amico Ligabue, che nel 1990 includer\u00e0 la sua versione della canzone nell'eponimo album d'esordio.\nIl titolo ricorre spesso con le grafie abbreviate \"R&amp;R\" o \"R'n'R\", anche con lettere R minuscole o con spazi che le separano dagli apici singoli. Per evitare confusioni, la grafia riportata sembra la pi\u00f9 chiara, ancorch\u00e9 la meno utilizzata ufficialmente.\nIl brano \u00e8 stato inserito negli album live Su e gi\u00f9 da un palco del 1997 e Giro d'Italia del 2003 e nelle raccolte Primo tempo del 2007 e 77+7 del 2020.\nIl testo.\nRacconta la tipica nottata \"post sabato sera\" che il cantautore usava trascorrere con gli amici della band. In seguito Ligabue nostalgicamente si rammaricher\u00e0 di non poter pi\u00f9 descrivere quelle situazioni spensierate in canzoni ingenue di questo tipo, perch\u00e9 entrambe raccontano un'epoca bella della sua vita, ma diversa dall'attuale ormai modificata dal tempo trascorso e dalle esperienze acquisite.\nVideo Musicale.\nA ottobre 2021 viene pubblicato il videoclip della canzone, un cortometraggio girato 31 anni dopo la pubblicazione del brano a Ravenna, al quale Ligabue prende parte passeggiando per la citt\u00e0. Il video, diretto da Fabrizio Moro e Alessio De Leonardis, viene presentato in anteprima alla Festa del cinema di Roma 2021."}
{"id": "5279036", "revid": "1805885", "url": "https://it.wikipedia.org/wiki?curid=5279036", "title": "Bhupinder Singh", "text": "Biografia.\nBhupinder Singh nacque al Palazzo di Moti Bagh a Patiala e venne educato all'Aitchison College. All'et\u00e0 di soli 9 anni, succedette come maharaja di Patiala alla morte di suo padre, il maharaja Rajinder Singh, il 9 novembre 1900. Un consiglio di reggenza govern\u00f2 \"de facto\" lo Stato in suo nome sino a quando egli non ottenne parziali poteri al compimento del suo diciottesimo compleanno, il 1\u00ba ottobre 1909, ed infine ottenendo la piena investitura dal Vicer\u00e9 d'India, Gilbert Elliot-Murray-Kynynmound, IV conte di Minto, il 3 novembre 1910.\nPrest\u00f2 servizio come membro dello Staff Generale durante la Prima guerra mondiale in Francia, Belgio, Italia e Palestina col grado di tenente colonnello onorario, venendo promosso maggiore generale onorario nel 1918 ed infine tenente generale onorario nel 1931. Rappresent\u00f2 l'India alla Lega delle Nazioni nel 1925, e fu cancelliere della Camera dei Principi indiani per 10 anni dal 1926 al 1938, divenendo anche rappresentante alla Round Table Conference.\nIl maharaja Bhupinder Singh fu il primo uomo in India ad acquistare un velivolo, acquistato dal governo del Regno Unito all'inizio del Novecento, facendo costruire appositamente per questo l'aeroporto di Patiala. Nel 1917 fond\u00f2 la State Bank of Patiala. Fu il possessore del famoso \"Patiala Necklace\", un gioiello realizzato dalla famosa casa Cartier. Prest\u00f2 servizio come cancelliere della Camera dei Principi indiani dal 1926 al 1931, introducendo senza sosta molte riforme nello Stato di Patiala. Egli divenne particolarmente noto per le molte costruzioni che eresse a Patiala, tra cui il Tempio di Kali ed il palazzo Chail View a Kandaghat come residenza estiva insieme al palazzo di Chail a Shimla.\nMor\u00ec il 23 marzo 1938 lasciando il trono al primogenito.\nAttivit\u00e0 sportiva.\nNoto sportivo, raggiunse i migliori risultati nel gioco del cricket edificando anche lo stadio alla maggior altitudine del mondo (2443\u00a0m nel 1893 a Chail). Sempre in ambito sportivo fu capitano della nazionale indiana di cricket che visit\u00f2 l'Inghilterra nel 1912 e gioc\u00f2 27 partite di First Class cricket tra il 1915 ed il 1937. Nella stagione 1926/27, gioc\u00f2 egli stesso come membro del Marylebone Cricket Club . Istitu\u00ec il Ranji Trophy in onore di Kumar Shri Ranjitsinhji, Jam Sahib di Nawanagar.Venne scelto come capitano della nazionale nel 1932 durante un nuovo tour in Inghilterra, ma rinunci\u00f2 all'incarico per ragioni di salute due settimane prima della partenza ed al suo posto venne prescelto il maharaja di Porbandar.\nFu anche un grande appassionato e giocatore di polo. Egli fu inoltre un eccezionale collezionista di medaglie, radunando la pi\u00f9 ricca collezione del suo tempo.\nMatrimoni e figli.\nBhupinder Singh, come membro di una famiglia sikh, si spos\u00f2 con una moglie ma ebbe almeno 10 concubine e numerose consorti minori. Da queste unioni si stima siano nati circa 88 figli di cui 53 raggiunsero l'et\u00e0 adulta. Sua moglie, la maharani Bakhtawar Kaur offr\u00ec alla regina Mary un magnifico collare di smeraldi e diamanti durante il Delhi Durbar del 1911 per rimarcare la prima visita in India della regina imperatrice consorte."}
{"id": "5279038", "revid": "1543377", "url": "https://it.wikipedia.org/wiki?curid=5279038", "title": "Harmonia Cantata", "text": "Harmonia Cantata \u00e8 un coro polifonico amatoriale di Firenze. \nStoria.\nFondato nel 1977 da Elio Lippi nell'ambito della Scuola di Musica di Fiesole, dal 1997 si \u00e8 costituito in Associazione Corale autonoma. \nSotto la direzione di Lippi il coro ha partecipato ad eventi di notevole interesse, come la partecipazione al 48\u00ba e al 56\u00ba Maggio Musicale Fiorentino, a varie edizioni dell'Estate Fiesolana, alle attivit\u00e0 dell'Accademia Musicale Chigiana, al Festival Lyrique de Printemps di Bastia nel 1991 e al Festival dei Due Mondi di Spoleto nel 1999. \nHa collaborato con l'Orchestra Giovanile Italiana, l'Orchestra della Toscana, la Camerata Strumentale Citt\u00e0 di Prato, i Solisti Fiorentini, l'Orchestra da Camera Fiorentina, ed \u00e8 stato diretto, tra gli altri, da Salvatore Accardo, Piero Bellugi, Claudio Desderi, Roberto Gabbiani, Eliahu Inbal, Nicola Paszkowzky, Alessandro Pinzauti, Alessio Vlad, Daniele Giorgi, Daniele Rustioni. \nIn quanto parte del Coro della Toscana, \u00e8 stato diretto da Bruno Bartoletti, Ren\u00e9 Clemencic, Massimo De Bernart, Peter Maag e Marcello Panni.\nNegli anni il coro \u00e8 stato guidato dai maestri Elio Lippi, Giovan Battista Varoli, Lorenzo Fratini ed Elisabetta Sepe. Dal 2010 ne ha assunto la direzione Raffaele Puccianti"}
{"id": "5279043", "revid": "767487", "url": "https://it.wikipedia.org/wiki?curid=5279043", "title": "Jure Skvar\u010d", "text": "Il Minor Planet Center gli accredita la scoperta di sette asteroidi, effettuate tra il 1999 e il 2008.\nGli \u00e8 stato dedicato l'asteroide 89818 Jureskvar\u010d."}
{"id": "5279045", "revid": "287204", "url": "https://it.wikipedia.org/wiki?curid=5279045", "title": "Jure Skvarc", "text": ""}
{"id": "5279061", "revid": "287204", "url": "https://it.wikipedia.org/wiki?curid=5279061", "title": "243529 Petereisenhardt", "text": "243529 Petereisenhardt \u00e8 un asteroide della fascia principale. Scoperto nel 2010, presenta un'orbita caratterizzata da un semiasse maggiore pari a 3,2229580\u00a0UA e da un'eccentricit\u00e0 di 0,0457041, inclinata di 22,63148\u00b0 rispetto all'eclittica.\nL'asteroide \u00e8 dedicato all'astronomo statunitense Peter Eisenhardt."}
{"id": "5279062", "revid": "144796", "url": "https://it.wikipedia.org/wiki?curid=5279062", "title": "Bhupindra Singh", "text": ""}
{"id": "5279073", "revid": "298055", "url": "https://it.wikipedia.org/wiki?curid=5279073", "title": "Slut Girl", "text": " \u00e8 una serie manga hentai di taglio umoristico di Isutoshi. Pubblicata in un unico volume nel 1999, nel 2003 si \u00e8 aggiunto anche un capitolo oneshot, \u30b9\u30e9\u30c3\u3068\u5973+\u03b1, che ha cos\u00ec concluso la serie, terminata originariamente con un finale aperto.\nTrama.\nSayoko Bizen lavora come office lady finch\u00e9, dopo avere rifiutato le avance del caporeparto non si vendica su di lui e la sua mante pubblicando online a tutti i colleghi una scena di sesso tra i due avvenuta in ufficio.\nDivenuta una massaggiatrice a domicilio, incontra il giovane salary man cui si lega sentimentalmente e fisicamente, stabilendosi poi con prepotenza a casa del giovane. Amante del lusso e di bei uomini, Sayoko durante le sue avventure trova in Tsugaru un compagno stabile.\nDurante l'insolita convivenza i due si imbattono in altrettante singolari giovani donne: dalla manager fallita Takako alla bisessuale infermiera Emi o alla ambiziosa francese Neena. Le nuove conoscenze hanno tutte come filo conduttore un legame con Bizen, dall'amicizia, all'odio, all'attrazione sessuale vera e propria; questo porta, suo malgrado, il timido ed impacciato Tsugaru ad avvicinarsi e a godere delle attenzioni delle formose giovani donne su spinta del suo legame con Sayoko.\nUnendo le forze le donne, tutte con problemi di denaro, finiscono infine per progettare e vendere un ricercatissimo giocattolo/accessorio/gadget per ragazzine ed adolescenti. Ripagata cos\u00ec ogni ragazza e lo stesso Tsugaru, Sayoko decide di far perdere le sue tracce.\nSlut onna +\u03b1.\nTsugaru, dopo essersi messo definitivamente assieme a Neena, assiste al ritorno inaspettato di Sayoko, in fuga perch\u00e9 ricercata dalla yakuza.\nSenza invito, riunisce la compagnia ed annuncia di stabilirsi temporaneamente a casa di Tsugaru.\nDopo aver passato la notte assieme al giovane sparisce, lasciando il ragazzo senza un soldo. Deluso dal comportamento di Sayoko, Tsugaru stenta a credere che la ex compagna sia una ladra. \nPoche ore dopo Bizen ritorna e, allegra e sorridente, svela al giovane di non averlo abbandonato: era semplicemente uscita a comprare un preziosissimo anello coi suoi risparmi!\nPoi ammette che, dovendo ripagare il debito, ha cos\u00ec un pretesto per non lasciare pi\u00f9 la casa del giovane."}
{"id": "5279074", "revid": "729019", "url": "https://it.wikipedia.org/wiki?curid=5279074", "title": "Jessicka Havok", "text": "Carriera.\nGli inizi (2004-2009).\nJessica Cricks ha debuttato nel 2004 con il ring name di Jessicka Havok, dedicato al cantante degli AFI, Davey Havok, comparendo in varie federazioni tra cui Mega Championship Wrestling, Cleveland All-Pro Wrestling, la Ohio Championship Wrestling e la Main Event World League (MEWL) in cui, il 6 ottobre 2007, ha vinto il MEWL Cruserweight Championship sconfiggendo Jason Blaze in un Casket match.\nWomen Superstars Uncensored (2009-2014).\nDebutta nella WSU nel 2009, formando un tag team con Hailey Hatred con cui il 22 agosto vince il titolo di coppia della federazione battendo Alicia e Brooke Carter - titolo successivamente perso contro Angel Orsini e Mercedes Martinez.\nAlleatasi con Rain e Nikki Roxx, per tutto il 2010 \u00e8 rimasta imbattuta, vincendo contro wrestler del calibro di ODB.\nDi seguito intraprende una faida con l'ex alleata Rain e una con Alicia, trionfando in entrambi i casi.\nIl 24 settembre 2011 vince il WSU Spirit Championship ai danni di Rain e forma una stable con Sassy Stephie e Allysin Kay, la Midwest Militia, con cui nel ppv \"Breaking Barriers II\" sconfigge il Team WSU.\nNel marzo del 2012 vince anche il WSU Championship contro Mercedes Martinez, mantenendo in contemporanea i due titoli massimi della federazione: lo perde il 28 aprile sempre contro Martinez, ma lo riconquista lo stesso giorno in un Three Way match.\nPerde il WSU Spirit Championship solo il 16 giugno, mentre mantiene l'altro titolo fino al 1 maggio 2014, data in cui viene bannata dalla federazione.\nCercher\u00e0 di farsi riammettere due mesi dopo, sconfiggendo Mia Yim in un Uncensored Rules match.\nTra i match pi\u00f9 memorabili di Havok nella WSU, viene ricordato il suo intergender match dell'11 maggio 2013 contro Sami Callihan, in cui \u00e8 risultata vincitrice.\nCombat Zone Wrestling (2013).\nHavok ha debuttato in CZW durante il \"14th Anniversary Show\" perdendo assieme ad Adam Cole contro LuFisto e Sami Callihan in un Mixed Tag Team match.\nIn seguito ha intrapreso una faida con Nevaeh, che ha impegnato le due atlete in due match, uno a \"Wanted\" in marzo, finito con un doppio countout, e uno \"Proving Grounds 2013\" di maggio, in cui Havok perde.\nAltre promozioni (2012-2014).\nNel 2012 lotta per la SHINE Wrestling, iniziando un feud contro Reby Sky conclusosi con una sconfitta a \"Shine 8\".\nHa preso parte al torneo per incoronare la prima SHINE Champion sconfiggendo prima Madison Eagles a \"Shine 9\" e in seguito Saraya Knight per squalifica a \"Shine 11\"; a fermarla solo la sua storica rivale, Rain, che ha pure sfidato per vincere il titolo massimo, senza successo.\nInizia cos\u00ec una faida con Allysin Kay, che raggiunger\u00e0 l'apice durante \"Shine 18\" di aprile 2014, in uno street fight finito in no contest in cui Havok viene investita da una macchina.\nJessicka Havok compare pure a \"Shimmer Volume 53\" del 6 aprile 2013 attaccando Serena Deeb e, successivamente, vincendo un six woman tag team match assieme a Sassy Stephie e Nevaeh. La settimana dopo ottiene un match singolo contro la Deeb, vincendo grazie a un'interferenza di Hatred e Mademoiselle Rachelle, mentre nel rematch a \"Volume 56\" Havok viene sconfitta.\nHa preso parte anche al four-way match del ppv \"Declaration of Independence\" di Full Impact Pro, match vinto da Maxwell Chicago.\nImpact Wrestling (2014-2015; 2018-presente).\nKnockout Champion (2014).\nHavok fa la sua prima comparsa per la prima volta ad \"Impact\" il 3 settembre 2014, attaccando la TNA Knockout Champion Gail Kim e Taryn Terrell dopo il loro match valido per il titolo, stabilendosi come \"heel\". Nella puntata di \"Impact\" del 10 settembre, Havok attacca nuovamente Gail Kim durante un match contro Brittany, degenerando in una rissa con la campionessa. Nella puntata di \"Impact\" del 17 settembre, Havok vince una Knockout Battle Royal per determinare la prima sfidante al TNA Knockout Championship. Nella puntata di \"Impact\" del 1\u00ba ottobre, Havok ha sconfitto una Gail Kim infortunata (\"kayfabe\") in un match brutale, conquistando il TNA Knockout Championship per la prima volta. Il 12 ottobre, a \"Bound for Glory\", Havok ha difeso con successo la cintura contro Velvet Sky. Nella puntata di \"Impact\" del 15 ottobre, Havok ha difeso con successo il titolo contro Madison Rayne. Nella puntata di \"Impact\" del 5 novembre, Havok ha difeso con successo il titolo contro Gail Kim. Il 7 novembre, al \"One Night Only: Knockouts Knockdown\", Havok \u00e8 stata sconfitta da Madison Rayne. Nella puntata di \"Impact\" del 19 novembre, Havok ha perso il titolo in un Triple threat match contro Gail Kim e Taryn Terrell, in cui quest'ultima ne esce vincitrice, cedendolo dopo 50 giorni di regno.\nFaide con Awesome Kong e Gail Kim (2015).\nNella puntata di \"Impact\" del 7 gennaio 2015, Havok prende parte ad una Knockout Battle Royal valevole per il TNA Knockout Championship detenuto da Taryn Terrell, ma viene eliminata dalla stessa campionessa e Gail Kim; a fine match, attacca brutalmente Taryn, ma improvvisamente si spengono le luci e fa la sua apparizione Awesome Kong, cominciando una rissa cessata dagli arbitri, dando inizio a una faida tra le due. Nella puntata di \"Impact\" del 23 gennaio, Havok \u00e8 stata sconfitta da Gail Kim per squalifica, ed a fine match ha un altro faccia a faccia con Awesome Kong. Nella puntata di \"Impact - Lockdown\" del 6 febbraio, Havok \u00e8 stata sconfitta da Awesome Kong in un Six Sides of Steel match. Nella puntata di \"Xplosion\" del 25 marzo, Havok \u00e8 stata sconfitta da Taryn Terrell. Il 1\u00ba aprile, ad \"Hardcore Justice\", Havok \u00e8 stata sconfitta da Gail Kim in uno Street fight match. Il 1\u00ba luglio, al \"One Night Only: Knockouts Knockdown\", Havok ha sconfitto Solo Darling, qualificandosi per la Gauntlet Battle Royal per decretare la \"Queen of the Knockouts\", dove \u00e8 stata eliminata per ultima da Awesome Kong. Dopo diverso tempo di inattivit\u00e0, il 30 luglio, la Cricks ha confermato sul suo account Twitter che non fa pi\u00f9 parte del roster. Il 5 agosto, al \"One Night Only: World Cup\", Havok fa parte del \"Team Young\", ma viene sconfitta da Awesome Kong, membro del \"Team EC3\". Il 6 novembre, al \"One Night Only: TNA Classic\" Havok, Angelina Love e Madison Rayne sono state sconfitte da Brooke, Rebel e Taryn Terrell.\nSporadiche apparizioni (2018-2019).\nHavok fa la sua apparizione il 5 maggio 2018, durante l'evento \"Impact Wrestling/REVOLVER Penta Does Iowa\", dove \u00e8 stata sconfitta da Taya Valkyrie. Il 14 dicembre, durante l'evento \"Impact Wrestling/Rockstar Pro Ohio Versus Everything\", Havok lotta in coppia con la sua tag team partner dei circuiti indipendenti Nevaeh, conosciute come le \"Killer Death Machines\", dove hanno sconfitto Allie e Samantha Heights. Il 2 marzo 2019, durante l'evento \"Impact Wrestling/Rockstar Pro Opening Day\", le \"Killer Death Machines\" (Havok e Nevaeh) hanno sconfitto Madison Rayne e Samantha Heights.\nStoryline con Su Yung (2019-2020).\nHavok fa il suo ritorno ufficiale ad \"Impact Wrestling\" durante la puntata di \"Impact\" del 7 giugno, dove \u00e8 stata accompagnata da James Mitchell, interrompendo il match fra Rosemary e Taya Valkyrie attaccando entrambe; successivamente, viene rivelato che ha formato un'alleanza con Mitchell e Su Yung, stabilendosi come \"heel\". Nella puntata di \"Impact\" del 14 giugno, Havok ha sconfitto Masha Slamovich. Nella puntata di \"Impact\" del 28 giugno, Havok e Su Yung affrontano Rosemary e Taya Valkyrie in un match, terminato in double count out. Nella puntata di \"Impact - Bash At The Brewery\" del 5 luglio, Havok \u00e8 stata sconfitta da Jordynne Grace per squalifica, quando Su Yung attacca la Grace, che viene salvata da Rosemary, annunciando quindi un tag team match immediato, dove Havok e Yung sono state sconfitte. Il 7 luglio, a \"Slammiversary XVII\", Havok prende parte ad un Fatal 4-way Monster Ball match insieme a Rosemary, Su Yung e la campionessa Taya Valkyrie, che difende la cintura, iniziando a far nascere i primi dissidi fra Havok e la Yung. Nella puntata di \"Impact\" del 19 luglio, Havok ha vinto un Triple threat match che includeva anche Madison Rayne e la campionessa Taya Valkyrie, non valevole per il titolo. Nella puntata di \"Impact\" del 2 agosto, Havok ha sconfitto John E. Bravo, manager di Taya Valkyrie. Il 2 agosto, ad \"Unbreakable\", Havok ha sconfitto Taya Valkyrie in un match valevole per l'Impact Knockout's Championship per count out, il quale non prevede nessun cambio di titolo, quando la Valkyrie abbandona volutamente il quadrato per farsi contare fuori e ritenere la cintura. Il 3 agosto, all'evento \"Impact/CWFH Wrestling Star Struck\", Havok ha sconfitto Viva Van, e poi successivamente anche John E. Bravo. Nella puntata di \"Impact\" del 9 agosto, Havok affronta nuovamente Taya Valkyrie in un match valevole per l'Impact Knockout's Championship, ma termina in no contest. Nella puntata di \"Impact\" del 23 agosto, Havok ha sconfitto Alisha Edwards. Nella puntata di \"Impact\" del 6 settembre, Havok ha sconfitto Su Yung per squalifica. Nella puntata di \"Impact\" del 20 settembre, Havok ha sconfitto Su Yung in un No disqualification match; a fine match, le due iniziano una rissa che si protrae nel backstage, dove la Havok l'affoga. Il 4 ottobre, all'evento \"REVOLVER/Impact Wrestling Tales From The Ring 3\", Havok prende parte ad un 7-Men Scrumble match insieme a Beautiful Brian, Clayton Gainz, Dave Crist, Jimmy Jacobs, The Yellow Dog e il campione Jake Manning valevole per il PWR Scramble Championship, ma \u00e8 stato vinto da Gainz che si laura nuovo campione. Nella puntata di \"Impact\" dell'11 ottobre, Havok ha sconfitto Taya Valkyrie per squalifica in un match valevole per l'Impact Knockout's Championship, non verificandosi quindi nessun cambio di titolo. Nella puntata di \"Impact\" del 18 ottobre, Havok prende parte ad una Battle royal, ma \u00e8 stata eliminata. Il 18 ottobre, all'evento \"Impact Wrestling Prelude To Glory\", Havok ha sconfitto Elayna Black. Il 20 ottobre, a \"Bound for Glory\", Havok prende parte ad un Gauntlet match, ma \u00e8 stata eliminata. Il 9 novembre, a \"Turning Point\", Havok e Madison Rayne sono state sconfitte da Jordynne Grace e Tessa Blanchard. Il 10 novembre, all'evento \"PPW/Impact Wrestling Overdrive\", Havok e Allie Recks sono state sconfitte da Jordynne Grace e Tenille Dashwood. Nella puntata di \"Impact\" del 12 novembre, Havok ha sconfitto Krystal Moon. Nell puntata di \"Impact - IPWF Throwback Throwdown\" del 26 novembre Havok, Alexia Nicole, Jordynne Grace e Tessa Blanchard hanno sconfitto i \"Rascalz\" (Dez, Trey e Wentz) e Josh Alexander. Il 7 dicembre, a \"No Surrender\", Havok ha sconfitto Taya Valkyrie per squalifica in un match valevole per l'Impact Knockout's Championship, non riuscendo dunque a conquistare la cintura. L'8 dicembre, all'evento \"BCW/Impact Wrestling Motown Showdown\", Havok e Madison Rayne hanno sconfitto Rosemary e Taya Valkyrie. Nella puntata di \"Impact\" del 7 gennaio 2020, Havok ha sconfitto Rosemary, dove viene accompagnata da Father James Mitchell, dopo che questo ha rinchiuso Susie in una stanza. Nella puntata di \"Impact\" del 21 gennaio, Havok ha sconfitto nuovamente Rosemary. Nella puntata di \"Impact\" del 4 febbraio, Havok prova a liberare Father James Mitchell dalla stanza dove era stato rinchiuso da Rosemary, ma viene attaccata da questa; Mitchelle, poi, si libera e minaccia Rosemary, che rincorre Susie e cerca di farle perdere i sensi per farla ritornare nella sua forma di Su Yung, riuscendoci sotto lo sguardo sorpreso di Havok. Nella puntata di \"Impact\" dell'11 febbraio, Havok e Father James Mitchell sono nel backstage quando questo vede arrivare Susie, avvertendo la Havok di stare attenta, per poi accoglierla e dirle che faranno una riunione di famiglia. Nella puntata di \"Impact\" del 18 febbraio, Havok cammina innervosita nel backstage, dove viene tormentata dall'anima di Susie, per poi notare un messaggio scritto, avvertendola che la sua ora \u00e8 vicina. Il 21 febbraio, all'evento \"Impact Wrestling/OVW Outbreak\", Havok ha vinto un Fatal 4-way match che includeva anche Jordynne Grace, Kiera Hogan e Megan Bayne. Il 22 febbraio, a \"Sacrifice\", Havok ha sfidato Jordynne Grace in un match valevole per l'Impact Knockout's Championship, ma \u00e8 stata sconfitta. Nella puntata di \"Impact\" del 25 febbraio, Havok viene raggiunta nel backstage da Rosemary, che le comunica che la settimana successiva affronter\u00e0 Su Yung. Nella puntata di \"Impact\" del 3 marzo, Havok \u00e8 stata sconfitta da Su Yung in un No disqualification match; dopo la contesa, la Yung cerca di rinchiuderla nella bara, ma Havok si ribella attaccando le sue damigelle e sfugge alle loro grinfie. Nella puntata di \"Impact\" del 10 marzo, Havok viene brutalmente attaccata nel backstage da Su Yung, ma dopo aver cercato di opporsi, viene rinchiusa in una bara. Nella puntata di \"Impact\" del 24 marzo, dopo che la settimana precedente Father James Mitchell ha invitato Su Yung a battersi con la Havok nell'Undead Real, la Yung li raggiunge proprio l\u00ec dove si da battaglia con la Havok, e mentre sta per avere la meglio, interviene Mitchell dicendo che non ha pi\u00f9 bisogno di entrambe ed ordina ai suoi seguaci di intrappolarle e le spedisce nell'Undead Wasteland; qui, la Yung ed Havok vengono raggiunte da Rosemary che si offre di aiutarle e di mettere fine a questa faccenda, trasportandole da lui, dove la Havok prende un coltello dalle mani della Yung e infilza Mitchell, finendo la sua storia ed effettuando un \"turn-face\". Nella puntata di \"Impact\" del 7 aprile, Havok ha sconfitto Madison Rayne.\nAlleanza con Nevaeh (2020-presente).\nIl 21 aprile, a \"Rebellion\", Havok \u00e8 stata sconfitta da Rosemary in un Full Metal Mayhem match; durante il match, fa la sua comparsa Nevaeh, compagna di coppia nel circuito indipendente di Havok. Nella puntata di \"Impact\" del 5 maggio, Havok \u00e8 ospite nel backstage talk show \"Locker Room Talk\" presentato da Madison Rayne insieme a Johnny Swinger, venendole chiesto come si sentisse dopo la sconfitta subita contro Rosemary, ma non la lascia rispondere facendole altre domande, Havok la minaccia e la Rayne le chiede di Nevaeh, se fosse a conoscenza del perch\u00e9 fosse stata presente a bordo ring, ricevendo un no come risposta; poi Madison dice che ha una sorpresa per lei, presentandole Kimber Lee, e la Havok non \u00e8 felice avendo quindi un confronto. Nella puntata di \"Impact\" del 12 maggio, Havok \u00e8 stata sconfitta da Kimber Lee, dopo una distrazione di Nevaeh, che stava guardando l'incontro fra le transenne. Nella puntata di \"Impact\" del 26 maggio, Havok \u00e8 stata sconfitta da Kimber Lee per squalifica, quando interviene Nevaeh che colpisce la Lee, dunque riunendosi e mettendo in chiaro le loro intenzioni nell'intero roster delle knockout. Nella puntata di \"Impact\" del 2 giugno, Havok e Nevaeh sono intervistate nel backstage da Gia Miller, la quale chiede a Nevaeh il perch\u00e9 del suo arrivo a Impact, la ragazza dice che \u00e8 amica di Jessicka da molti anni e che ha osservato dall\u2019ombra tutta la situazione con Father James Mitchell, adesso che la sua amica \u00e8 libera staranno insieme e formeranno un team. Nella puntata di \"Impact\" del 9 giugno, Havok e Nevaeh si scontrano nel backstage con Kiera Hogan e Tasha Steelz prendersi gioco delle due, Nevaeh propone una sfida per dare prova che le due non hanno paura di loro, ma Kiera e Tasha se ne vanno dicendo che sono impegnate. Nella puntata di \"Impact\" del 16 giugno, Havok accompagna Nevaeh nel suo incontro vinto contro Kimber Lee; nel post match, Havok e Neveah vanno faccia a faccia con Kiera Hogan e Tasha Steelz, presenti dietro le transenne, le quali lanciano dei popcorn sulla Havok per provocarla e poi scappare, mentre Neveah trattiene l'amica. Nella puntata di \"Impact\" del 23 giugno, Havok accompagna Neveah nel suo match perso contro Tasha Steelz, quando durante l'incontro Kiera Hogan cerca di distrarre Neveah, Havok interviene allontanandola, ma Tasha ottiene la vittoria con un roll-up a sorpresa tenendole il costume. Nella puntata di \"Impact\" del 30 giugno, Havok \u00e8 stata sconfitta da Kiera Hogan dopo una distrazione di Tasha Steelz, che lancia la maschera di Havok alla Hogan venendo colpita; inoltre, viene annunciato che Havok prender\u00e0 parte ad un Gauntlet match per determinare la prima sfidante all'Impact Knockout's Championship a \"Slammiversary\". Nella puntata di \"Impact\" del 7 luglio, Havok e Nevaeh si presentano durante il backstage talk show \"Locker Room Talk\" condotto da Madison Rayne, che stava avendo un confronto verbale con Kiera Hogan e Tasha Steelz, Havok dice alla Rayne che non prova dispiacere nei suoi confronti, ha creato un mostro e se lo merita, Kiera chiarisce che nessuno l'ha creata ma \u00e8 stata se stessa a trasformarsi, Nevaeh dice che Kiera e Tasha sono state molto fortunate nelle scorse settimane per\u00f2 adesso la loro fortuna sta per scadere, Tasha chiede se sia una minaccia e dopo uno scambio di parole parte una rissa fra le due coppie, mentre Madison assiste sconvolta e chiude questo episodio del talk show. Nella puntata di \"Impact\" del 14 luglio Havok, Alisha Edwards, Kylie Rae, Nevaeh e Susie hanno sconfitto Kiera Hogan, Kimber Lee, Rosemary, Tasha Steelz e Taya Valkyrie. Il 18 luglio, a \"Slammiversary\", Havok prende parte al Gauntlet match per determinare la prima sfidante all'Impact Knockout's Championship entrando con il numero 8, ma viene eliminata per quarta da John E Bravo. Nella puntata di \"Impact\" del 21 luglio, Havok e Nevaeh hanno sconfitto Kiera Hogan e Tasha Steelz per squalifica, quando Tasha colpisce Havok con una sedia, interviene Nevaeh che le strappa la sedia dalle mani mettendola fuori gioco e Havok stende la Hogan al centro del ring. Nella puntata di \"Impact\" dell'11 agosto, Havok e Nevaeh sono state sconfitte da Kiera Hogan e Tasha Steelz in un No disqualification Tag team match.\nPersonaggio.\nMusiche d'ingresso.\n Total Nonstop Action \nTitoli e riconoscimenti.\nAbsolute Intense Wrestling\nMain Event World League\nPro Wrestling Illustrated\nRing Divas\nTotal Nonstop Action Wrestling\nWomen Superstars Uncensored"}
{"id": "5279076", "revid": "15756", "url": "https://it.wikipedia.org/wiki?curid=5279076", "title": "Cultura polacca durante la Seconda guerra mondiale", "text": "La cultura polacca durante la Seconda guerra mondiale fu soffocata dalle potenze occupanti della Germania nazista e dell'Unione Sovietica, entrambe le quali erano ostili al popolo e al retaggio culturale della Polonia. Le politiche volte al genocidio culturale ebbero come risultato la morte di migliaia di studiosi e di artisti e il furto e la distruzione di innumerevoli manufatti culturali. Il \"maltrattamento dei Polacchi fu uno dei molti modi in cui il regime nazista e quello sovietico avevano finito per rassomigliarsi\", scrisse lo storico britannico Niall Ferguson.\nGli occupanti saccheggiarono e distrussero gran parte del retaggio culturale e storico della Polonia, mentre perseguitavano e assassinavano i membri dell\"'\u00e9lite\" culturale. La maggior parte delle scuole polacche furono chiuse, e quelle che rimasero aperte videro i loro corsi significativamente alterati.\nNondimeno, organizzazioni clandestine e individui\u00a0\u2013 in particolare lo Stato segreto polacco \u2013 salvarono gran parte dei pi\u00f9 preziosi tesori culturali della Polonia e lavorarono per recuperare quante pi\u00f9 istituzioni e manufatti culturali possibili. La Chiesa cattolica e alcuni individui facoltosi contribuirono alla sopravvivenza di alcuni artisti e delle loro opere. Malgrado le severe punizioni dei nazisti e dei sovietici, le attivit\u00e0 culturali clandestine polacche, che includevano pubblicazioni, concerti, teatro dal vivo, educazione e ricerca accademica, continuarono durante tutta la guerra.\nAntefatto.\nNel 1795 la Polonia cess\u00f2 di esistere come nazione sovrana e per tutto il XIX secolo rimase spartita in diversa misura tra l'impero prussiano, austriaco e russo. Solo alla fine della Prima guerra mondiale fu restaurata l'indipendenza e riunita la nazione, anche se il tracciamento delle linee di confine fu, necessariamente, un punto controverso. La Polonia indipendente dur\u00f2 solo 21 anni prima che fosse di nuovo attaccata e divisa tra le potenze straniere.\nIl 1\u00ba settembre 1939, la Germania invase la Polonia, iniziando la seconda guerra mondiale, e il 17 settembre, in conformit\u00e0 al Patto Molotov-Ribbentrop, la Polonia fu invasa dall'Unione Sovietica. Successivamente la Polonia fu spartita di nuovo \u2013 tra queste due potenze\u00a0\u2013 e rimase sotto la loro occupazione per la maggior parte della guerra. Entro il 1\u00ba ottobre, la Germania e l'Unione Sovietica avevano completamente invaso la Polonia, sebbene il governo polacco non si fosse mai formalmente arreso e si fosse presto formato lo Stato segreto polacco, subordinato al governo polacco in esilio. L'8 ottobre, la Germania nazista annett\u00e9 le aree occidentali della Polonia pre-bellica e, nel resto dell'area occupata, stabil\u00ec il Governatorato Generale. L'Unione Sovietica dovette rinunciare temporaneamente alle acquisizioni territoriali che aveva fatto nel 1939 a causa dell'invasione tedesca dell'Unione Sovietica, ma le riannett\u00e9 permanentemente dopo averle riconquistate a met\u00e0 del 1944. Nel corso della guerra, la Polonia perse oltre il 20% della sua popolazione pre-bellica nel mezzo di un'occupazione che segn\u00f2 la fine della Seconda Repubblica di Polonia.\nDistruzione della cultura polacca.\nOccupazione tedesca.\nPolitica.\nLa politica della Germania verso la nazione polacca e la sua cultura si evolse durante il corso della guerra. A molti funzionari e ufficiali militari tedeschi inizialmente non furono date direttive chiare sul trattamento delle istituzioni culturali polacche, ma questo cambi\u00f2 rapidamente. Immediatamente dopo la loro invasione della Polonia, nel settembre 1939 il governo della Germania nazista implement\u00f2 i primi stadi (il \"piccolo piano\") del \"Generalplan Ost\". La politica basilare fu delineata dall'Ufficio per la politica razziale di Berlino in un documento intitolato \"Riguardo al trattamento degli abitanti degli ex Territori polacchi, da un punto di vista politico-razziale\". Gli Slavi che vivevano a est della frontiera tedesca pre-bellica dovevano essere germanizzati, schiavizzati o estirpati, a seconda se vivessero nei territori direttamente annessi allo stato tedesco o nel Governatorato Generale.\nGran parte della politica tedesca sulla cultura tedesca fu formulata durante un incontro tra il governatore del Governatorato Generale Hans Frank, e il ministro nazista della propaganda Joseph Goebbels, a \u0141\u00f3d\u017a il 31\u00a0ottobre 1939. Goebbels dichiar\u00f2 che \"La nazione polacca non vale la pena di essere chiamata una nazione colta\". Lui e Frank concordarono che per i Polacchi le opportunit\u00e0 di sperimentare la loro cultura dovevano essere severamente limitate: niente teatri, cinema o cabaret; niente accesso alla radio o alla stampa; e niente istruzione. Frank sugger\u00ec che ai Polacchi si dovevano mostrare periodicamente film che mettessero in risalto le imprese del Terzo Reich e che infine ci si doveva rivolgere loro esclusivamente con il megafono. Durante le settimane successive le scuole polacche oltre i livelli professionali intermedi furono chiuse, come lo furono i teatri e molte altre istituzioni culturali. L'unico giornale in lingua polacca pubblicato nella Polonia occupata fu anch'esso chiuso, e cominciarono gli arresti degli intellettuali polacchi.\nNel marzo 1940, tutte le attivit\u00e0 culturali finirono sotto il controllo del Dipartimento per l'informazione del popolo e la propaganda (\"Abteilung f\u00fcr Volksaufkl\u00e4rung und Propaganda\") del Governatorato Generale, il cui nome fu cambiato un anno dopo in \"Dipartimento superiore per la propaganda\" (\"Hauptabteilung Propaganda\"). Ulteriori direttive emanate in primavera e all'inizio dell'autunno riflettevano le politiche che erano state delineate da Frank e Goebbels durante l'autunno precedente. Uno dei primi decreti del Dipartimento proib\u00ec l'organizzazione di tutte le attivit\u00e0 culturali tranne le pi\u00f9 \"primitive\" senza la preventiva approvazione del Dipartimento. Gli spettacoli di \"bassa qualit\u00e0\", inclusi quelli di natura erotica o pornografica, erano tuttavia un'eccezione \u2014 quelli dovevano essere popolarizzati per placare la popolazione e mostrare al mondo la \"vera\" cultura polacca nonch\u00e9 creare l'impressione che la Germania non stesse impedendo ai Polacchi di esprimersi. Gli specialisti della propaganda tedesca invitavano i critici di paesi neutrali a esibizioni \"polacche\" appositamente organizzate, che erano progettate specificamente per essere noiose o pornografiche, e le presentavano loro come tipiche attivit\u00e0 culturali polacche. La cooperazione polacco-tedesca in questioni culturali, come esibizioni pubbliche congiunte, era rigidamente proibita. Nel frattempo, uno schema di registrazione obbligatoria per scrittori e artisti fu introdotto nell'agosto 1940. Poi, in ottobre, la stampa di libri in lingua polacca fu proibita; i titoli esistenti furono censurati e spesso confiscati. Che i Nazisti abbiano promosso la pornografia in Polonia - o in qualsiasi altra parte - \u00e8 contestato da coloro che sottolineano che la Germania nazista band\u00ec la pornografia il 23 febbraio 1933 (Richard Plant, \"The Pink Triangle\") e che Hitler, in \"Mein Kampf\", vedeva la pornografia come inestricabilmente connessa al piano degli Ebrei mondiali di corrompere la razza ariana. Il libro di Czeslaw Madajczyk, la presunta fonte della rivendicazione sul \"porno polacco\", non \u00e8 disponibile in inglese.\nNel 1941, la politica tedesca si evolse ulteriormente, esigendo la distruzione completa dei Polacchi, che i Nazisti consideravano \"subumani\" (\"Untermenschen\"). In un periodo da dieci a venti anni, i territori polacchi sotto occupazione tedesca interamente ripuliti dalle persone di etnia polacca e popolati da coloni tedeschi. La politica fu un po' allentata negli anni finali dell'occupazione (1943\u201344), in considerazione delle sconfitte militari tedesche e dell'avvicinarsi del Fronte orientale. I Tedeschi speravano che una politica culturale pi\u00f9 accomodante avrebbe ridotto le agitazioni e indebolito la Resistenza polacca. I Polacchi furono di nuovo ammessi in quei musei che ora sostenevano la propaganda e l'indottrinamento tedesco, come il museo di Chopin appena creato, che enfatizzava le radici tedesche (inventate) del compositore. Le restrizioni sugli spettacoli educativi, teatrali e musicali furono attenuate.\nDato che la Seconda Repubblica di Polonia era uno stato multiculturale, le politiche e la propaganda tedesche cercarono anche di creare e incoraggiare conflitti tra i gruppi etnici, alimentando le tensioni tra Polacchi ed Ebrei, e tra Polacchi e Ucraini. A \u0141\u00f3d\u017a, i Tedeschi obbligarono gli Ebrei ad aiutarli a distruggere un monumento a un eroe polacco, Tadeusz Ko\u015bciuszko, e li filmarono mentre commettevano l'atto. Subito dopo, i Tedeschi misero a fuoco una sinagoga ebraica e ripresero alcuni Polacchi che si trovavano ad assistere, dipingendoli nella propaganda come una \"folla vendicativa\". Questa politica divisiva si riflett\u00e9 nella decisione dei Tedeschi di distruggere il sistema educativo polacco, mostrando invece al tempo stesso una relativa tolleranza verso il sistema scolastico ucraino. Come spieg\u00f2 l'alto ufficiale nazista Erich Koch, \"Dobbiamo fare tutto il possibile affinch\u00e9 quando un polacco incontra un ucraino, egli sia pronto a uccidere l'ucraino e, viceversa, l'ucraino sia pronto a uccidere il polacco.\"\nSaccheggio.\nNel 1939, mentre veniva istituito il regime di occupazione, i Nazisti confiscarono il patrimonio statale polacco e gran parte del patrimonio privato. Innumerevoli oggetti d'arte furono saccheggiati e portati in Germania, in linea con un piano che era stato tracciato ben prima dell'invasione. Il saccheggio fu supervisionato da esperti delle unit\u00e0 \"SS\"-\"Ahnenerbe\", \"Einsatzgruppen\", che erano responsabili delle opere d'arte, e da esperti dell\"Haupttreuhandstelle Ost\", che erano responsabili di oggetti pi\u00f9 mondani. Articoli notevoli saccheggiati dai Nazisti includevano l'Altare di Veit Stoss e dipinti di Raffaello, Rembrandt, Leonardo da Vinci, Canaletto e Bacciarelli. La maggior parte degli oggetti d'arte importanti erano stati \"messi al sicuro\" dai Nazisti nel giro di sei mesi dal settembre 1939; entro la fine del 1942, gli ufficiali tedeschi stimavano che \"oltre il 90%\" delle opere d'arte precedentemente in Polonia era in loro possesso. Alcune opere d'arte furono spedite a musei tedeschi, come il \"F\u00fchrermuseum\" progettato a Linz, mentre altre opere d'arte diventarono propriet\u00e0 privata di ufficiali nazisti. Furono presi oltre 516.000\u00a0singoli oggetti d'arte, inclusi 2.800\u00a0dipinti di pittori europei; 11.000\u00a0opere di pittori polacchi; 1.400\u00a0sculture, 75.000\u00a0manoscritti, 25.000\u00a0mappe e 90.000\u00a0libri (inclusi oltre 20.000\u00a0stampati prima del 1800); nonch\u00e9 centinaia di migliaia di altri oggetti di valore artistico e storico. Furono presi perfino animali esotici dagli zoo.\nDistruzione.\nMolti luoghi di apprendimento e cultura \u2014 universit\u00e0, scuole, biblioteche, musei, teatri e cinema \u2014 furono o chiusi o designati come \"Nur f\u00fcr Deutsche\" (Solo per Tedeschi). Venticinque musei e una moltitudine di altre istituzioni furono distrutte durante la guerra. Secondo una stima, alla fine della guerra il 43% dell'infrastruttura delle istituzioni di istruzione e di ricerca della Polonia e il 14% dei suoi musei erano stati distrutti. Secondo un'altra stima, solo 105 dei 175\u00a0musei della Polonia pre-bellica sopravvissero alla guerra, e appena 33 di queste istituzioni furono in grado di riaprire. Delle 603\u00a0istituzioni scientifiche della Polonia pre-bellica, circa la met\u00e0 fu totalmente distrutta e solo poche sopravvissero alla guerra relativamente intatte.\nMolti professori universitari, nonch\u00e9 insegnanti, avvocati, artisti, scrittori, sacerdoti e altri membri dell\"intellighenzia\" polacca furono arrestati e giustiziati, o deportati nei campi di concentramento, durante operazioni come \"AB-Aktion\". Questa particolare campagna ebbe come risultato l'infame \"Sonderaktion Krakau\" e il massacro dei professori di Lw\u00f3w. Durante la seconda guerra mondiale la Polonia perse dal 39% al 45% dei suoi medici e dentisti, dal 26% al 57% dei suoi avvocati, dal 15% al 30% dei suoi insegnanti, dal 30% al 40% dei suoi scienziati e professori universitari e dal 18% al 28% del suo clero. L\"intellighenzia\" ebraica fu completamente sterminata. Il ragionamento dietro questa politica fu articolato chiaramente da un \"gauleiter\": \"Nel mio quartiere, [qualsiasi polacco che] mostri segni di intelligenza sar\u00e0 ucciso.\".\nCome parte del loro programma per sopprimere la cultura polacca, i Nazisti tedeschi tentarono di distruggere il Cristianesimo in Polonia, con una particolare enfasi sulla Chiesa cattolica. In alcune parti della Polonia occupata, ai Polacchi fu limitato, o addirittura vietato, di assistere a funzioni religiose. Allo stesso tempo, il patrimonio della Chiesa fu confiscato, furono poste proibizioni sull'uso della lingua polacca nelle funzioni religiose, le organizzazioni affiliate alla Chiesa cattolica furono abolite e fu vietato di eseguire certi canti religiosi \u2014 o di leggere brani della Bibbia \u2014 in pubblico. Le peggiori condizioni si trovavano nel Reichsgau Wartheland, che i Nazisti trattarono come laboratorio per le loro politiche antireligiose. Il clero e i capi religiosi polacchi occupavano un posto di primo piano tra le figure dell\"intellighenzia\" che furono prese di mira per lo sterminio.\nPer prevenire l'ascesa di una nuova generazione di Polacchi istruiti, gli ufficiali tedeschi decretarono che la scolarizzazione dei bambini polacchi fosse limitata a pochi anni di istruzione elementare. Il Reichsf\u00fchrer-SS Heinrich Himmler scrisse, in un memorandum del maggio 1940: \"Il solo fine di questa scolarizzazione \u00e8 di insegnare loro la semplice aritmetica, niente sopra il numero\u00a0500; come scrivere il proprio nome; e la dottrina che \u00e8 legge divina obbedire ai Tedeschi\u00a0... Non considero desiderabile una conoscenza della lettura.\" Hans Frank gli fece eco: \"I Polacchi non hanno bisogno di universit\u00e0 o di scuole secondarie; le terre polacche devono essere convertite in un deserto intellettuale.\" La situazione era particolarmente atroce negli ex territori polacchi al di l\u00e0 del Governatorato Generale, che erano stati annessi al Terzo Reich. La politica specifica variava da territorio a territorio, ma in generale non c'era affatto un'istruzione in lingua polacca. La politica tedesca costitu\u00ec una drastica germanizzazione della popolazione. Gli insegnanti polacchi furono licenziati e alcuni furono invitati a frequentare incontri di \"orientamento\" con la nuova amministrazione, dove furono o arrestati sommariamente o giustiziati sul posto. Alcuni scolari polacchi furono mandati in scuole tedesche, mentre altri furono mandati in scuole speciali dove trascorrevano la maggior parte del loro tempo come lavoratori non pagati, di solito in fattorie gestite da Tedeschi; parlare polacco comportava severe punizioni. Ci si aspettava che i bambini polacchi, una volta terminata la loro istruzione primaria, cominciassero a lavorare all'et\u00e0 da 12 a 15 anni. Nei territori orientali non inclusi nel Governatorato Generale (\"Bezirk Bialystok\", \"Reichskommissariat Ostland\" e \"Reichskommissariat Ukraine\") molte scuole primarie furono chiuse, e la maggior parte dell'istruzione era svolta in lingue diverse dal polacco come l'ucraino, il bielorusso e il lituano. Nella regione di \"Bezirk Bialystok\", ad esempio, l'86% delle scuole che erano esistite prima della guerra furono chiuse durante i primi due anni dell'occupazione tedesca, e alla fine dell'anno successivo quella cifra era salita al 93%.\nLo stato delle scuole primarie polacche era in un po' migliore nel Governatorato Generale, bench\u00e9 alla fine del 1940, solo il 30% delle scuole del periodo pre-bellico fossero operative, e solo il 28% dei bambini polacchi dell'anteguerra le frequentasse. Un memorandum della polizia tedesca dell'agosto 1943 descriveva la situazione nel modo seguente:\nNel Governatorato Generale, le scuole rimanenti furono assoggettate al sistema d'istruzione tedesco, e il numero e la competenza del loro personale polacco fu costantemente ridimensionata. Tutte le universit\u00e0 e la maggior parte delle scuole secondarie furono chiuse, se non immediatamente dopo l'invasione, poi a met\u00e0 del 1940. Alla fine del 1940, non rimaneva in funzione nessuna istituzione di istruzione ufficiale polacca di livello superiore a una scuola professionale, e non offrivano niente al di l\u00e0 dell'elementare formazione tecnica e commerciale richiesta per l'economia nazista. La scolarizzazione primaria doveva durare almeno per sette anni, ma le classi negli ultimi due anni del programma dovettero essere limitate per riunirsi un solo giorno a settimana. Non c'erano soldi per il riscaldamento delle scuole in inverno. Le classi e le scuole dovettero essere fuse, gli insegnanti polacchi licenziati e i risparmi derivanti usati per sovvenzionare la creazione di scuole per i figli della minoranza tedesca o per creare caserme per le truppe tedesche. Nessun nuovo insegnante polacco doveva essere formato. Il \"curriculum\" educativo fu censurato; materie come letteratura, storia e geografia furono eliminate. I vecchi libri di testo furono confiscati e le biblioteche scolastiche furono chiuse. I nuovi obiettivi educativi per i Polacchi includevano il convincerli che il loro fato nazionale fosse senza speranza, e insegnare loro a essere remissivi e rispettosi con i Tedeschi. Ci\u00f2 fu realizzato attraverso tattiche deliberate come incursioni della polizia nelle scuole, perquisizioni della stessa polizia tra gli effetti personali degli studenti, arresti di massa di studenti e insegnanti, e l'impiego degli studenti come lavoratori forzati, spesso deportandoli in Germania come lavoratori stagionali.\nI Tedeschi furono particolarmente attivi nella distruzione della cultura ebraica in Polonia; quasi tutte le sinagoghe in legno vi furono distrutte. Inoltre, la vendita di opere della letteratura ebraica fu bandita in tutta la Polonia.\nLa letteratura polacca affront\u00f2 un fato simile nei territori annessi alla Germania, dove la vendita dei libri polacchi era proibita. La distruzione pubblica dei libri polacchi non fu limitata a quelli sequestrati nelle biblioteche, ma incluse anche i libri che furono confiscati nelle case private. Gli ultimi titoli di libri polacchi non ancora proscritti furono ritirati nel 1943; perfino i libri di preghiere furono confiscati. Subito dopo l'inizio dell'occupazione, la maggior parte delle biblioteche furono chiuse; a Cracovia, circa l'80% delle biblioteche furono chiuse immediatamente, mentre il resto videro le loro collezioni decimate dai censori. Le forze occupanti distrussero le collezioni di libri polacchi, inclusa la Biblioteca del Sejm e del Senato, la Biblioteca del Fondo Przedziecki, la Biblioteca del Fondo Zamoyski, la Biblioteca Militare Centrale e la Collezione Rapperswil. Nel 1941, fu chiusa a Varsavia l'ultima biblioteca pubblica polacca nei territori occupati dalla Germania. Durante la guerra, le biblioteche di Varsavia persero circa un milione di volumi, ovvero il 30% delle loro collezioni. Pi\u00f9 dell'80% di queste perdite furono il risultato diretto di purghe piuttosto che del conflitto bellico. Nel complesso, si stima che circa 10\u00a0milioni di volumi provenienti da biblioteche statali e da istituzioni perirono durante la guerra.\nLe bandiere e gli altri simboli polacchi furono confiscati. La guerra alla lingua polacca incluse l'abbattimento delle insegne in polacco e la messa al bando dei discorsi in polacco nei luoghi pubblici. Le persone che parlavano polacco nelle strade venivano spesso insultate e perfino aggredite fisicamente. Prevalse la germanizzazione dei nomi di luogo. Molti tesori della cultura polacca\u00a0\u2013 compresi memoriali, targhe e monumenti agli eroi nazionali (ad es., il monumento ad Adam Mickiewicz a Cracovia) \u2013 furono distrutti. A Toru\u0144, tutti i monumenti e le targhe polacche furono abbattute. Dozzine di monumenti furono distrutti in tutta la Polonia. I Nazisti pianificarono di radere al suolo intere citt\u00e0.\nCensura e propaganda.\nI Tedeschi proibirono la pubblicazione di qualsiasi normale libro, studio letterario o saggio accademico in lingua polacca. Nel 1940, parecchie tipografie controllate dai Tedeschi cominciarono a operare nella Polonia occupata, pubblicando articoli come dizionari polacco-tedesco e romanzi antisemitici e anticomunisti.\nLa censura all'inizio prese di mira libri che erano considerati \"seri\", compresi testi scientifici ed educativi e testi che si pensava promuovessero il patriottismo polacco; solo la narrativa che fosse priva di sfumature antitedesche era permessa. Le opere letterarie bandite includevano mappe, atlanti e pubblicazioni in lingua inglese e francese, compresi i dizionari. Furono creati vari indici non pubblici dei libri proibiti, e oltre 1.500\u00a0scrittori polacchi furono dichiarati \"pericolosi per lo stato e la cultura tedesche\". L'indice degli autori banditi includeva autori polacchi quali Adam Mickiewicz, Juliusz S\u0142owacki, Stanis\u0142aw Wyspia\u0144ski, Boles\u0142aw Prus, Stefan \u017beromski, J\u00f3zef Ignacy Kraszewski, W\u0142adys\u0142aw Reymont, Stanis\u0142aw Wyspia\u0144ski, Julian Tuwim, Kornel Makuszy\u0144ski, Leopold Staff, Eliza Orzeszkowa e Maria Konopnicka. Il mero possesso di tali libri era illegale e punibile con l'incarcerazione. La vendita porta a porta di libri fu bandita, e le librerie \u2014 che avevano bisogno di una licenza per operare \u2014 furono o svuotate o chiuse.\nAi Polacchi fu vietato, sotto pena di morte, di possedere delle radio. La stampa fu ridotta da oltre 2.000\u00a0pubblicazioni a poche dozzine, tutte censurate dai Tedeschi. Tutti i giornali dell'anteguerra furono chiusi, e i pochi che furono pubblicati durante l'occupazione erano nuove creazioni sotto il totale controllo dei Tedeschi. Una tale completa distruzione della stampa era senza precedenti nella storia contemporanea. L'unica materia di lettura ufficialmente disponibile era la stampa di propaganda che veniva disseminata dall'amministrazione di occupazione tedesca. I cinema, ora sotto il controllo della macchina della propaganda tedesca, videro la loro programmazione dominata dai film dei Nazisti tedeschi, che erano preceduti da cinegiornali di propaganda. I pochi film polacchi che si permetteva di mostrare (circa il 20% della programmazione totale) erano montati in modo da eliminare riferimenti ai simboli nazionali polacchi oltre che agli attori e ai produttori ebrei. Parecchi film di propaganda furono girati in polacco, anche se nessun film polacco fu mostrato dopo il 1943. Poich\u00e9 tutti i profitti dei cinema polacchi andavano ufficialmente alla produzione bellica tedesca, la frequentazione delle sale fu scoraggiata dal movimento clandestino polacco; un famoso slogan clandestino affermava: \"Tylko \u015bwinie siedz\u0105 w kinie\" (\"Solo i maiali vanno al cinema\"). Una situazione simile si poneva di fronte ai teatri, ai quali i Tedeschi vietavano di produrre spettacoli \"seri\". In realt\u00e0, furono create numerose opere di propaganda per i palcoscenici teatrali. Quindi, anche le produzioni teatrali furono boicottate dal movimento clandestino. In aggiunta, gli attori furono scoraggiati dal recitarvi e ammoniti che sarebbero stati etichettati come collaboratori se non si fossero conformati. Ironicamente, le restrizioni sulle esibizioni culturali furono allentate nei ghetti ebraici, dato che i Tedeschi desideravano distrarre gli abitanti del ghetto e impedire loro di capire quello che sarebbe stato il loro destino finale.\nLa musica era la meno limitata delle attivit\u00e0 culturali, probabilmente perch\u00e9 Hans Frank si considerava un appassionato di musica seria. Col tempo, ordin\u00f2 la creazione dell'Orchestra Sinfonica del Governatorato Generale nella capitale, Cracovia. Numerose esibizioni musicali erano permesse nei caff\u00e8 e nelle chiese, e il movimento clandestino polacco scelse di boicottare soltanto le opere propagandistiche. Gli artisti figurativi, compresi pittori e scultori, erano costretti a registrarsi presso il governo tedesco; ma la loro opera era generalmente tollerata dal movimento clandestino, a meno che non veicolasse temi propagandistici. I musei, che avevano abbassato le saracinesche, furono sostituiti da mostre d'arte occasionali che convogliavano frequentemente temi propagandistici.\nLo sviluppo della propaganda nazista nella Polonia occupata pu\u00f2 essere diviso in due fasi principali. Gli sforzi iniziali furono diretti alla creazione di un'immagine negativa della Polonia prebellica, e gli sforzi successivi furono volti a incoraggiare atteggiamenti antisovietici, antisemitici e pro-tedeschi.\nOccupazione sovietica.\nDopo l'invasione sovietica della Polonia (cominciata il 17 settembre 1939) che segu\u00ec l'invasione tedesca che aveva segnato l'avvio della Seconda guerra mondiale (iniziata il 1\u00ba settembre 1939), l'Unione Sovietica annett\u00e9 le parti orientali (\"Kresy\") della Seconda Repubblica di Polonia, che comprendevano 201.015\u00a0km2 e una popolazione di 13,299\u00a0milioni di abitanti. Hitler e Stalin condividevano l'obiettivo di obliterare la vita politica e culturale della Polonia, cos\u00ec che la Polonia, secondo lo storico Niall Ferguson, \"avrebbe cessato di esistere non semplicemente come luogo, ma anche come idea\".\nLe autorit\u00e0 sovietiche consideravano il servizio prestato alle dipendenze dello stato polacco prima della guerra come un \"crimine contro la rivoluzione\" e un'\"attivit\u00e0 controrivoluzionaria\" e arrestarono pertanto molti membri dell\"intellighenzia\" polacca: politici, funzionari pubblici e accademici, come pure persone comuni sospettate di costituire una minaccia per il dominio sovietico. Pi\u00f9 di un milione di cittadini polacchi furono deportati in Siberia, molti nei campi di concentramento dei \"gulag\", per anni o decenni. Altri morirono, inclusi oltre 20.000\u00a0ufficiali militari che perirono nei massacri di Katy\u0144.\nI Sovietici sovietizzarono rapidamente le terre annesse, introducendo la collettivizzazione obbligatoria. Essi procedettero a confiscare, a nazionalizzare e a redistribuire la propriet\u00e0 privata e statale. Nel processo, bandirono i partiti politici e le associazioni pubbliche e imprigionarono o giustiziarono i loro capi come \"nemici del popolo\". In linea con la politica antireligiosa sovietica, le chiese e le organizzazioni religiose furono perseguitate. Il 10\u00a0febbraio 1940, l'NKVD (la polizia segreta sovietica) scaten\u00f2 una campagna di terrore contro gli elementi \"antisovietici\" nella Polonia occupata. Gli obiettivi dei Sovietici includevano persone che viaggiavano spesso all'estero, persone che erano in corrispondenza con altri paesi, esperantisti, filatelici, lavoratori della Croce Rossa, rifugiati, contrabbandieri, sacerdoti e membri di congregazioni religiose, la nobilt\u00e0, proprietari terrieri, ricchi commercianti, banchieri, industriali e proprietari di alberghi e ristoranti. Stalin, come Hitler, lavorava per eliminare la societ\u00e0 polacca.\nLe autorit\u00e0 sovietiche cercarono di rimuovere ogni traccia della storia polacca dall'area ora sotto il loro controllo. Il nome \"Polonia\" fu bandito. I monumenti furono abbattuti. Tutte le istituzioni dello smantellato stato polacco, inclusa l'Universit\u00e0 di Lw\u00f3w, furono chiuse, poi riaperte, per la maggior parte con nuovi direttori russi. L'ideologia comunista sovietica divenne preminente in ogni insegnamento. La letteratura polacca e gli studi linguistici furono dissolti dalle autorit\u00e0 sovietiche, e la lingua polacca fu sostituita con il russo o l'ucraino. I libri in lingua polacca furono bruciati anche nelle scuole primarie. Gli insegnanti polacchi non erano ammessi nelle scuole, e molti furono arrestati. Le lezioni si tenevano in bielorusso, lituano e ucraino, con un nuovo \"curriculum\" pro-sovietico. Come not\u00f2 lo storico polacco-canadese Piotr Wr\u00f3bel, citando gli storici britannici M. R. D. Foot e I. C. B. Dear, la maggioranza degli studiosi credono che \"Nella zona di occupazione sovietica, le condizioni erano solo marginalmente meno aspre che sotto i Tedeschi.\" Nel settembre 1939, molti Ebrei polacchi erano fuggiti a est; dopo alcuni mesi di vita sotto il dominio sovietico, alcuni di loro volevano ritornare nella zona tedesca della Polonia occupata.\nTutte le pubblicazioni e i mezzi di comunicazione erano sottoposti a censura. I Sovietici cercarono di reclutare intellettuali di sinistra polacchi che fossero disposti a cooperare. Subito dopo l'invasione sovietica, l'Associazione degli Scrittori dell'Ucraina sovietica cre\u00f2 un capitolo locale a Lw\u00f3w; c'era un teatro e una stazione radio in lingua polacca. Le attivit\u00e0 culturali polacche a Minsk e Wilno erano meno organizzate. Queste attivit\u00e0 erano strettamente controllate dalle autorit\u00e0 sovietiche, che facevano in modo che esse ritraessero il nuovo regime sovietico in una luce positiva e svilissero il precedente governo polacco.\nIl sostegno sovietico offerto per motivi di propaganda alle attivit\u00e0 culturali in lingua polacca, tuttavia, cozzava con la politica ufficiale di russificazione. I Sovietici all'inizio intendevano eliminare gradualmente la lingua polacca e cos\u00ec bandirono il polacco dalle scuole, dai cartelli stradali e da altri aspetti della vita. Questa politica, tuttavia, fu talvolta ribaltata \u2014 inizialmente prima delle elezioni dell'ottobre 1939; e poi, dopo la conquista tedesca della Francia. Nell'autunno del 1940, i Polacchi di Lw\u00f3w celebrarono l'85\u00ba anniversario della morte di Adam Mickiewicz. Presto, per\u00f2, Stalin decise di riattuare le politiche di russificazione, Ribalt\u00f2 di nuovo la sua decisione, tuttavia, quando sorse la necessit\u00e0 di una propaganda pro-sovietica in lingua polacca in seguito all'invasione tedesca dell'Unione Sovietica; come risultato Stalin permise la creazione di forze polacche ad est e in seguito decise di creare una Repubblica Popolare di Polonia di impronta comunista.\nMolti scrittori polacchi collaborarono con i Sovietici, scrivendo propaganda antipolacca e pro-sovietica. Tra di loro vi erano Jerzy Borejsza, Tadeusz Boy-\u017bele\u0144ski, Kazimierz Brandys, Janina Broniewska, Jan Brzoza, Teodor Bujnicki, Leon Chwistek, Zuzanna Ginczanka, Halina G\u00f3rska, Mieczys\u0142aw Jastrun, Stefan J\u0119drychowski, Stanis\u0142aw Jerzy Lec, Tadeusz \u0141opalewski, Juliusz Kleiner, Jan Kott, Jalu Kurek, Karol Kuryluk, Leopold Lewin, Anatol Miku\u0142ko, Jerzy Pa\u0144ski, Leon Pasternak, Julian Przybo\u015b, Jerzy Putrament, Jerzy Rawicz, Adolf Rudnicki, W\u0142odzimierz S\u0142obodnik, W\u0142odzimierz Sokorski, El\u017cbieta Szempli\u0144ska, Anatol Stern, Julian Stryjkowski, Lucjan Szenwald, Leopold Tyrmand, Wanda Wasilewska, Stanis\u0142aw Wasilewski, Adam Wa\u017cyk, Aleksander Weintraub e Bruno Winawer.\nAltri scrittori polacchi, tuttavia, rifiutarono le persuasioni sovietiche e pubblicarono invece clandestinamente: Jadwiga Czechowicz\u00f3wna, Jerzy Hordy\u0144ski, Jadwiga Gamska-\u0141empicka, Herminia Naglerowa, Beata Oberty\u0144ska, Ostap Ortwin, Tadeusz Peiper, Teodor Parnicki, Juliusz Petry. Alcuni scrittori, come W\u0142adys\u0142aw Broniewski, dopo aver collaborato con i Sovietici per alcuni mesi, si unirono all'opposizione antisovietica. Similmente, Aleksander Wat, inizialmente simpatizzante del comunismo, fu arrestato dalla polizia segreta sovietica NKVD ed esiliato nel Kazakistan.\nCultura clandestina.\nMecenati.\nLa cultura polacca persistette nell'istruzione, nelle pubblicazioni, perfino nel teatro clandestino. Lo Stato segreto polacco cre\u00f2 un Dipartimento dell'istruzione e della cultura (sotto Stanis\u0142aw Lorentz) che, insieme a un Dipartimento del lavoro e dell'assistenza sociale (sotto Jan Stanis\u0142aw Jankowski e, in seguito, Stefan Mateja) e a un Dipartimento per l'eliminazione degli effetti della guerra (sotto Antoni Olszewski e Bronis\u0142aw Domos\u0142awski), divennero i mecenati segreti della cultura polacca. Questi Dipartimenti sovrintesero agli sforzi per salvare dai saccheggi e dalla distruzione le opere d'arte nelle collezioni statali e private (soprattutto, i giganteschi dipinti di Jan Matejko che furono nascosti per tutta la guerra). Essi compilarono rapporti sulle opere saccheggiate e distrutte e fornirono ad artisti e studiosi i mezzi per continuare il loro lavoro e le loro pubblicazioni e per sostenere le loro famiglie. In tal modo, sponsorizzarono la pubblicazione clandestina (\"bibu\u0142a\") di opere di Winston Churchill e Arkady Fiedler e di 10.000\u00a0copie di un abbecedario per la scuola primaria polacca e incaricarono gli artisti di creare un'opera d'arte della resistenza (che fu poi disseminata dall'Operazione N e da attivit\u00e0 simili). Occasionalmente furono sponsorizzate anche esposizioni d'arte, esibizioni teatrali e concerti.\nAltri importanti mecenati della cultura polacca inclusero la Chiesa cattolica e alcuni aristocratici polacchi, che parimenti sostennero gli artisti e salvaguardarono il retaggio polacco (eminenti mecenati furono, ad es., il cardinale Adam Stefan Sapieha e un ex politico, Janusz Radziwi\u0142\u0142). Alcuni editori privati, inclusi Stefan Kamie\u0144ski, Zbigniew Mitzner e la casa editrice Ossolineum, pagarono gli scrittori per libri che sarebbero stati distribuiti dopo la guerra.\nIstruzione.\nIn risposta alla chiusura e alla censura tedesca delle scuole polacche, la resistenza tra gli insegnanti port\u00f2 quasi immediatamente alla creazione di attivit\u00e0 educative clandestine su larga scala. Soprattutto, fu creata fin dall'ottobre 1939 l'Organizzazione segreta per l'insegnamento (\"Tajna Organizacja Nauczycielska, TON\"). Altre organizzazioni furono create localmente; dopo il 1940 essere furono sempre di pi\u00f9 subordinate e coordinate dalla TON, che lavorava a stretto contatto con il Dipartimento della cultura e dell'istruzione dello Stato segreto, che fu creato nell'autunno 1941 e guidato da Czes\u0142aw Wycech, creatore della TON. Le lezioni si tenevano o sotto la copertura di attivit\u00e0 ufficialmente permesse o in case private e altre localit\u00e0. Verso il 1942, circa 1.500.000 studenti prendevano parte all'educazione primaria clandestina; nel 1944, il suo sistema secondario comprendeva 100.000 persone, e i corsi di livello universitario erano frequentati da circa 10.000 studenti (per confronto, l'iscrizione prebellica nelle universit\u00e0 polacche era di circa 30.000 per l'anno 1938/1939). Pi\u00f9 di 90.000 alunni delle scuole secondarie frequentarono le lezioni clandestine tenute da quasi 6.000 insegnanti fra il 1943 e il 1944 in quattro distretti del Governatorato Generale (incentrati attorno alle citt\u00e0 di Varsavia, Cracovia, Radom e Lublino). Nel complesso, in quel periodo nel Governatorato Generale, uno ogni tre bambini stava ricevendo una qualche forma di istruzione dalle organizzazioni clandestine; il numero sal\u00ec a circa il 70% per i bambini abbastanza grandi da frequentare la scuola secondaria. Si stima che, in alcune aree rurali, la copertura dell'istruzione fu in realt\u00e0 migliorata (molto probabilmente perch\u00e9 i corsi venivano organizzati in alcuni casi da insegnanti fuggiti o deportati dalle citt\u00e0). In confronto alle lezioni dell'anteguerra, l'assenza di studenti ebrei polacchi era notevole, perch\u00e9 essi erano stati confinati dai Nazitedeschi nei ghetti; ci fu, tuttavia, un'educazione clandestina ebraica nei ghetti, spesso organizzata con il sostegno di organizzazioni polacche come la TON. Gli studenti delle scuole clandestine erano spesso anche membri della resistenza polacca.\nA Varsavia, vi erano oltre 70\u00a0scuole clandestine, con 2.000\u00a0insegnanti e 21.000 \u00a0studenti. L'Universit\u00e0 clandestina di Varsavia istru\u00ec 3.700\u00a0studenti, rilasciando 64 lauree magistrali e 7\u00a0dottorati. Il Politecnico di Varsavia sotto l'occupazione istru\u00ec 3.000\u00a0studenti, rilasciando 186\u00a0lauree in ingegneria, 18\u00a0dottorati e 16\u00a0abilitazioni. L'Universit\u00e0 Jagellonica rilasci\u00f2 468\u00a0lauree magistrali and 62\u00a0dottorati, impieg\u00f2 oltre 100\u00a0professori e insegnanti, e serv\u00ec pi\u00f9 di 1.000\u00a0studenti all'anno. In tutta la Polonia, molte altre universit\u00e0 e istituzioni di istruzione superiore (di musica, teatro, arti, e altro) continuarono le loro lezioni per tutta la durata della guerra.\nFurono condotte perfino alcune ricerche accademiche (ad esempio, da parte di W\u0142adys\u0142aw Tatarkiewicz, un importante filosofo polacco, e Zenon Klemensiewicz, un linguista). Quasi 1.000\u00a0scienziati polacchi ricevettero fondi dallo Stato segreto, che li misero in condizione di continuare le loro ricerche.\nL'atteggiamento tedesco verso l'istruzione clandestina variava a seconda se avesse luogo nel Governatorato Generale o nei territori annessi. I Tedeschi si erano quasi certamente resi conto dell'effettiva ampiezza del sistema formativo clandestino polacco verso il 1943, ma non avevano abbastanza uomini per porvi fine, probabilmente dando priorit\u00e0 alle risorse per affrontare la resistenza armata. Per la maggior parte, chiudere le scuole e i collegi clandestini nel Governatorato Generale non era una priorit\u00e0 principale per i Tedeschi. Nel 1943 un rapporto tedesco sull'istruzione ammise che il controllo di ci\u00f2 che veniva insegnato nelle scuole, particolarmente in quelle rurali, era difficile, a causa della mancanza di manodopera, di trasporti e delle attivit\u00e0 della resistenza polacca. Alcune scuole insegnavano semiapertamente materie non autorizzate in sfida alle autorizzazioni tedesche. Hans Frank notava nel 1944 che, sebbene gli insegnanti polacchi fossero un \"nemico mortale\" degli stati tedeschi, non potevano essere tutti eliminati immediatamente. Era percepita come una questione molto pi\u00f9 seria nei territori annessi, in quanto ostacolava il processo di germanizzazione; il coinvolgimento nell'istruzione clandestina in quei territori era molto pi\u00f9 probabile che conducesse a una condanna a un campo di concentramento.\nStampa.\nVi erano oltre 1.000\u00a0giornali clandestini; tra i pi\u00f9 importanti vi erano il \"Biuletyn Informacyjny\" dell'Armia Krajowa e la \"Rzeczpospolita\" della Delegazione governativa per la Polonia. In aggiunta alla pubblicazione di notizie (da trasmissioni radio occidentali intercettate), vi erano centinaia di pubblicazioni dedicate alla politica, all'economia, all'istruzione e alla letteratura (ad esempio, \"Sztuka i Nar\u00f3d\"). Il pi\u00f9 alto volume di pubblicazioni registrato fu un numero di \"Biuletyn Informacyjny\" stampato in 43.000\u00a0copie; il volume medio delle pubblicazioni maggiori era di 1.000\u20135.000\u00a0copie. Il movimento clandestino polacco pubblic\u00f2 anche libretti e opuscoli di immaginarie organizzazioni tedesche antinaziste volte a diffondere la disinformazione e ad abbassare il morale fra i Tedeschi. A volte si stampavano anche libri. Si stampavano anche altri elementi, come manifesti patriottici o falsi manifesti dell'amministrazione tedesca, che ordinavano ai Tedeschi di evacuare la Polonia o di dire ai Polacchi di registrare i gatti di casa.\nI due pi\u00f9 grandi editori clandestini erano l'Ufficio d'informazione e propaganda dell\"Armia Krajowa\" e la Delegazione governativa per la Polonia. La Tajne Wojskowe Zak\u0142ady Wydawnicze (Casa Editrice Militare Segreta) di Jerzy Rutkowski (subordinata all\"Armia Krajowa\") fu probabilmente il pi\u00f9 grande editore clandestino del mondo. In aggiunta ai titoli polacchi, l\"Armia Krajowa\" stampava anche falsi giornali mirati ad abbassare il morale delle forze tedesche occupanti (come parte dell'Azione N). La maggior parte delle stamperie clandestine polacche erano collocate nella Varsavia occupata; fino alla Rivolta di Varsavia nell'estate del 1944 i Tedeschi trovarono oltre 16\u00a0macchine da stampa clandestine (i cui addetti furono solitamente giustiziati o mandati nei campi di concentramento). Il secondo pi\u00f9 grande centro dell'editoria clandestina polacca era Cracovia. L\u00e0, scrittori e redattori affrontavano rischi simili: per esempio, quasi l'intera squadra di redazione del giornale clandestino satirico \"Na Ucho\" fu arrestata e i suoi capiredattori furono giustiziati a Cracovia il 27\u00a0maggio 1944. (\"Na Ucho\" fu il giornale polacco dedicato alla satira pubblicato pi\u00f9 a lungo; furono pubblicati 20\u00a0numeri a partire dall'ottobre 1943.) La stampa clandestina fu sostenuta da un gran numero di attivisti; in aggiunta agli addetti che facevano funzionare le macchine da stampa, decine di corrieri clandestini distribuivano le pubblicazioni. Secondo alcune statistiche, questi corrieri erano tra i membri del movimento clandestino pi\u00f9 frequentemente arrestati dai Tedeschi.\nSotto l'occupazione tedesca, le professioni dei giornalisti e degli scrittori furono virtualmente eliminate, poich\u00e9 essi avevano poche opportunit\u00e0 di pubblicare il loro lavoro. Il Dipartimento della cultura dello Stato segreto sponsorizz\u00f2 varie iniziative e individui, consentendo loro di continuare a fare il proprio lavoro e aiutandoli nella loro pubblicazioni. Romanzi e antologie furono pubblicati dalle stamperie clandestine; oltre 1.000 opere\u00a0furono pubblicate clandestinamente nel corso della guerra. Si tennero discussioni letterarie ed eminenti scrittori del periodo che lavorarono in Polonia includevano, tra gli altri, Krzysztof Kamil Baczy\u0144ski, Leslaw Bartelski, Tadeusz Borowski, Tadeusz Boy-\u017bele\u0144ski, Maria D\u0105browska, Tadeusz Gajcy, Zuzanna Ginczanka, Jaros\u0142aw Iwaszkiewicz, il futuro vincitore del Premio Nobel Czes\u0142aw Mi\u0142osz, Zofia Na\u0142kowska, Jan Parandowski, Leopold Staff, Kazimierz Wyka e Jerzy Zawieyski. Gli scrittori scrivevano delle difficili condizioni nei campi dei prigionieri di guerra (Konstanty Ildefons Ga\u0142czy\u0144ski, Stefan Flukowski, Leon Kruczkowski, Andrzej Nowicki e Marian Piecha\u0142a), nei ghetti e perfino dall'interno dei campi di concentramento (Jan Maria Gisges, Halina Go\u0142czowa, Zofia G\u00f3rska (Romanowiczowa), Tadeusz Ho\u0142uj, Kazimierz Andrzej Jaworski e Marian Kubicki). Molti scrittori non sopravvissero alla guerra, tra i quali Krzysztof Kamil Baczy\u0144ski, Wac\u0142aw Berent, Tadeusz Boy-\u017bele\u0144ski, Tadeusz Gajcy, Zuzanna Ginczanka, Juliusz Kaden-Bandrowski, Stefan Kiedrzy\u0144ski, Janusz Korczak, Halina Krahelska, Tadeusz Hollender, Witold Hulewicz, Ferdynand Antoni Ossendowski, W\u0142odzimierz Pietrzak, Leon Pomirowski, Kazimierz Przerwa-Tetmajer e Bruno Schulz.\nArti figurative e musica.\nCon la censura del teatro polacco (e la fine virtuale dell'industria radiofonica e cinematografica polacca), furono creati teatri clandestini, in primo luogo a Varsavia e a Cracovia, con spettacoli presentati in varie localit\u00e0 segrete. A cominciare dal 1940 i teatri furono coordinati dal Consiglio teatrale segreto. Quattro grandi compagnie e pi\u00f9 di 40 gruppi minori furono attivi durante tutta la guerra, perfino nella prigione Pawiak della Gestapo a Varsavia e ad Auschwitz; furono create anche scuole di recitazione clandestine. Gli attori clandestini, molti dei quali ufficialmente svolgevano lavori comuni, includevano Karol Adwentowicz, El\u017cbieta Barszczewska, Henryk Borowski, Wojciech Brydzi\u0144ski, W\u0142adys\u0142aw Ha\u0144cza, Stefan Jaracz, Tadeusz Kantor, Mieczys\u0142aw Kotlarczyk, Bohdan Korzeniowski, Jan Kreczmar, Adam Mularczyk, Andrzej Pronaszko, Leon Schiller, Arnold Szyfman, Stanis\u0142awa Umi\u0144ska, Edmund Wierci\u0144ski, Maria Wierci\u0144ska, Karol Wojty\u0142a (che divenne poi Papa Giovanni Paolo II), Marian Wyrzykowski, Jerzy Zawieyski e altri. Il teatro fu attivo anche nei ghetti ebraici e nei campi per prigionieri di guerra.\nAnche la musica polacca, incluse le orchestre, entr\u00f2 in clandestinit\u00e0. I principali musicisti e direttori polacchi (Adam Didur, Zbigniew Drzewiecki, Jan Ekier, Barbara Kostrzewska, Zygmunt Latoszewski, Jerzy Lefeld, Witold Lutos\u0142awski, Andrzej Panufnik, Piotr Perkowski, Edmund Rudnicki, Eugenia Umi\u0144ska, Jerzy Waldorff, Kazimierz Wi\u0142komirski, Maria Wi\u0142komirska, Boles\u0142aw Woytowicz, Mira Zimi\u0144ska) si esibivano nei ristoranti, nei caff\u00e8 e in case private, con i pi\u00f9 audaci che cantavano ballate patriottiche sulle strade mentre eludevano le pattuglie tedesche. Furono scritte canzoni patriottiche, come \"Siekiera, motyka\", la canzone pi\u00f9 popolare della Varsavia occupata. Furono messi in scena teatri dei burattini. I musicisti (ad es. W\u0142adys\u0142aw Szpilman) e gli artisti ebraici si esibivano ugualmente nei ghetti e perfino nei campi di concentramento. Sebbene molti di loro morirono, alcuni sopravvissero all'estero, come Alexandre Tansman negli Stati Uniti, ed Eddie Rosner e Henryk Wars nell'Unione Sovietica.\nAnche le arti figurative furono praticate clandestinamente. Caff\u00e8, ristoranti e case private furono trasformati in gallerie; alcuni furono chiusi, con i loro proprietari, il loro personale e i loro mecenati vessati, arrestati o perfino giustiziati. Gli artisti clandestini polacchi includevano Eryk Lipi\u0144ski, Stanis\u0142aw Miedza-Tomaszewski, Stanis\u0142aw Ostoja-Chrostowski e Konstanty Maria Sopo\u0107ko. Alcuni artisti lavorarono direttamente per lo Stato Segreto, falsificando denaro e documenti, e creando arte antinazista (manifesti e caricature satiriche) o simboli patriottici polacchi (per esempio la \"kotwica\"). Queste opere erano ristampate su macchine clandestine e quelle destinate all'esposizione pubblica erano attaccate ai muri o dipinte su di essi come graffiti. Molte di queste attivit\u00e0 furono coordinate sotto l'Operazione Azione N dell'Ufficio di informazione e propaganda dell\"Armia Krajowa\". Nel 1944 tre giganteschi (6\u00a0m) pupazzi, caricature di Adolf Hitler e Benito Mussolini, furono esposti con successo in luoghi pubblici di Varsavia. Alcuni artisti registrarono la vita e la morte nella Polonia occupata; malgrado i divieti tedeschi ai Polacchi di usare macchine fotografiche, furono fatte fotografie e perfino film. sebbene fosse possibile far funzionare una stazione radio clandestina, audizioni clandestine furono registrate e introdotte nelle radio tedesche e nei sistemi di altoparlanti. Furono disegnati ed emessi francobolli clandestini. Poich\u00e9 i Tedeschi avevano messo al bando anche le attivit\u00e0 sportive polacche, furono creati circoli sportivi clandestini; furono organizzate partite e perfino tornei clandestini di calcio a Varsavia, Cracovia e Pozna\u0144, sebbene questi eventi fossero di solito dispersi dai Tedeschi. Tutte queste attivit\u00e0 erano sostenute dal Dipartimento di cultura dello Stato segreto.\nRivolta di Varsavia.\nDurante la Rivolta di Varsavia (agosto-ottobre 1944), la gente nei territori controllati dai Polacchi si sforz\u00f2 di ricreare la vita quotidiana precedente del proprio paese libero. La vita culturale era vivace sia tra i soldati sia tra la popolazione civile, con disponibili teatri, cinema, uffici postali, giornali e attivit\u00e0 simili. Il 10\u00ba Torneo clandestino di poesia si tenne durante la Rivolta, con premi che erano armi (la maggior parte dei poeti polacchi della generazione pi\u00f9 giovane erano anche membri della resistenza). Guidato da Antoni Bohdziewicz, l'Ufficio di informazione e propaganda dell\"Armia Krajowa\" cre\u00f2 perfino tre cinegiornali e oltre 30.000 m di pellicola per documentare la lotta.\nEugeniusz Lokajski fece circa 1.000 fotografie prima di morire; Sylwester Braun circa 3.000, di cui ne sono sopravvissute 1.500; Jerzy Tomaszewski circa 1.000, di cui ne ne sono sopravvissute circa 600.\nCultura in esilio.\nGli artisti polacchi lavorarono anche all'estero, fuori dall'Europa occupata. Arkady Fiedler, residente in Gran Bretagna con le forze armate polacche in Occidente scrisse della 303\u00aa squadriglia di caccia polacca. Melchior Wa\u0144kowicz scrisse a sua volta del contributo polacco alla conquista di Monte Cassino in Italia. Tra gli altri scrittori che lavoravano all'estero vi erano Jan Lecho\u0144, Antoni S\u0142onimski, Kazimierz Wierzy\u0144ski e Julian Tuwim. Vi furono artisti che si esibirono per le forze armate polacche in Occidente cos\u00ec come per quelle in Oriente. Tra i musicisti che si esibirono per il Secondo corpo polacco in un cabaret \"Polska Parada\" furono Henryk Wars e Irena Anders. La canzone pi\u00f9 famosa dei soldati che combattevano sotto gli Alleati fu \"Czerwone maki na Monte Cassino\" (I papaveri rossi su Monte Cassino), composta da Feliks Konarski e Alfred Schultz nel 1944. Vi furono anche teatri polacchi in esilio sia in Oriente sia in Occidente. Parecchi pittori polacchi, per la maggior parte soldati del II Corpo polacco, continuarono a lavorare per tutta la guerra, compresi Tadeusz Piotr Potworowski, Adam Kossowski, Marian Kratochwil, Boles\u0142aw Leitgeber e Stefan Knapp.\nInfluenza sulla cultura post-bellica.\nI tentativi del tempo di guerra di distruggere la cultura polacca potrebbero invece averla rafforzata. Norman Davies scrisse in \"God's Playground\": \"Nel 1945, come premio per sacrifici indicibili, l'attaccamento dei sopravvissuti alla loro cultura nativa era pi\u00f9 forte di prima.\" Similmente, classi clandestine molto unite, dalle scuole primarie alle universit\u00e0, erano celebri per la loro qualit\u00e0 elevata, dovuta in parte anche al pi\u00f9 basso rapporto tra studenti e insegnanti. La cultura che ne risultava, tuttavia, era diversa dalla cultura polacca nel periodo interbellico per un numero di ragioni. La distruzione della comunit\u00e0 ebraica della Polonia, i cambiamenti territoriali della Polonia dopo la Seconda guerra mondiale e le migrazioni dopo la guerra lasciarono la Polonia senza le sue minoranze etniche storiche. La nazione multiculturale non esisteva pi\u00f9.\nL'esperienza della seconda guerra mondiale pose la sua impronta su una generazione di artisti polacchi che divenne nota come la \"generazione dei Colombo\": il termine denota un'intera generazione di Polacchi, nata subito dopo che la Polonia riottenne la sua indipendenza del 1918, la cui adolescenza fu segnata dalla seconda guerra mondiale. Nella loro arte, essi \"scoprirono una nuova Polonia\" \u2013 cambiata per sempre dalle atrocit\u00e0 della guerra e dalla successiva creazione di una Polonia comunista.\nNel corso degli anni, quasi tre quarti dei Polacchi hanno enfatizzato l'importanza della seconda guerra mondiale per l'identit\u00e0 nazionale polacca. Molte opere d'arte polacche create a partire da quel periodo si sono incentrate intorno a eventi della guerra. I libri di Tadeusz Borowski, Adolf Rudnicki, Henryk Grynberg, Miron Bia\u0142oszewski, Hanna Krall e altri; i film, inclusi quelli di Andrzej Wajda (\"Generazione\", \"I dannati di Varsavia\", \"Cenere e diamanti\", \"Lotna\", \"Un amore in Germania\", \"Dottor Korczak\", \"Katy\u0144\"); serie televisive (\"Quattro carristi e un cane\" e \"Scommesse pi\u00f9 grandi della vita\"); musica (\"Powstanie Warszawskie\"); e perfino albi a fumetti \u2013 tutte queste diverse opere hanno riflettuto quei tempi. Lo storico polacco Tomasz Szarota scrisse nel 1996:"}
{"id": "5279083", "revid": "112912148", "url": "https://it.wikipedia.org/wiki?curid=5279083", "title": "G\u00fcnter Figal", "text": "Biografia.\nDopo aver studiato germanistica e filosofia presso l'universit\u00e0 di Heidelberg, Figal si \u00e8 occupato perlopi\u00f9 del pensiero di alcuni filosofi tedeschi, specialmente del XX secolo, quali Martin Heidegger, Hans Georg Gadamer ed Ernst Tugendhat. Attualmente insegna all'Universit\u00e0 di Friburgo in Brisgovia."}
{"id": "5279085", "revid": "484362", "url": "https://it.wikipedia.org/wiki?curid=5279085", "title": "Wen fu", "text": "Wen Fu (\u6587\u8ce6)\", conosciuto anche come L'arte della scrittura\", \u00e8 la prima dissertazione in cinese antico sull'arte dello scrivere, composta nel terzo secolo d.C. da Lu Ji nella forma di \"fu\", ovvero quanto pi\u00f9 si possa definire \u201cpoesia in prosa\u201d.\nSignificato.\nL'opera si compone di due termini:\nStruttura.\nDalla metrica irregolare il Wen Fu adotta la forma popolare del \"fu\", sinora impiegata per elogi di capi politici e militari e poemi storici, per comporre uno studio di tipo saggistico e creativo al tempo stesso, non estraneo a influenze confuciane, data la grande preparazione in materia dell'autore.\nL'opera esprime in versi la parabola del lavoro creativo letterario e si divide nei seguenti paragrafi:"}
{"id": "5279086", "revid": "213414", "url": "https://it.wikipedia.org/wiki?curid=5279086", "title": "Episodi di V\u00edctor Ros (prima stagione)", "text": "La prima stagione della serie televisiva Victor Ros \u00e8 stata trasmessa in prima visione assoluta in Spagna da TVE dal 12 gennaio 2015, ma \u00e8 stata pubblicata in anteprima sulla piattaforma Movistar TV dal 1\u00ba aprile 2014.\nIn Italia, la stagione \u00e8 stata trasmessa in prima visione in chiaro da Rete 4, dal 23 dicembre 2014 in prima serata, per poi essere retrocessa in seconda serata a causa dei bassi ascolti a partire dall'episodio 4.\nIl mistero di Casa Aranda.\nTrama.\nMadrid, 1882. Per permettere ai suoi amici Luis e Juana di mettere a segno un furto in una gioielleria, il giovane Victor Ros, gi\u00e0 borseggiatore di fama, crea un diversivo per distrarre le guardie, ma viene arrestato dall'ispettore Armando Mart\u00ednez. Conoscendo la difficile condizione familiare ed intuendo le qualit\u00e0 del ragazzino, l'uomo si offre di occuparsi della sua istruzione. Victor accetta, abbandonando la vita da delinquente di strada e i suoi amici. Molti anni dopo, nel 1895, l'ispettore di polizia Victor Ros ritorna a Madrid dopo un periodo nelle Asturie, pronto per lavorare fianco a fianco con il suo mentore e con i suoi nuovi colleghi nella nuova Brigata Metropolitana. La prima indagine che gli viene assegnata riguarda il tentato omicidio di Blas Aranda da parte della moglie Aurora Alvear. Durante la lettura di un passo della Divina Commedia la donna \u00e8 caduta in uno stato di trance e ha aggredito il marito, dopo che erano state udite delle voci misteriose sussurrare la parola \"succubus\". L'abitazione dove si sono svolti i fatti \u00e8 stata inoltre teatro nel recente passato di due inspiegabili omicidi dall'analoga dinamica. Per nulla impressionato dall'alone di soprannaturale che la vicenda evoca, Victor inizia il suo lavoro e fa la conoscenza della sorella di Aurora, Clara. Nel frattempo l'ispettore Mart\u00ednez \u00e8 impegnato ad indagare su una serie di omicidi di prostitute che hanno come costante la presenza di un sacchetto con trenta monete vicino ai cadaveri, il fatto che le donne fossero incinte e una carrozza che si allontana dopo aver scaricato i corpi. Per cercare informazioni, Mart\u00ednez fa visita al bordello dove lavora Lola la Valenciana, frequentato da una clientela molto ricca ed influente.\nLa societ\u00e0 segreta.\nTrama.\nDopo la morte di Mart\u00ednez il suo posto e l'indagine sul suo assassinio vengono presi da Carballo, mediocre ispettore che non si fa scrupoli ad incolpare innocenti degli omicidi che gli vengono assegnati. Ros per\u00f2 non rinuncia ad investigare per conto suo. Non trovando la documentazione di Mart\u00ednez sull'indagine dell'assassino di prostitute chiede notizie prima a sua moglie e poi al dottor Aldanza, il quale lo indirizza da Lola. Il commissario Buend\u00eda intanto gli assegna l'omicidio del colonnello Ansuategui, ucciso mentre si recava a messa. Durante le vane ricerche dei due uomini visti dai testimoni, giunge la notizia che in obitorio un dito del militare \u00e8 stato trafugato e con esso un anello. Clara viene arrestata durante una manifestazione per il voto alle donne. Liberata da Bl\u00e1zquez, racconta a Victor delle sue iniziative contro l'analfabetismo femminile. Intanto a casa Alvear Aurora \u00e8 fuggita, mentre suo padre Augusto tenta di dare in sposa la sorella a Don Fernando de la Escosura, vedovo di ritorno da Cuba dopo aver trascorso nell'isola un lungo periodo al servizio della Corona spagnola.\nIl sogno della ragione.\nTrama.\nDopo aver ricevuto l'incarico dell'indagine sul killer delle prostitute, per Victor ci sono altre novit\u00e0: Don Fernando, appena nominato prefetto, lo promuove ad ispettore di primo livello, secondo in comando al solo Buend\u00eda. Venuto a sapere da un prigioniero che la morte del signor Alonso sarebbe stata causata dalla giovane moglie Luc\u00eda, Carballo si fa assegnare il caso ed arresta la donna. Clara, amica dell'accusata, chiede a Victor di intervenire per scagionarla. Ros intanto fa un sogno ricorrente legato agli omicidi delle prostitute.\nAngeli e demoni.\nTrama.\nCon la presunta morte di Aldanza e del suo maggiordomo il caso del serial killer di prostitute viene archiviato. Dopo aver sorpreso Victor con Lola, Clara ha deciso di accettare il matrimonio con Fernando. Tre mesi dopo le nozze viene completata la realizzazione del laboratorio scientifico fatto realizzare dal prefetto per la Brigata Metropolitana ed alla sua conduzione viene insediato il dottor C\u00f3rcoles. A Victor vengono assegnate le indagini sulla scomparsa e sulla riapparizione di un produttore di polvere da sparo. Ros sospetta un sequestro ed un conseguente pagamento da parte della famiglia, ma i parenti dell'uomo negano questa possibilit\u00e0, mentre la vittima non \u00e8 in condizione di parlare. Lo stato di follia in cui \u00e8 caduto e l'odore di zolfo dei suoi abiti inducono un prete amico di famiglia a sostenere che ci\u00f2 sia opera del demonio. Non escludendo la matrice anarchica, Buendia incarica Carballo di indagare in questo senso. L'ispettore scopre invece che il figlio di un ribelle asturiano fatto arrestare da Victor durante gli anni sotto copertura ad Oviedo sta preparando la sua vendetta dopo la morte del padre. Buendia ordina a Carballo di proteggere discretamente Ros senza farsi notare. Una sera in cui Victor \u00e8 ospite a cena da Bl\u00e1zquez, una vicina di casa domanda disperatamente aiuto ai due poliziotti. La donna sostiene di aver incontrato per strada il suo defunto marito, il quale ha negato di conoscerla.\nTraffici oscuri.\nTrama.\nEmilia, la figlia adolescente di Bl\u00e1zquez, scompare nel nulla dopo un diverbio col padre. Del rapimento vengono sospettati i criminali arrestati in passato dal poliziotto. Lola, che ha un nuovo ammiratore nel Marchese de Peral\u00edas, gli suggerisce di controllare anche i bordelli. Intanto il deputato Marcial Escobar impone il trasferimento di De la Rubia a Vienna sotto l'egida del Sigillo di Brandeburgo, una sorta di Interpol ante litteram. Ben presto il politico viene assassinato. \nLe impronte del crimine.\nTrama.\nUna lettera conduce Buendia, Bl\u00e1zquez e Carballo alla residenza di Don Fernando, dove trovano Victor con le mani insanguinate vicino al cadavere sgozzato del prefetto. L'ispettore, che non ricorda nulla dell'accaduto, viene arrestato ma durante il tragitto il suo vice lo libera, inscenando un'aggressione. Dalla casa di Don Fernando sono inoltre scomparse tutte le prove relative all'attentato al Presidente C\u00e1novas, che non crede a questa possibilit\u00e0 e pretende una pena esemplare per Ros. Mentre Victor chiede aiuto all'amico Luis, al Commissariato arriva l'argentino Picorelli, esperto chiamato da Don Fernando a tenere un corso sulle impronte digitali."}
{"id": "5279087", "revid": "1514393", "url": "https://it.wikipedia.org/wiki?curid=5279087", "title": "Divisione fanteria motorizzata &quot;Legnano&quot;", "text": ""}
{"id": "5279091", "revid": "287204", "url": "https://it.wikipedia.org/wiki?curid=5279091", "title": "Escuela Superior Politecnica del Litoral", "text": ""}
{"id": "5279092", "revid": "599013", "url": "https://it.wikipedia.org/wiki?curid=5279092", "title": "Lunds Bollklubb", "text": "Il Lunds Bollklubb, generalmente abbreviato in Lunds BK o semplicemente Lund, \u00e8 una societ\u00e0 calcistica svedese con sede a Lund, nella Svezia meridionale. Milita attualmente in Division 1, la terza serie del campionato svedese. Disputa le proprie partite casalinghe al Klosterg\u00e5rdens IP.\nStoria.\nLa fondazione del club \u00e8 avvenuta nel 1919 su iniziativa di alcuni giovani della formazione junior del Lunds GIF che, stanchi di non trovare spazio, si sono ribellati al proprio allenatore creando una nuova squadra per conto loro, invitando anche giocatori da altre squadre della zona. Tuttavia, dal 1919 al 1923, il club non ha giocato campionati pur disputando 95 incontri durante questo periodo. Nel 1924 ha partecipato a un campionato locale chiamato \"Sydsvenskan\".\nNella stagione 1932-1933 il Lunds BK gioca per la prima volta nel campionato di Division 2, ovvero il secondo livello del calcio svedese dell'epoca. Vi rimarr\u00e0 fino al 1934-1935.\nNel 1950, con il ritorno in Division 2, viene ingaggiato il primo allenatore a tempo pieno, mentre nel 1958 viene formata una sezione di hockey su ghiaccio, destinata a essere chiusa due anni pi\u00f9 tardi per mancanza di interesse.\nDopo oltre trent'anni di assenza, il Lunds BK torna a disputare la Division 2 nel 1984, anno in cui si registra anche un nuovo record di spettatori al Klosterg\u00e5rdens IP, quando 5.201 spettatori hanno assistito alla sfida contro l'IFK Malm\u00f6. Nonostante la retrocessione immediata, il primato viene battuto l'anno successivo, con l'arrivo del Malm\u00f6 FF in una gara di Coppa di Svezia.\nL'ultima parentesi nel campionato di seconda serie, nel frattempo rinominato Division 1, risale alla prima met\u00e0 degli anni '90. A una salvezza ottenuta grazie a un 10\u00ba posto finale, \u00e8 seguito l'ultimo piazzamento in classifica dell'anno seguente."}
{"id": "5279093", "revid": "1061635", "url": "https://it.wikipedia.org/wiki?curid=5279093", "title": "Lunds BK", "text": ""}
{"id": "5279099", "revid": "767487", "url": "https://it.wikipedia.org/wiki?curid=5279099", "title": "Mnesarco di Crotone", "text": "Biografia.\nL'esistenza di Mnesarco \u00e8 nebulosa: in effetti, non \u00e8 ricordato da Diogene Laerzio e solo per inciso da Giamblico.\nDi Mnesarco abbiamo, in effetti, notizie scarne da un'anonima \"Vita di Pitagora\", recensita dal patriarca bizantino Fozio nella sua \"Biblioteca\".\nSecondo l'anonimo, Mnesarco (che portava il nome di suo nonno) fu uno dei primi figli di Pitagora che succedette ad Aristeo alla guida della scuola pitagorica. Tra l'altro, l'identificazione con il toponimo di Crotone prova quantomeno il legame della prima generazione pitagorica con la citt\u00e0 magnogreca e l'uso, che sarebbe poi passato ai platonici e agli aristotelici, di trasmettere lo scolarcato a membri della famiglia del fondatore.\nMorto Mnesarco in giovane et\u00e0, gli sarebbe successo il filosofo Bulagora, anche se Fozio afferma che, per la sua fonte, a prenderne il suo posto fu Telauge."}
{"id": "5279100", "revid": "212348", "url": "https://it.wikipedia.org/wiki?curid=5279100", "title": "Pietro I d'Arborea", "text": ""}
{"id": "5279101", "revid": "1442080", "url": "https://it.wikipedia.org/wiki?curid=5279101", "title": "Genovese (sugo)", "text": "Il sugo alla genovese \u00e8 un condimento bianco a base di cipolle e carne di manzo, tipico della cucina napoletana. \nViene tipicamente utilizzato per condire la pasta, tradizionalmente i \"maccheroni della zita\" (ziti spezzati a mano, la tradizione vuole che da una candela di pasta si ricavino quattro ziti) o le mezzane.\nStoria.\nMolte sono le ipotesi sull'origine di questa pietanza; le meno plausibili sono quelle che la vogliono originaria di Genova o chi opera di anonimi cuochi genovesi che operavano nel porto della citt\u00e0 partenopea tra il XIV ed il XV secolo, bench\u00e9 la pietanza sia completamente sconosciuta in quella citt\u00e0. La ricetta potrebbe anche riferirsi al nome del suo inventore, poich\u00e9 Genovese \u00e8 un cognome alquanto diffuso in Campania. Una delle ipotesi pi\u00f9 attendibili, anche se meno citata, vuole che il nome di questo sugo sia dovuto alla presenza in citt\u00e0 nel periodo in cui si rilevano le sue prime tracce, di mercenari svizzeri, in particolare del cantone di Ginevra, la cui cucina faceva largo uso di cipolle. Il nome della salsa potrebbe quindi essere derivata dalla storpiatura delle parole \"ginevra, ginevrino\".\nVa sottolineato, infatti, come nel Liber de Coquina, uno dei primi ricettari dell'occidente latino, redatto a Napoli tra il XIII ed il XIV secolo, compaia uno stufato di cipolle con il pollo \"o altra carne\" ed il formaggio grattugiato, usata per condire la Tria Ianuensis (ossia, pasta genovese), che \u00e8 anche il titolo della ricetta. Questo ne farebbe una delle pi\u00f9 antiche salse per condire la pasta ancora in uso nella tradizione italiana. \n\"tria ianuensi\"\n\"Ad triam ianuenssem suffrige cipolas cum oleo et mite in aqua bullienti decoque et super pone species et colora et assapora sicut uis cum istis potes ponere caseum grattatum uel incisum et da quandocumque placet com caponibus et cum ouis uel quibuscumque carnibus\"\n\"Per la tria genovese soffriggi delle cipolle con dell\u2019olio e mettile in acqua bollente a cuocere e versavi delle spezie e colora e insaporisci come desideri, a questo puoi aggiungere formaggio grattato oppure tagliato a pezzi. E servile ogni volta che ti piace con capponi ed uova oppure con qualunque carne.\"\nLa salsa genovese \u00e8 tuttora sconosciuta oltre i confini della Campania. L'uso delle cipolle nel sugo pu\u00f2 riflettere un'influenza francese e ricorda il boeuf \u00e0 la mode. Durante la met\u00e0 del XIX secolo, nel ristorante Grand V\u00e9four del Palais-Royal a Parigi veniva servito il \"salmone in intingolo olandese e genovese\" come piatto di lusso.\nIl sugo alla genovese non deve essere confuso con la salsa genovese, un condimento di verdure per pesce \u2013 e neanche con la \"sauce g\u00e9nevoise\" del lago di Ginevra, ancora una volta servita con il pesce.\nRicetta.\nPreparazione.\nIl sugo alla Genovese viene preparato facendo soffriggere il manzo o il vitello con un gran numero di cipolle per almeno due ore, ma anche fino a dieci. Le cipolle sono in genere accompagnate da carote tritate e sedano in quello che \u00e8 noto come un soffritto.\nLa cottura lenta delle cipolle \u00e8 particolarmente importante per il sapore del sugo, che viene accentuato con aggiunte di vino bianco, brodo od entrambi. Il sugo e la pasta di accompagnamento possono essere serviti con la carne utilizzata per la cottura del sugo o separatamente, guarniti con pomodori e conditi con pecorino.\nLa pasta deve essere preferibilmente grande e cilindrica, come rigatoni, ziti o candele, perch\u00e9 abbia la capacit\u00e0 di contenere il ricco condimento."}
{"id": "5279102", "revid": "73843", "url": "https://it.wikipedia.org/wiki?curid=5279102", "title": "Bikaner (stato)", "text": "Lo Stato di Bikaner fu uno stato principesco del subcontinente indiano, avente per capitale la citt\u00e0 di Bikaner.\nStoria.\nLo Stato di Bikaner venne fondato nel 1465 per merito di Rao Bika, un rajput di Rathore, e uno dei figli maggiori di Rao Jodha, re di Marwar, il quale, provocato da un insulto del padre, lasci\u00f2 Marwar (Jodhpur) con un piccolo contingente di guerrieri (500 fanti e 100 cavalieri) per creare un suo nuovo regno indipendente. In quest'impresa egli venne affiancato da suo zio, Rawat Kandhal, che lo forn\u00ec di un'adeguata preparazione politico-strategica.\nIncoraggiato dal mistico Karni Mata, che egli aveva gi\u00e0 conosciuto nei suoi viaggi, egli sfrutt\u00f2 le rivalit\u00e0 interne ai clan Jat che abitavano la zona e nel 1485 riusc\u00ec nel territorio a costruire un piccolo forte detto Rati Ghati presso la citt\u00e0 che ancora oggi porta questo nome. Nel 1488 egli inizi\u00f2 la costruzione della citt\u00e0 stessa.\nAlla morte di Rao Jodha nel 1488, Rao Bika attacc\u00f2 il Forte di Mehrangarh, un evento che port\u00f2 a 200 anni di guerre discontinue tra Marwar e Bikaner.\nSecondo James Tod, Il punto che Rao Bika prescelse a sua capitale, fu l'area presso Nehra, che diverr\u00e0 poi il nucleo centrale della futura capitale, Bikaner.\nRao Bika mor\u00ec nel 1504 ed i suoi successori beneficiarono del debole governo di Suraj Mal di Marwar e della disgregazione causata dall'invasione dei Babur in India per consolidare ed estendere i loro possedimenti sino al XVII secolo quando tutti i clan Jat (inclusi i potenti Godara) accettarono la sovranit\u00e0 dei governanti di Bikaner.\nUno dei successori di maggior rilievo fu Jait Singh (1526\u201339) sin quando non venne ucciso dalle forze di Rao Maldev di Marwar. Venne succeduto da suo figlio Kalyan Mal (1539\u201371) il quale sotto pressione delle forze Marwar si ritir\u00f2 nel Punjab dove si un\u00ec a Sher Shah Suri che aveva espulso il governante mughal Humayun nel 1540. Col sostegno di Sher Shah Suri, Kalyan Mal fu in grado nel 1545 di riprendere i territori perduti a Rao Maldev.\nHumayun riusc\u00ec a tornare poco dopo al potere e lo Stato pass\u00f2 sotto l'influenza dell'Impero moghul ed al disgregarsi di questo nel XVIII secolo, sotto la sovranit\u00e0 dei Maratha sino allo scoppio della terza guerra anglo-maratha quando il Bikaner decise di supportare gli inglesi nella loro lotta. Lo Stato divenne un protettorato britannico sotto Surat Singh il 9 marzo 1818 con un saluto di 17 salve di cannone. Ratan Singh, successore di Surat Singh, fu un supporter degli inglesi nelle loro campagne in Afghanistan e suo figlio Sardar Singh si distinse nell'aiuto dei britannici per la soppressione della rivolta dei sepoy nel 1857, fatto che gli fece guadagnare il supporto della corona inglese, sebbene l'atteggiamento tirannico di suo padre e di suo nonno avessero pi\u00f9 volte irritato i membri dell'aristocrazia locale del suo Stato, al punto che in almeno tre occasioni essi avevano organizzato delle rivolte.\nSardar Singh non ebbe figli ed alla sua morte nel 1872 la sua vedova prescelse Dungar Singh, (adottato da Sardar Singh), con l'approvazione del governo britannico come suo successore. L'evento politico principale del suo regno fu una nuova ribellione dei \"thakur\" nel 1883 motivata dal mancato aumento della paga per il servizio militare (molto copioso in quei tormentati anni); questa rivolta port\u00f2 alla necessit\u00e0 da parte del governo inglese di collocare un agente politico permanente a Bikaner. Il regno di Dungar Singh apport\u00f2 anche alcuni ammodernamenti allo Stato come un moderno sistema amministrativo, delle forze di polizia, un ospedale e addirittura esso fu il primo Stato indiano ad introdurre l'elettricit\u00e0 (1886). Dungar Singh mor\u00ec nel 1887 senza eredi, ma aveva adottato suo fratello, Ganga Singh (n. 1880), il quale con l'approvazione del governo britannico gli succedette come ventunesimo regnante di Bikaner, nonch\u00e9 uno dei pi\u00f9 noti nello Stato per le grandiose riforme da lui sostenute e per il periodo di pace interna inaugurato.\nAll'epoca dell'indipendenza indiana, il territorio dello Stato di Bikaner giungeva sino al confine col Pakistan. Il maharaja Sadu\u00f2 Singh, figlio di Ganga, sigl\u00f2 l'atto di ingresso nell'Unione Indiana il 7 agosto 1947.\nGovernanti.\nI regnanti di Patiala ebbero il titolo di 'Maharaja'.\nMaharaja.\nDewans.\nI Dewans o primi ministri di stato furono:\nDewans.\nIl posto di Dewan venne restaurato nel 1927."}
{"id": "5279105", "revid": "991694", "url": "https://it.wikipedia.org/wiki?curid=5279105", "title": "Esametilendiisocianato", "text": ""}
{"id": "5279110", "revid": "599013", "url": "https://it.wikipedia.org/wiki?curid=5279110", "title": "Giuseppe Roda (politico)", "text": "Biografia.\nCommercialista lombardo, eletto al Senato della Repubblica con il Partito Socialista Italiano nel 1953, per la II legislatura della Repubblica Italiana, viene poi riconfermato anche nella III e nella IV. Nel 1964 lascia il PSI per contribuire alla nascita del Partito Socialista Italiano di Unit\u00e0 Proletaria, che rappresenta a Palazzo Madama, sino al termine del mandato nel 1968."}
{"id": "5279115", "revid": "119293532", "url": "https://it.wikipedia.org/wiki?curid=5279115", "title": "Minima&amp;moralia", "text": "minima et moralia \u00e8 un blog letterario italiano \"il cui obiettivo dichiarato \u00e8 la condivisione culturale, la libera circolazione dei testi e delle idee\".\nStoria.\nNato nel 2009 nell'ambito della casa editrice romana minimum fax si \u00e8 successivamente slegato, evolvendosi in un progetto indipendente dove scrivono anche autori esterni alla casa editrice, tra i quali si ricordano: Christian Raimo, Christian Caliandro, Claudio Morici, Gianluigi Ricuperati, Gianni Mura, Lea Melandri, Massimo Recalcati, Nicola Lagioia, Paolo Cognetti, Tomaso Montanari, Vanni Santoni, Giorgio Vasta, Matteo Nucci."}
