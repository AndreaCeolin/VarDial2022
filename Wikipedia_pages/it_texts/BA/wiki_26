{"id": "5254004", "revid": "124628350", "url": "https://it.wikipedia.org/wiki?curid=5254004", "title": "Lancia Flaminia GT Convertibile", "text": "Le Lancia Flaminia GT Convertibile sono delle versioni cabriolet della Lancia Flaminia, prodotte dalla Lancia dal 1960 e rimaste nel listino della casa automobilistica fino al 1968.\nFlaminia GT Convertibile prima serie.\nA poco pi\u00f9 di un anno di distanza dal lancio della Flaminia che pi\u00f9 delle altre ha preso il posto della Aurelia B20 berlinetta, la Gran Turismo Coup\u00e9 (esposta in anteprima al Salone dell'Automobile di Torino 1958 ed entrata in commercio all'inizio del 1959) viene messa in produzione la versione \"aperta\", cui spetta l'impegnativo compito di colmare il vuoto lasciato vacante dalla Aurelia B24.\nLa Flaminia Convertibile (questa la definizione che in casa Lancia, al posto delle pi\u00f9 comuni \"spyder\" o \"cabriolet\", si preferisce attribuirle) viene presentata nel marzo.\nLe caratteristiche della vettura ricalcano fedelmente quelle della sorella con tetto metallico (6 cilindri a V di 60\u00b0, 2458 cm\u00b3, 119 CV): le sole differenze riguardano il peso (che \u00e8 un po' superiore) e la velocit\u00e0 massima dichiarata, che \u00e8 inferiore, anche se di appena 2 chilometri orari (178 anzich\u00e9 180) e che scende a 172 km. orari viaggiando con la capote abbassata. Stando alle dichiarazioni rese dalla Casa al momento del lancio, le consegne della Convertibile, che viene venduta allo stesso prezzo della Coup\u00e9 (3.200.000 Lire di listino) dovrebbero iniziare a maggio\nPochi mesi dopo il lancio, nell'estate 1960, l'intera gamma Flaminia, e dunque anche la GT Touring Convertibile, subisce una modifica alla timoneria dello sterzo: viene inserito un ammortizzatore idraulico telescopico destinato ad assorbire anche i piccoli contraccolpi che nascono dai movimenti verticali di sospensione delle ruote e dunque a ridurre le reazioni degli scuotimenti al volante. Una curiosit\u00e0: i possessori di Flaminia non ancora dotate di questa miglioria, possono ottenerla dietro pagamento di una somma di 20.000 Lire.\nLa vita della Convertibile \"prima serie\" termina, al pari di quella della gemella Coup\u00e9, nel dicembre del 1961, sostituita da una nuova versione con motore munito di 3 carburatori.\nFlaminia 3C GT Convertibile.\nIl 13 gennaio 1962 la Lancia presenta nuove versioni delle Flaminia sportive Touring e Zagato, caratterizzate dall'adozione di una alimentazione mediante tre carburatori doppio corpo Weber accuratamente registrati e sincronizzati aspiranti l'aria da un unico grande filtro e naturalmente anche la Convertibile subisce questa innovazione.\nGrazie al nuovo sistema di alimentazione si ha un notevole incremento della potenza massima, che sale da 119 a 140 cv, e della coppia motrice, che passa da 19 a 20,7 mkg. Altre variazioni riguardano il rapporto al ponte, che \u00e8 un po' meno demoltiplicato (3,615 anzich\u00e9 3,692), una nuova dinamo, un diverso tipo di candele, qualche modifica ai comandi e alla strumentazione (la scala del contagiri arriva ora a 6500), miglioramenti nelle rifiniture, l'apposizione, sullo spigolo delle portiere, di una luce-spia che segnala l'apertura e l'aggiunta di due luci posteriori per la marcia indietro, che vengono inserite al centro del gruppo ottico al posto dei catadiottri, che a loro volta trovano alloggio nel piccolo spazio tra il gruppo ottico e l'apertura del bagagliaio.\nIl peso aumenta parecchio, ciononostante le prestazioni risultano incrementate e la velocit\u00e0 massima dichiarata dalla casa sale di 12 chilometri all'ora, da 178 a 190. Sale anche la pendenza massima superabile (da 36% a 38%) ma salgono anche il prezzo (da 3.200.000 a 3.320.000) e il consumo (da 11,8 a 13 litri ogni 100 chilometri, secondo le norme CUNA).\nLe consegne ai clienti iniziano il 1\u00ba febbraio 1962\nLa Flaminia 3C GT Convertibile rimane in produzione fino all'uscita della nuova versione con motore da 2,8 litri (settembre 1963) ma figura nei listini Lancia fino all'ottobre del 1968, evidentemente per lo smaltimento delle scorte di motori da due litri e mezzo.\nFlaminia 3C GT Convertibile 2.8.\nAl XVI Salone dell'automobile di Francoforte dell'autunno 1963 tutte le Flaminia vengono presentate con un motore la cui cilindrata \u00e8 portata da 2,5 a 2,8 litri (mediante il rialesaggio dei cilindri da 80 a 85 mm) e che, nel caso delle versioni pi\u00f9 sportive quali le Touring, raggiunge i 150 cv (contro i precedenti 140) ed \u00e8 pi\u00f9 elastico (la coppia massima sale da 20,7 a 22,8 mkg a 3500 giri), conferendo alla Flaminia 3C GT Convertibile soprattutto un sensibile miglioramento nella ripresa (la velocit\u00e0 massima passa comunque da 190 a 193 Km. orari). Il consumo sale a sua volta del 10% (da 13 a 14,2 litri ogni 100 km).\nTecnicamente, la Convertibile subisce le medesime modifiche che interessano la Coup\u00e9, ovvero: aumento della capacit\u00e0 del circuito di lubrificazione, nuovi rapporti di trasmissione (cambio di velocit\u00e0 e ponte), aumento del diametro dei dischi dei freni, batteria con maggior amperaggio e candele di nuovo tipo. \nLa carrozzeria non subisce variazioni, tanto \u00e8 vero che la nuova 2800 si differenzia dalla sorella minore solo per l'aggiunta della specifica \"2.8\" sul cofano del portabagagli.\nDa osservare che la Flaminia 3C GT Convertibile 2,8, che viene prodotta fino al 1964, \u00e8 ancora disponibile (assieme alla sorella con motore da 2 litri e mezzo) fino all'ottobre del 1968, evidentemente per smaltire le unit\u00e0 prodotte ma non immediatamente vendute.\nI prezzi delle Flaminia GT Convertibile.\nLa dinamica dei prezzi di listino in Italia delle Flaminia GT Touring ha lo stesso andamento delle sorelle berlina e coup\u00e9; durante tutto il periodo di commercializzazione, non subisce variazioni particolarmente significative, anche perch\u00e9 il tasso di inflazione \u00e8, in quel periodo, estremamente modesto.\nLa GT Touring, pur essendo meno lussuosa rispetto alla Flaminia Coup\u00e9 di Pininfarina, grazie al fatto di rivolgersi ad una clientela forse pi\u00f9 sofisticata e che ama quel pizzico di sportivit\u00e0 in pi\u00f9 che la GT offre, pu\u00f2 essere venduta ad un prezzo lievemente superiore: in ogni caso il divario non supera mai, nel periodo (grosso modo un decennio) in cui le Flaminia \"derivate\" sono state commercializzate in Italia, le 200.000 Lire (5,6%).\nLe GT (Coup\u00e9 e Convertibile, indifferentemente) vengono proposte, al momento del lancio sul mercato (gennaio 1959), a 3.200.000 Lire: diventano 3.320.000 nel febbraio 1962 (quando escono le versioni 3C a tre carburatori), lievitano a 3.435.000 dal settembre 1962 per ribassare, nel giugno 1964, a 3.335.000 Lire.\nLe versioni 2.8, che appaiono nei listini a partire dall'ottobre del 1963, costano 200.000 Lire in pi\u00f9 rispetto alle 2.5, ovvero 3.635.000 (che scendono a 3.535.000 nel giugno 1964).\nLa Coup\u00e9 2+2, che appare nei listini nella sola versione con motore 2.8, \u00e8 naturalmente pi\u00f9 costosa (115.000 Lire in pi\u00f9 della corrispondente coup\u00e9 2 posti, ovvero 3.750.000 Lire, dal momento del lancio - ottobre 1953 - al maggio 1964, che diventano 3.650.000 dal giugno 1964 fino al termine del periodo di commercializzazione, l'ottobre del 1968).\nLe prove su strada della Flaminia GT Convertibile.\nNegli anni, 5 testate giornalistiche si sono occupate di sottoporre a test una Flaminia Touring.\n\"Ruoteclassiche\", il mensile della Editoriale Domus che si occupa di automobilismo storico, ha sottoposto a un breve test una Flaminia GT della prima serie e ne pubblica il resoconto nel fascicolo numero 93 del marzo 1996.\nQuella sottoposta al test \u00e8 una vettura con circa 35 anni di vita alle spalle, per cui, anche se l'esemplare era in ordine, \u00e8 evidente che i dati \"velocistici\" (l'accelerazione soprattutto) non possono essere all'altezza di quelli che il veicolo poteva esprimere da nuovo.\nQuesti i dati rilevati:"}
{"id": "5254009", "revid": "606039", "url": "https://it.wikipedia.org/wiki?curid=5254009", "title": "Hypopta agavis", "text": ""}
{"id": "5254015", "revid": "767487", "url": "https://it.wikipedia.org/wiki?curid=5254015", "title": "Lancia Flaminia GT Coup\u00e9", "text": "La Flaminia GT Coup\u00e9 (Touring) \u00e8 una delle versioni della Lancia Flaminia, prodotta dal 1959 al 1965, anche se rimasta in catalogo della casa automobilistica fino al 1968.\nFlaminia GT Coup\u00e9 prima serie.\nDopo aver sostituito la berlina Aurelia con la limousine Flaminia, la Lancia deve pensare a lanciare le versioni dall'impronta pi\u00f9 sportiva, quelle che debbono prendere il posto delle famose Aurelia B20 coup\u00e9 e B24 spyder; per far questo, la casa torinese imbocca la strada gi\u00e0 percorsa con l'Appia, creando un telaio che possa essere rivestito dai migliori carrozzieri italiani.\nLe Flaminia sportive vengono esposte al pubblico per la prima volta in occasione del XV Salone dell'automobile di Torino che si apre il 5 novembre 1958: sono tre versioni, tutte aventi forma di coup\u00e9, molto diverse tra loro e realizzate da tre dei carrozzieri italiani pi\u00f9 quotati, Pininfarina, Touring e Zagato.\nRispetto a quella della berlina, la meccanica delle tre nuove coup\u00e9 non presenta grandi rivoluzioni ma solo alcune necessarie variazioni quali l'accorciamento del passo, un incremento della potenza e la modifica dei rapporti del cambio e del ponte.\nPininfarina presenta una lussuosa coup\u00e9, Zagato una berlinetta spartana e sportiva, mentre la carrozzeria milanese Touring espone, con la sua classica struttura definita \u201cSuperleggera\u201d (ossatura in tubi di acciaio con copertura in alluminio) un filante coup\u00e9 a soli 2 posti, caratterizzato dalla doppia fanaleria anteriore e da vistosi gruppi ottici posteriori.\nPare che l'affidamento alla carrozzeria milanese, che non intratteneva rapporti con la Lancia sin dai tempi dell'Aprilia, sia da ascrivere all'amicizia intercorrente tra Carlo Pesenti e Gateano Ponzoni, socio del titolare della Touring, Carlo Felice Bianchi Anderloni.\nLa produzione, seppur in serie limitata, viene avviata all'inizio del 1959 e gi\u00e0 al Salone dell'automobile di Ginevra di marzo la GT di Touring, al pari delle sorelle di Pininfarina e di Zagato, viene esposta con un'importante innovazione, l'adozione dei freni a disco Dunlop: si ha dunque ragione di ritenere che una quantit\u00e0 estremamente limitata di GT Touring sia uscita dalla fabbrica con i vecchi classici freni a tamburo. Da notare che per avere i freni a disco, peraltro montati su tutti gli esemplari, \u00e8 necessario l'esborso di un supplemento di 60.000 Lire.\nNel 1960 anche la GT, come la berlina e le altre sorelle sportive, deve adeguare la fanaleria alle nuove norme del codice della strada.\nIn occasione del Salone di Ginevra del marzo 1960 viene presentata la GT Cabriolet (allora definita \"Convertibile\") che ricalca esattamente le forme della coup\u00e9, ha il medesimo motore ed offre le medesime prestazioni.\nNell'estate di quello stesso anno l'intera gamma Flaminia, e dunque anche le GT Touring coup\u00e9 vengono modificate nella timoneria dello sterzo: viene inserito un ammortizzatore idraulico telescopico destinato ad assorbire anche i piccoli contraccolpi che nascono dai movimenti verticali di sospensione delle ruote e dunque a ridurre le reazioni degli scuotimenti al volante. Una curiosit\u00e0: i possessori di Flaminia non ancora dotate di questa miglioria, possono ottenerla dietro pagamento di una somma di 20.000 Lire.\nLa vita della \"prima serie\" termina nel dicembre del 1961, sostituita da una nuova versione con motore munito di 3 carburatori.\nFlaminia 3C GT Coup\u00e9.\nIl 13 gennaio 1962, in occasione della cerimonia di premiazione dei clienti sportivi maggiormente distintisi nelle competizioni del 1961, la Lancia presenta nuove versioni delle Flaminia sportive Touring e Zagato, caratterizzate dalla adozione di una alimentazione mediante tre carburatori doppio corpo Weber accuratamente registrati e sincronizzati aspiranti l'aria da un unico grande filtro.\nIl nuovo sistema di alimentazione, che avviene mediante una pompa elettrica anzich\u00e9 meccanica, determina un notevole incremento della potenza massima, che sale da 119 a 140 cv, e della coppia, che passa da 19 a 20,7 mkg. Altre variazioni riguardano il rapporto al ponte, che \u00e8 un po' meno demoltiplicato (3,615 anzich\u00e9 3,692), diversi aggiornamenti nell'impianto elettrico (tra cui una nuova dinamo ed un diverso tipo di candele), qualche modifica ai comandi e alla strumentazione (la scala del contagiri, per esempio, arriva ora a 6500), miglioramenti nelle rifiniture, la apposizione, sullo spigolo delle portiere, di una luce-spia che segnala l'apertura e l'aggiunta di due luci posteriori per la marcia indietro, che vengono inserite al centro del gruppo ottico al posto dei catadiottri, che a loro volta trovano alloggio nel piccolo spazio tra il gruppo ottico e l'apertura del bagagliaio.\nIl peso aumenta parecchio ma le prestazioni risultano incrementate con la velocit\u00e0 massima dichiarata dalla casa che sale di 11 chilometri all'ora, da 180 a 191. Sale anche la pendenza massima superabile (da 37% a 39%) e salgono anche il prezzo (da 3.200.000 a 3.320.000) e il consumo (da 11,8 a 13 litri ogni 100 chilometri, secondo le norme CUNA).\nLe consegne ai clienti iniziano il 1\u00ba febbraio 1962\nLa Flaminia 3C GT Coup\u00e9 rimane in produzione fino all'uscita della nuova versione con motore da 2,8 litri (settembre 1963) ma figura nei listini Lancia fino all'ottobre del 1968, evidentemente per lo smaltimento delle scorte di motori da due litri e mezzo.\nDa notare che nel settembre 1963, allo scadere della produzione della gamma Flaminia da 2,5 litri, la 3C GT Coup\u00e9 viene affiancata da una nuova versione a 2 posti pi\u00f9 2, generalmente definita GTL.\nFlaminia 3C GT Coup\u00e9 2,8.\nAl XVI Salone dell'automobile di Francoforte dell'autunno 1963 tutte le Flaminia vengono presentate con un motore la cui cilindrata \u00e8 portata da 2,5 a 2,8 litri (mediante il rialesaggio dei cilindri da 80 a 85 mm) e che, nel caso delle versioni pi\u00f9 sportive quali le Touring, raggiunge i 150 cv (contro i precedenti 140) ed \u00e8 pi\u00f9 elastico (la coppia massima sale da 20,7 a 22,8 mkg a 3500 giri), conferendo alla Flaminia 3C GT Coup\u00e9 soprattutto un sensibile miglioramento nella ripresa (la velocit\u00e0 massima passa comunque da 191 a 194 Km. orari). Il consumo sale a sua volta di un 10% abbondante (da 13 a 14,5 litri ogni 100 km).\nTecnicamente si notano queste altre variazioni: aumento della capacit\u00e0 del circuito di lubrificazione, nuovi rapporti di trasmissione (cambio di velocit\u00e0 e ponte), aumento del diametro dei dischi dei freni, batteria con maggior amperaggio, candele di nuovo tipo. \nLa carrozzeria non subisce variazioni, tanto \u00e8 vero che la nuova 2800 si differenzia dalla sorella minore solo per l'aggiunta della specifica \"2.8\" sul cofano del portabagagli.\nDa osservare che la Flaminia 3C GT Coup\u00e9 2,8, che viene prodotta fino al 1965, \u00e8 ancora disponibile (assieme alla sorella con motore da 2 litri e mezzo) fino all'ottobre del 1968, evidentemente per smaltire le unit\u00e0 prodotte ma non immediatamente vendute.\nFlaminia 3C GTL 2+2 Coup\u00e9 2.5 e 2.8.\nNel settembre del 1963, quando escono le Flaminia con motore da 2,8 litri, viene lanciata una nuova versione della Coup\u00e9 Touring, caratterizzata da una modifica al padiglione che, grazie anche ad un aumento del passo (seppur contenuto in appena 8 cm), consente di ospitare, con la formula allora piuttosto diffusa del \"2 posti pi\u00f9 2 di fortuna\", 2 persone sul sedile posteriore; conseguentemente il vano retrostante i sedili anteriori viene opportunamente dotato di un apposito sedile.\nDi questa versione, che la Lancia definisce \u00abG.T. 3C 2+2\u00bb ma che \u00e8 forse pi\u00f9 nota come \u00abGTL\u00bb ed \u00e8 stata concepita per essere munita del motore da 2,8 litri, vengono costruiti anche 2 o 3 esemplari sui quali viene montato il precedente motore da 2 litri e mezzo.\nLe caratteristiche di questo modello ricalcano ovviamente quelle della 3C GT Coup\u00e9, fatta eccezione per la misura del passo (da 252 a 260 cm), la lunghezza (da 450 a 453 cm), l'altezza (6,5 cm in pi\u00f9), il peso (60 kg in pi\u00f9) e, com'\u00e8 ovvio, la maggiore portata.\nAnche le prestazioni sono sostanzialmente le stesse (ad esempio, la velocit\u00e0 massima \u00e8, nel caso della 2800, di 191 Km/orari per la \"2+2\" invece dei 194 della \"2 posti secchi\").\nLa differenza di prezzo di vendita in Italia tra la GTL e la \"2 posti\" \u00e8 tutto sommato modesta: appena 115.000 Lire.\nGli esemplari con la motorizzazione pi\u00f9 piccola vedono la luce nel 1963, mentre le 2.8 litri vengono costruite fino al 1965 ma appaiono nei listini, per l'esaurimento delle scorte, fino al settembre 1968.\nI prezzi delle Flaminia GT Coup\u00e9.\nLa dinamica dei prezzi di listino in Italia delle Flaminia GT Touring ha lo stesso andamento delle sorelle berlina e coup\u00e9, nel senso che, durante tutto il periodo di commercializzazione, non subisce variazioni particolarmente significative, anche perch\u00e9 il tasso di inflazione \u00e8, in quel periodo, estremamente modesto.\nAnche se la macchina \u00e8 meno lussuosa rispetto alla Lancia Flaminia Coup\u00e9 Pininfarina, la GT Touring, grazie al fatto di rivolgersi ad una clientela forse pi\u00f9 sofisticata e che ama quel pizzico di sportivit\u00e0 in pi\u00f9 che la GT offre, pu\u00f2 essere venduta ad un prezzo lievemente superiore: in ogni caso il divario non supera mai, nel periodo (grosso modo un decennio) in cui le Flaminia \"derivate\" sono state commercializzate in Italia, le 200.000 Lire (5,6%).\nIn concreto, le GT (Coup\u00e9 e Convertibile, indifferentemente) vengono proposte, al momento del lancio sul mercato (gennaio 1959), a 3.200.000 Lire: diventano 3.320.000 nel febbraio 1962 (quando escono le versioni 3C a tre carburatori), lievitano a 3.435.000 dal settembre 1962 per ribassare, nel giugno 1964, a 3.335.000 Lire.\nLe versioni 2.8, che appaiono nei listini a partire dall'ottobre del 1963, costano 200.000 Lire in pi\u00f9 rispetto alle 2.5, ovvero 3.635.000 (che scendono a 3.535.000 nel giugno 1964).\nLa Coup\u00e9 2+2, che appare nei listini nella sola versione con motore 2.8, \u00e8 naturalmente pi\u00f9 costosa (115.000 Lire in pi\u00f9 della corrispondente coup\u00e9 2 posti, ovvero 3.750.000 Lire, dal momento del lancio - ottobre 1953 - al maggio 1964, che diventano 3.650.000 dal giugno 1964 fino al termine del periodo di commercializzazione, l'ottobre del 1968).\nLe prove su strada della Flaminia GT Coup\u00e9.\nNegli anni 5 testate si sono occupate di sottoporre a test la Flaminia Touring: cronologicamente, hanno provato su strada una Coup\u00e9 GT Touring, Quattroruote nel 1959, Sports Cars Illustrated nel 1960, la Rivista Lancia ed Autorama nel 1962, ancora Quattroruote nel 1963, Car &amp; Driver (nuovo nome di \"Sports Cars Illustrated\") nel 1964; Ruoteclassiche ha sottoposto a prova nel 1996 una Flaminia GT Convertibile con 35 anni di vita.\nSono le primissime impressioni di guida della Coup\u00e9 Touring prima serie, appena immessa sul mercato: vengono pubblicate a pagina 57 del numero 4 dell'aprile 1959.\nAl termine del breve giro di prova, viene giudicata positivamente per ci\u00f2 che concerne l'abitabilit\u00e0 (ovviamente per 2 persone), la visibilit\u00e0, il comfort, l'efficienza dei freni a disco (che resistono bene al fading, cio\u00e8 all'affaticamento, anche se possono talvolta portare al bloccaggio delle ruote). Meno entusiasmanti la tenuta di strada (sovrasterzo eccessivo) e la impossibilit\u00e0 di effettuare il cosiddetto \"punta e tacco\".\nI rilevamenti, effettuati un po' approssimativamente, parlano di 34 secondi necessari per percorrere un chilometro con partenza da fermo, mentre per l'accelerazione vengono riferiti i dati seguenti:&lt;br&gt;\nda fermo a 80 km/h: 7,8\u201d&lt;br&gt;\nda fermo a 100 km/h: 11,4\u201d&lt;br&gt;\nda fermo a 120 km/h: 16\u201d&lt;br&gt;\nda fermo a 140 km/h: 23\u201d&lt;br&gt;\nda fermo a 160 km/h: 33\u201d\nPoich\u00e9 per\u00f2 le velocit\u00e0 sono quelle indicate dal tachimetro, che \u00e8 facile presumere un po' ottimista, i dati vanno presi, come si dice, con beneficio di inventario.\nIn realt\u00e0 la rivista, pubblicata negli USA, si limita ad illustrare le caratteristiche della vettura, una GT Coup\u00e9 prima serie, e a riprodurre un grafico riguardante i dati di accelerazione misurati, che sono assai meno positivi rispetto a quelli rilevati, seppur approssimativamente, da Quattroruote.\nSecondo Sports Cars Illustrated, abbiamo infatti:&lt;br&gt; \naccelerazione, da fermo a 80 km/h: 8,5\"&lt;br&gt;\naccelerazione, da fermo a 97 km/h: 13.8\"&lt;br&gt;\naccelerazione, da fermo a 113 km/h: 17\"&lt;br&gt;\naccelerazione, da fermo a 129 km/h: 22\"&lt;br&gt;\naccelerazione, da fermo, 1/4 di miglio: 19,3\"&lt;br&gt;\nLa rivista segnala anche di aver raggiunto una velocit\u00e0 massima di 106 miglia orarie, pari a poco pi\u00f9 di 170 km/h, un bel po' al di sotto del valore dichiarato dalla Lancia, che \u00e8 di 180 km/h; \u00e8 da presumere che questi risultati non eccellenti dipendano dal fatto che la vettura aveva percorso pochi chilometri dopo l'uscita dalla fabbrica e non aveva ancora concluso del tutto la fase di rodaggio.\nIl belga Paul Fr\u00e8re, noto corridore e giornalista degli anni cinquanta-sessanta, viene invitato dalla Lancia a provare la nuova Flaminia GT a 3 carburatori ed a riferirne le impressioni. Il rendiconto di questo test \u00e8 pubblicato sulla rivista Lancia numero 7 edito nella primavera del 1962, pochi mesi dopo il lancio.\nSecondo Fr\u00e8re, la GT 3C dispone di un motore elastico, che consente di marciare e riprendere in quarta marcia (che \u00e8 in presa diretta) gi\u00e0 a partire da un regime di rotazione di appena 1000 giri al minuto (33 km/h in quarta marcia) e che non crea il minimo problema nel traffico cittadino, anche se naturalmente esprime il meglio di s\u00e9 quando si raggiunge e si supera la soglia dei 3500 giri (100 km/h).\nPoich\u00e9 il primo giorno di test \u00e8 disturbato dalla pioggia, Fr\u00e8re pu\u00f2 annotare che la tenuta di strada \u00e8 ottima anche sul bagnato, mentre osserva che i freni, che pure sono perfetti sull'asciutto, sul bagnato possono facilmente produrre il bloccaggio delle ruote, specie sull'anteriore. Un appunto riguarda anche la scarsa velocit\u00e0 dei tergicristalli, che, secondo il giornalista, dovrebbe poter essere graduata ed incrementata quando la pioggia \u00e8 pi\u00f9 battente.\nQuesti i dati rilevati:&lt;br&gt;\naccelerazione, da fermo a 100 km/h: 11\u201d&lt;br&gt;\naccelerazione, da fermo a 160 km/h: 32,2\" (sul bagnato) e 30,4\" (sull'asciutto)&lt;br&gt;\nchilometro da fermo: 32,2\" (sul bagnato) e 31,6\" (sull'asciutto)&lt;br&gt;\nvelocit\u00e0 massima: km/h 187&lt;br&gt;\nconsumo misurato durante la prova: litri 17 ogni 100 km (con andatura vivace-sportiveggiante e con traffico cittadino intenso).\nLa rivista specializzata \u00abAutorama\u00bb, che all'epoca \u00e8 abbastanza diffusa in Italia, pubblica nel fascicolo di ottobre del 1962 il resoconto di una prova effettuata su un percorso di circa 1000 km con una Flaminia 3C Coup\u00e9.\nIn estrema sintesi, questi i giudizi espressi: accesso al posto di guida e posizione di guida ottimi, finitura abitacolo un po' spartana, mancanza ripiano portaoggetti, braccioli portiere non correttamente posizionati, visibilit\u00e0 buona, leva cambio in posizione un po' troppo arretrata e vicina alle gambe del pilota, sterzo preciso e senza reazioni ma un po' troppo pesante alle basse andature, ottima la tenuta di strada, efficienti ed indenni da critiche i freni, elasticit\u00e0 di marcia notevole.\nI dati rilevati sono i seguenti:&lt;br&gt;\naccelerazione, da fermo a 100 km/h, 11\"&lt;br&gt;\naccelerazione, da fermo a 160 km/h, 32,1\"&lt;br&gt;\nchilometro da fermo: 32,2\"&lt;br&gt;\nvelocit\u00e0 massima: sfiorati i 190 km/h&lt;br&gt;\nconsumo: sul percorso di prova (Montecarlo, Ponte San Luigi, Ventimiglia, Colle di Tenda, Torino, tutto su strada statale, pi\u00f9 il tratto finale Torino-Milano autostradale) compiuto in poco pi\u00f9 di 4 ore, il consumo \u00e8 stato di 18 litri ogni 100 km, malgrado l'uso costante delle marce basse e le strade di montagna e rivierasche.\nNel suo fascicolo numero 92 dell'agosto 1963, \u00abQuattroruote\u00bb pubblica la prova su strada completa di una Flaminia 3C GT Coup\u00e9; secondo la rivista, gli aspetti pi\u00f9 positivi sono: l'abitabilit\u00e0 (specialmente in altezza), la capacit\u00e0 di trasporto bagagli, la dotazione della strumentazione, la tenuta di strada e la stabilit\u00e0, la elasticit\u00e0 di marcia, la manovrabilit\u00e0 del cambio, la frenata. Le critiche riguardano invece: il grado di finitura (non all'altezza della tradizionale accuratezza Lancia), la mancanza di una maniglia di appiglio per il passeggero, la visibilit\u00e0 in avanti, la scarsit\u00e0 di accessori, qualche slittamento di troppo della frizione.\nQuesti i dati rilevati:&lt;br&gt;\nvelocit\u00e0 massima (media di due passaggi: km/h 203,741&lt;br&gt;\naccelerazione, da fermo a 60 Km/h: 4,8\"&lt;br&gt;\naccelerazione, da fermo a 80 km/h: 7,6\"&lt;br&gt;\naccelerazione, da fermo a 100 km/h: 11,2\"&lt;br&gt;\naccelerazione, da fermo a 120 km/h: 16,1\"&lt;br&gt;\naccelerazione, da fermo a 140 km/h: 22,8\"&lt;br&gt;\naccelerazione, da fermo a 160 km/h: 33,2\"&lt;br&gt;\nchilometro da fermo: 32,7\"&lt;br&gt;\nripresa, in IV marcia, da 30 a 60 km/h: 8,8\"&lt;br&gt;\nripresa, in IV marcia, da 30 a 100 km/h: 23,4\"&lt;br&gt;\nripresa, in IV marcia, da 30 a 140 km/h: 38,8\"&lt;br&gt;\nconsumo, in IV marcia, a 60 km/h: 7,85 litri per 100 km (12,7 km con un litro)&lt;br&gt;\nconsumo, in IV marcia, a 100 km/h: 11,85 litri per 100 km (8,4 km con un litro)&lt;br&gt;\nconsumo, in IV marcia, a 140 km/h: 14,25 litri per 100 km (7 km con un litro)\nspazio di frenata: a 100 all'ora, in 57,7 metri.\nNel 1964 la testata nordamericana Car &amp; Driver (nuova denominazione di Sports Cars Illustrated) prova una 3C GT Coup\u00e9 con il motore da 2,8 litri.\nOltre ai dati rilevati, viene pubblicata una vera e propria pagella, con le votazioni graduate da 0 a 10, in cui risaltano le insufficienze nel funzionamento dei tergircristalli, dello sbrinatore, del riscaldatore, la difficolt\u00e0 di accessibilit\u00e0 alle componenti meccaniche, la scarsa efficacia dei paraurti. Per il resto sono tutte sufficienze, anche se le votazioni meno eclatanti riguardano la rumorosit\u00e0, la visibilit\u00e0 e lo sforzo al pedale del freno, ritenuto eccessivo. Il massimo dei voti, o quasi, viene dato alla resistenza dei freni, alla precisione dello sterzo, allo scarso rollio, alla tenuta di strada e alla stabilit\u00e0, al comfort di marcia, alle qualit\u00e0 dei materiali, alle finiture interne e alla ampiezza del bagagliaio.\nQuesti i dati rilevati:&lt;br&gt;\nvelocit\u00e0 massima: 201 km/h circa&lt;br&gt;\naccelerazione, da fermo a 65 km/h: 5,8\"&lt;br&gt;\naccelerazione, da fermo a 80 km/h: 8,2\"&lt;br&gt;\naccelerazione, da fermo a 97 km/h: 10,8\"&lt;br&gt;\naccelerazione, da fermo a 113 km/h: 14,4\"&lt;br&gt;\naccelerazione, da fermo a 129 km/h: 18,3\"&lt;br&gt;\naccelerazione, da fermo a 145 km/h: 23\"&lt;br&gt;\naccelerazione, da fermo a 160 km/h: 29,5\"&lt;br&gt;\naccelerazione, da fermo, 1/4 di miglio: 17,7\""}
{"id": "5254019", "revid": "1305772", "url": "https://it.wikipedia.org/wiki?curid=5254019", "title": "Jawaharlal Nehru Stadium", "text": ""}
{"id": "5254020", "revid": "277118", "url": "https://it.wikipedia.org/wiki?curid=5254020", "title": "Gradle", "text": "Gradle \u00e8 un sistema open source per l'automazione dello sviluppo fondato sulle idee di Apache Ant e Apache Maven, che introduce un domain-specific language (DSL) basato su Groovy, al posto della modalit\u00e0 XML usata da Apache Maven per dichiarare la configurazione del progetto. Gli script Gradle possono essere eseguiti direttamente, in contrasto con le definizioni dei progetti Apache Maven (pom.xml).\nAl contrario di Apache Maven, che definisce il ciclo di vita di un processo, e di Apache Ant, dove l'ordine dei compiti (detti target) \u00e8 determinato dalle dipendenze (depends on), Gradle utilizza un grafo aciclico diretto (DAG) per determinare l'ordine in cui i processi possono essere eseguiti.\nGradle \u00e8 stato progettato per sviluppi multi-progetto che possono crescere fino a divenire abbastanza grandi e supporta sviluppi incrementali determinando in modo intelligente quali parti del \"build tree\" sono aggiornate (\"up-to-date\"), in modo che tutti i processi che dipendono solo da quelle parti non avranno bisogno di essere ri-eseguiti; cos\u00ec facendo, il software riduce significativamente il tempo di costruzione del progetto, in quanto, durante il nuovo tentativo di costruzione, verranno eseguite solo le attivit\u00e0 il cui codice \u00e8 effettivamente stato alterato a partire dall'ultima costruzione completata. Gradle supporta anche la costruzione del progetto per processi concorrenti, il che consente di svolgere alcuni compiti durante la costruzione (ad esempio, i test automatizzati attraverso gli unit test), eseguiti in parallelo su pi\u00f9 core della medesima CPU, su pi\u00f9 CPU o su pi\u00f9 computer.\nI plugin iniziali sono concentrati soprattutto sullo sviluppo e implementazione di Java, Groovy, Scala e C++, ma l'intenzione \u00e8 quella di estendere il progetto anche ad altri linguaggi.\nStoria.\nIl programma \u00e8 stato ideato e realizzato inizialmente da Hans Dockter, che \u00e8 il fondatore della compagnia Gradle. Il codice sorgente viene condiviso tramite il software di controllo di versione distribuito Git su GitHub.\nNel corso del 2013, Google ha scelto Gradle come sistema di costruzione automatizzato per il progetto Android.\nAspetti tecnici.\nIl software conserva alcuni punti di forza di Apache Maven:\nGradle offre i seguenti vantaggi:\nLo strumento permette di costruire, senza sforzo, progetti scritti in linguaggi di programmazione diversi da Java. La migrazione di un progetto da Apache Maven a Gradle \u00e8 molto facile, se il progetto di partenza soddisfa le convenzioni proposte da Apache Maven.\nProprio come avviene con Apache Maven, la struttura di Gradle \u00e8 costituita da un nucleo astratto e da una serie di plugin che ne espandono le funzionalit\u00e0. Anche la costruzione dei progetti Java avviene per mezzo di un plugin. Gradle include alcuni plugin ufficiali che consentono la costruzione di progetti Java, Groovy, Scala e C++; inoltre \u00e8 supportata la costruzione degli Java Enterprise Archive (gli archivi WAR ed EAR). Altri plug-in consentono di monitorare la qualit\u00e0 del software (ad esempio, invocano l'analisi del codice sorgente da parte del motore di FindBugs, di SonarQube, di PMD o di Checkstyle), ricorrendo all'esecuzione di controlli automatici ed alla produzione di report corrispondenti all'attivit\u00e0 di costruzione.\nIl processo di costruzione di Gradle si suddivide in due fasi principali, che vengono sempre eseguite: la configurazione e l'esecuzione. Durante il ciclo di configurazione, vengono delineati i passi dell'intera costruzione per generare il grafico di dipendenza (DAG) che contiene la sequenza di tutte le fasi da eseguire. La seconda fase consiste nell'attraversamento delle attivit\u00e0 precedentemente rilevate. Sia la configurazione che la realizzazione della build avvengono per mezzo di istruzioni accessibili all'utente attraverso un'interfaccia di programmazione aperta e documentata.\nGradle utilizza tre file principali per personalizzare la costruzione:\nEsistono plugin Gradle per molti ambienti di sviluppo integrati (IDE); tra questi sono compresi i pi\u00f9 popolari: NetBeans, IntelliJ IDEA e Eclipse.\nI repository Apache Maven e Apache Ivy sono supportati da Gradle.\nDocumentazione.\nLa documentazione di Gradle (i tutorial, il manuale e la documentazione API), che introduce il principiante alla tecnologia Gradle, \u00e8 reperibile online dal sito ufficiale del prodotto. La documentazione \u00e8 tuttavia inclusa nel pacchetto di download, posizionata al percorso \".\\docs\".\nProgetto Java esemplificativo.\nSi consideri il caso in cui la struttura della cartella Maven viene usata per contenere il codice sorgente Java e le risorse. Queste cartelle sono: \"src/main/java\", \"src/main/resources\", \"src/test/java\" e \"src/test/resources\".\nbuild.gradle\napply plugin: 'java'\nEseguendo \"gradle build\", il risultato sar\u00e0\n&gt; gradle build\nBUILD SUCCESSFUL\nIl plugin Java emula come attivit\u00e0 la maggior parte dei cicli di vita previsti da Maven all'interno del grafo aciclico diretto delle dipendenze per gli ingressi e per le uscite di ciascuna attivit\u00e0. In questo caso elementare, l'attivit\u00e0 build dipende da ci\u00f2 che viene restituito dalle attivit\u00e0 check e assemble. Allo stesso modo, check dipende da test e assemble dipende da jar.\nPer i progetti che non seguono le convenzioni proposte da Maven, Gradle consente di configurare la struttura della cartella. L'esempio che segue supporterebbe un progetto contenente file sorgenti in \"src/java\", piuttosto che in \"src/main/java\" (come da convenzione esclusiva di Maven).\nbuild.gradle\napply plugin: 'java'\nsourceSets.main.java.srcDirs = ['src/java']\nMigrazione Ant esemplificativa.\nGradle si integra strettamente con Ant e tratta anche i file build di Ant come script che possono essere importati direttamente durante la costruzione. L'esempio che segue mostra un semplice costrutto Ant, incorporato come fosse un'attivit\u00e0 di Gradle\nbuild.xml\n&lt;project&gt;\n &lt;target name=\"ant.target\"&gt;\n &lt;echo message=\"Running ant.target!\"/&gt;\n &lt;/target&gt;\n&lt;/project&gt;\nbuild.gradle\nant.importBuild 'build.xml'\nEseguendo gradle ant.target, il risultato sar\u00e0\n&gt; gradle ant.target\n[ant:echo] Running ant.target!\nBUILD SUCCESSFUL\nAttivit\u00e0 (Task).\nUn concetto chiave di Gradle \u00e8 quello delle attivit\u00e0 (task).\nAttivit\u00e0 predefinite.\nGradle ha diverse attivit\u00e0 incorporate per via predefinita; per visionarle si ricorre all'esecuzione del comando sotto indicato:\ngradle -q tasks\nIl risultato del comando \u00e8:\nhello-world $gradle -q tasks\nAll tasks runnable from root project\nHelp tasks\ndependencies - Displays the dependencies of root project 'hello-world'.\nhelp - Displays a help message\nprojects - Displays the sub-projects of root project 'hello-world'.\nproperties - Displays the properties of root project 'hello-world'.\ntasks - Displays the tasks runnable from root project 'hello-world' \n(some of the displayed tasks may belong to subprojects).\nOther tasks\nhelloWorld\nTo see all tasks and more detail, run with --all.\ndove in \"Other tasks\" sono elencate le attivit\u00e0 definite dall'utente.\nCronologia delle distribuzioni.\nLe versioni precedenti possono essere recuperate dalla pagina di download di Gradle.\nGradle 2.3 aggiunge alcune funzionalit\u00e0 alla gestione delle dipendenze ed al supporto degli IDE ed apporta miglioramenti ad alcuni plugin incorporati. A partire da questa versione \u00e8 possibile utilizzare l'Artifact Query API per accedere ai metadati artefatti ivy.xml e pom.xml, usati da Gradle per risolvere le dipendenze. Ci\u00f2 consente di generare un repository offline e di ispezionare i file per metadati personalizzati."}
{"id": "5254023", "revid": "1543377", "url": "https://it.wikipedia.org/wiki?curid=5254023", "title": "Mario Bacher", "text": "Carriera.\nUno dei principali traguardi di Mario Bacher \u00e8 stato quello raggiunto durante i X Giochi olimpici invernali tenuti in Francia, dove ha partecipato come sciatore di fondo piazzandosi 12\u00ba nella gara sui 50 km, 1\u00ba tra gli sciatori italiani. Partecipa ai Campionati mondiali di sci nordico 1966 in Norvegia e ai Campionati mondiali di sci nordico 1970 in Cecoslovacchia. Si \u00e8 inoltre aggiudicato il terzo posto (a pari merito con Lino Jordan e Franco Ceroni) nel Trofeo Mezzalama e arrivando a vincere la Coppa Italia nel 1972.\nSia nel 1966 che nel 1968 si \u00e8 classificato secondo nel Campionato italiano di sci di fondo maschile (su un percorso di 50 km nel primo caso, di 30 km nel secondo).\nNel 1962 vince la medaglia d'argento al campionato italiano di combinata nordica alle spalle di Enzo Perin.\nPer molti anni \u00e8 stato allenatore della squadra nazionale, istruttore nazionale di sci di fondo nonch\u00e9 uno dei fondatori della scuola italiana di sci nordico.\nBacher \u00e8 deceduto all'et\u00e0 di 73 anni il 16 luglio del 2014, dopo aver trascorso gli ultimi anni della sua vita ad aiutare il figlio Marco (rimasto vittima di un grave incidente fuori dalla loro casa, e che lo ha fatto cadere in un grave stato comatoso). Nel settembre dello stesso anno, il consiglio provinciale della FISI VCO (in comune accordo con l'amministrazione del comune di Formazza e la famiglia dello sciatore) ha deciso di istituire un nuovo trofeo dedicato allo stesso Bacher."}
{"id": "5254030", "revid": "287204", "url": "https://it.wikipedia.org/wiki?curid=5254030", "title": "Lancia Flaminia Coup\u00e9 Pininfarina", "text": "La Flaminia Coup\u00e9 Pininfarina \u00e8 una delle versioni della Lancia Flaminia, prodotta dal 1959 al 1967, anche se rimasta in catalogo della casa automobilistica fino al 1970.\nIl contesto.\nAl XXXIX Salone dell'automobile di Torino (30 ottobre-10 novembre 1957) la Pininfarina espone l'ultimo esemplare della serie delle \"Florida\", serie inaugurata due anni prima, nel 1955, su telai Lancia Aurelia.\nSi tratta di un'auto avente le sembianze di una coup\u00e9, imponente nelle dimensioni, con una originale formula costruttiva della carrozzeria: ha 4 porte, ma le due posteriori, piuttosto piccole, sono rese praticamente invisibili dall'assenza delle maniglie esterne di apertura (le piccole portiere si possono aprire soltanto dall'interno).\nA differenza di altre fuoriserie, questo esemplare unico \u00e8 destinato ad assumere un valore particolare in quanto prefigura quella che, di li a un anno, costituir\u00e0 la lussuosa versione coup\u00e9 della Flaminia.\nDifficile risalire alle origini \"meccaniche\" della Florida II: secondo taluni, sarebbe stata realizzata partendo da un pianale Aurelia del tipo B56S (con motore da 2,3 litri), probabilmente costruito nel 1956 e giacente in fabbrica inutilizzato, secondo altri, invece, si tratterrebbe di uno chassis Flaminia contraddistinto dalla sigla 813.50 (813 \u00e8 il numero distintivo delle Flaminia berlina) e numerato 0001.\nDa notare che, all'epoca, sulle riviste italiane specializzate pi\u00f9 quotate) la vettura era presentata come derivata dalla Flaminia e non dall'Aurelia.\nAl di la dell'interesse che gli storici possono attribuire alla soluzione di questo dilemma, resta il fatto, indubbio, che dalla Florida II trae origine la Flaminia coup\u00e9.\nUna o due Florida (secondo le diverse fonti, probabilmente la Florida-Aurelia con guida a sinistra telaio 1006 e/o la Florida II di cui stiamo parlando) sono state per anni le vetture personali di Pininfarina (che all'epoca si chiamava ancora Battista Farina detto Pinin).\nLa Flaminia Coup\u00e9 prima serie.\nLa Flaminia coup\u00e9 Pininfarina nasce ufficialmente al XV Salone dell'automobile di Torino (5-16 novembre 1958), dove esattamente dodici mesi prima era stata esposta la sua progenitrice, la Florida II.\nLe linee generali di questa coup\u00e9, che si affianca alla berlina in compagnia delle sorelle pi\u00f9 sportive realizzate da Touring e da Zagato, ricalcano quelle della Florida, anche se qui sono state abolite le due piccole porte posteriori e maggiori sono i punti in comune con la Flaminia berlina (calandra abbassata, diverso taglio dei parafanghi posteriori, che qui sono molto meno inclinati, aggiunta rostri ai paraurti).\nRispetto alla berlina, per\u00f2, si nota, al di la dell'ovvia riduzione dell'ingombro longitudinale e dell'assenza delle porte posteriori, l'abbandono del parabrezza avvolgente all'americana e la parte posteriore meno massiccia nella quale il padiglione si raccorda in modo leggermente diverso.\nLa coup\u00e9 viene realizzata su un pianale con passo accorciato rispetto a quello della berlina (cm 275 contro 287) mentre il motore eroga una potenza decisamente maggiore (119 cv anzich\u00e9 102) che la spinge fino a 170 Km. orari, un limite raggiunto da poche \u201cquattro posti\u201d sue contemporanee. Grazie al peso minore, anche accelerazione e ripresa risultano decisamente pi\u00f9 brillanti.\nSotto il profilo meccanico, apprezzabile il fatto che, dopo i primissimi esemplari, la Coup\u00e9 Pininfarina, al pari delle sorelle pi\u00f9 sportive di Touring e Zagato, venga dotata di freni a disco: in definitiva, pochissime saranno le Flaminia coup\u00e9 a viaggiare con i tradizionali freni a tamburo.\nLa produzione era quasi artigianale: Pininfarina era pronta ad allestire questa quasi-fuoriserie, in caso di richiesta da parte dei clienti, con tinte o accessori fuori catalogo.\nVa subito detto che questa affascinante coup\u00e9 - da molti giudicata uno dei capolavori del maestro Pinin - pare avere tutte le carte in regola per affermarsi sul mercato: e cos\u00ec sar\u00e0, tanto \u00e8 vero che, tra tutte le Flaminia, sar\u00e0 quella che riscuoter\u00e0 il maggior successo e, malgrado il prezzo non indifferente (3.100.000 Lire), verr\u00e0 costruita, nelle sue tre serie, in 5284 esemplari complessivi, un buon 30% in pi\u00f9 rispetto alle berlina.\nLa prima serie della Flaminia coup\u00e9 inizia la sua vita nel gennaio-febbraio del 1959 e gi\u00e0 al Salone di Ginevra di inizio marzo viene esposta con i freni a disco sulle 4 ruote, anche se questa particolarit\u00e0 tecnica viene offerta, al pari di altri optionals, dietro pagamento di un supplemento di prezzo di 60.000 Lire.\nAlla fine del 1959, grosso modo in concomitanza con il tradizionale appuntamento torinese del salone, vengono offerti, di serie o con sovrapprezzo, il cruscotto rivestito in mogano, gli alzacristalli a comando elettrico (mediante pulsante dal posto di guida), il volante in legno e la selleria in pelle.\nNel 1960 anche la coup\u00e9, come la berlina e le altre sorelle sportive, deve adeguare la fanaleria alle nuove norme del codice della strada; nell'estate di quello stesso anno viene modificata la timoneria dello sterzo, dove viene inserito un ammortizzatore idraulico telescopico destinato ad assorbire anche i piccoli contraccolpi che nascono dai movimenti verticali di sospensione delle ruote e dunque a ridurre le reazioni degli scuotimenti al volante. Una curiosit\u00e0: i possessori di Flaminia non ancora dotate di questa miglioria, possono ottenerla dietro pagamento di una somma di 20.000 Lire.\nNel novembre 1960, al XVII Salone dell'automobile di Torino, viene esposta una Flaminia coup\u00e9 con il condizionatore d'aria: \u00e8 il primo esperimento del genere messo in opera su una vettura italiana di serie.\nL'impianto, costruito dalla ditta I.P.R.A. di Torino, \u00e8 composto da un compressore con comando termostatico del relativo innesto a frizione elettromagnetica, da un condensatore montato davanti al radiatore e da un apparecchio sotto il cruscotto (contenente l'evaporatore, una valvola di espansione, un serbatoio filtro e un ventilatore). La temperatura dell'aria all'interno dell'abitacolo \u00e8 regolabile mediante termostato.. Non \u00e8 dato sapere se questo utile accessorio sia poi stato effettivamente montato, dal 1961, su qualche esemplare.\nAltri aggiornamenti nel 1961: aggiunte le luci di retromarcia e modificata la trasmissione, dove l'albero non \u00e8 pi\u00f9 sdoppiato ma unico. Anche se la Flaminia coup\u00e9 si colloca in una fascia di mercato dove gli aspetti che contano maggiormente sono il comfort, le finiture ed il lusso, le buone prestazioni conferitele dal motore e dalla tenuta di strada fanno s\u00ec che alcuni esemplari, in mano a privati talvolta assistiti dalla Casa, si cimentino nelle competizioni, con risultati anche di rilievo.\nQuesto, per la verit\u00e0, accade soprattutto con la seconda serie, la 3B, che esce nel settembre del 1962 e che naturalmente pone fine alla vita della prima serie.\nLa Flaminia Coup\u00e9 3B.\nRavvisando la necessit\u00e0 di aumentare le prestazioni dell'intera gamma Flaminia per meglio adeguare questo modello alle mutate esigenze della circolazione, dopo aver potenziato la berlina nell'ottobre 1961 e le Gran Turismo e Sport nel gennaio 1962, sul finire dell'estate di quell'anno, la Lancia presenta la nuova Coup\u00e9 pi\u00f9 veloce e scattante, dotando il motore di un nuovo carburatore a triplo corpo - per la prima volta montato in serie su una vettura da turismo - studiato appositamente per meglio alimentare un motore avente l'inconsueto ordine di accensione del 6 cilindri V Lancia.\nLa soluzione adottata \u00e8 pi\u00f9 semplice rispetto a quella dei tre carburatori doppio corpo di cui sono state dotate le versioni GT e Sport, in quanto, nel caso della Coup\u00e9, il blocco di tre carburatori monocorpo viene trasformato, o meglio fuso, in un carburatore triplo corpo, un Solex 35 P3-1. Questa soluzione permette significative semplificazioni costruttive (asse farfalla unico, due sole vaschette con galleggianti, un ingombro ridotto) e consente una maggiore facilit\u00e0 di messa a punto, grazie ad un'unica vite di regolazione del minimo. Il carburatore (che dunque si pu\u00f2 definire un triplo corpo) poggia su un collettore appositamente progettato con tre condotti di aspirazione verticali sui quali viene montato un unico filtro dell'aria, necessariamente voluminoso. Grazie anche all'aumento del grado di riempimento dei cilindri ed alla riduzione della lunghezza dei condotti di immissione resi pressoch\u00e9 simmetrici, la potenza aumenta da 119 cv (a 5100 giri) a 128 cv (a 5600 giri).\nOltre all'alimentazione, gli altri particolari meccanici che differenziano la nuova serie (che assume la denominazione 3B in contrapposizione con la sigla 3C che distingue le versioni con i tre carburatori doppio corpo) sono: il comando dell'acceleratore modificato, l'impiego di una pompa carburante di nuovo tipo per rendere pi\u00f9 uniforme la erogazione della benzina, l'aumento della portata della pompa dell'acqua per migliorare il raffreddamento, il rinforzo degli organi di trasmissione (volano, supporto anteriore della trasmissione, frizione).\nLa carrozzeria \u00e8 immutata esteriormente (la si riconosce dalla prima serie solo per i piccoli monogrammi \u201c3B\u201d applicati sul cofano motore e sul coperchio del bagagliaio), mentre piccole modifiche interessano il pavimento, il cruscotto ed i tappeti.\nNaturalmente migliorano l'accelerazione e la ripresa, mentre la velocit\u00e0 massima passa da 170 a 178 km orari. Crescono un po' anche il consumo (da 13,5 a 14,3 litri ogni 100 chilometri, misurato secondo le norme CUNA) ed il prezzo (il listino passa da 3.160.000 a 3.240.000 Lire).\nLa 3B con motore da 2 litri e mezzo ha peraltro una vita piuttosto breve (poco pi\u00f9 di un anno), poich\u00e9 nel settembre del 1963 riceve, al pari dell'intera famiglia Flaminia, il motore da 2,8 litri. Da notare tuttavia che, come nel caso della berlina, anche la Coup\u00e9 rimane nei listini nelle due cilindrate (2,5 e 2,8 litri) fino all'ottobre del 1968, probabilmente per esaurire le scorte dei motori.\nAnche la Flaminia 3B Coup\u00e9 partecipa ad alcune competizioni, con risultati talvolta non disprezzabili.\nLa Flaminia Coup\u00e9 3B-2.8.\nAl XLI salone dell'automobile di Francoforte dell'autunno 1963 tutte le Flaminia vengono presentate con un motore la cui cilindrata \u00e8 portata da 2,5 a 2,8 litri (mediante il rialesaggio dei cilindri da 80 a 85 mm) e che, nel caso della Coup\u00e9, raggiunge ora i 140 cv ed \u00e8 pi\u00f9 elastico (la coppia massima sale a 22,5 mkg a 3000 giri), il che conferisce alla Flaminia Coup\u00e9 un sensibile miglioramento nella ripresa (la velocit\u00e0 massima invece sale di pochissimo, da 178 a 181 Km. orari). Piccole modifiche interessano la trasmissione (i rapporti del cambio e quello del ponte sono diversi) ed i freni, dove viene lievemente aumentato il diametro dei dischi.\nLa carrozzeria non subisce variazioni, tanto \u00e8 vero che la nuova 2800 si differenzia dalla sorella minore solo per l'aggiunta della specifica \"2.8\" sulla coda.\nDa osservare che la Flaminia Coup\u00e9, che viene prodotta fino al 1967, \u00e8 ancora disponibile fino all'inizio del 1970, quando tutte le Flaminia spariscono definitivamente dai listini.\nI prezzi delle Flaminia Coup\u00e9.\nLa Coup\u00e9 Pininfarina viene posta in vendita in Italia, sin dall'inizio, ad un prezzo maggiore rispetto a quello della Lancia Flaminia berlina: la cosa \u00e8 comprensibile, sia perch\u00e9 la fascia di mercato in cui si colloca lo consente, sia perch\u00e9 la accurata realizzazione di Pininfarina, quasi artigianale, ha un costo non indifferente. Tutto sommato la maggiorazione di prezzo (che nel corso di un decennio, dal 1959 al 1969-70, osciller\u00e0 dal 5 all'8% circa) \u00e8 abbastanza modesta.\nAl momento del lancio (gennaio 1959) il prezzo della Coup\u00e9 \u00e8 di 3.100.000 Lire (l'equivalente di quasi 8 Fiat Nuova 500) contro i 2.940.000 della berlina (+5,44%) e tale rimane fino all'uscita della serie \"3B\" nel settembre 1962, quando aumenta di 80.000 Lire (3.240.000). La 3B coup\u00e9 2800, che viene immessa sul mercato nel settembre del 1963, viene venduta a 200.000 Lire in pi\u00f9 (3.440.000), prezzo che rimane inalterato fino al novembre 1968. Formalmente, cresce ancora dal gennaio 1969, quando raggiunge il suo massimo (3.580.000 Lire) : in realt\u00e0 il prezzo \u00e8 sostanzialmente invariato in quanto nel nuovo listino \u00e8 inclusa l'Imposta Generale sulle Entrate (I.G.E.) nella misura del 4%, che in precedenza veniva pagata a parte. Questo sar\u00e0 comunque l'ultimo prezzo, che sar\u00e0 praticato fino al febbraio 1970, ultimo mese di commercializzazione.\nLe prove su strada della Flaminia Coup\u00e9.\nNel corso degli anni, due testate hanno effettuato test di guida, le cosiddette \"prove su strada\", di vetture Flaminia coup\u00e9, mentre una terza rivista si \u00e8 invece limitata a riportare una piccola relazione (allora definita con l'espressione \"impressioni di guida\") dopo aver effettuato un breve viaggio-test.\nIn tutti e tre i casi, comunque, ad essere sottoposta ai test \u00e8 stata una Flaminia Coup\u00e9 della prima serie, con motore da 2,5 litri e alimentazione ad 1 carburatore doppio corpo.\nIn ordine di tempo, la prima rivista a pubblicare le sue \"impressioni di guida\" \u00e8 il settimanale \"L'Automobile\" edito dall'Automobile Club d'Italia, che ne riferisce ai lettori sul numero 36 del 6 settembre 1959; non effettua alcun rilevamento e si limita a citare gli aspetti positivi, quali l'elasticit\u00e0 di marcia, la manovrabilit\u00e0 del cambio, l'ottima visibilit\u00e0 anteriore, la maneggevolezza dello sterzo.\nLa rivista inglese effettua il test nel 1960 percorrendo circa 1700 km. e conclude la relazione sottolineando che la vettura ha un prezzo elevato, sia nel paese d'origine che soprattutto in Inghilterra (dove sfiora le 4000 Lire Sterline) ma conferma che si tratta di un prodotto degno del nome del marchio, ben costruito, dotato di un elevato livello di finitura e di un comportamento su strada impeccabile e tale da rendere gratificante guidarla.\nQuesti i dati rilevati:\nNel fascicolo numero 107 del giugno 1997, la rivista \"Ruoteclassiche\" pubblica il resoconto di una breve prova su strada effettuata con una Flaminia Coup\u00e9 della prima serie (1959-1962).\nMalgrado i tre decenni di vita, questa Flaminia si comporta ancora egregiamente, come risulta dall'elenco dei dati rilevati, che sono:"}
{"id": "5254032", "revid": "198277", "url": "https://it.wikipedia.org/wiki?curid=5254032", "title": "Ducati 750 Sport", "text": "La Ducati 750 Sport \u00e8 una motocicletta di tipo stradale costruita dalla casa italiana Ducati, in produzione dal 1972 al 1974.\nIl contesto.\nLa Ducati 750 GT, presentata al Salone di Parigi del 1970, era stata accolta tiepidamente dal mercato. La spartana dotazione di accessori e finiture, soprattutto se confrontata alle realizzazioni nipponiche del tempo, aveva messo in ombra le eccellenti doti del motore e della ciclistica. Anche la tradizionale clientela Ducati, di prevalente impronta sportiva, rimase piuttosto perplessa nei confronti di un modello a dichiarata vocazione turistica.\nNel contempo l'ingegner Taglioni stava preparando la versione sportiva del bicilindrico, dotata di distribuzione desmodromica. Tuttavia, l'avanzata fase prototipale era ancora lontana dalla possibilit\u00e0 di immediata o rapida industrializzazione di un nuovo modello.\nPer porre rimedio al fiacco andamento di vendite della \"750 GT\", nell'autunno 1971 la direzione Ducati decise di realizzare la versione \"750 Sport\", un modello di transizione che potesse soddisfare le aspettative dei clienti tradizionali, in attesa del nuovo modello, la cui evoluzione procedeva a ritmo serrato.\nGli esemplari pre-serie e i prototipi da competizione.\nTra il novembre 1971 e il successivo gennaio vennero approntati una decina di prototipi-laboratorio, tutti centrati sul mantenimento sostanziale del gruppo telaio-propulsore \"GT\", sui quali furono sperimentate varie soluzioni di ciclistica, attentamente valutate su strada e pista da Bruno Spaggiari e Franco Farn\u00e9.\nAl Salone delle Vacanze di Torino, nel febbraio 1972, la Ducati present\u00f2 ufficialmente la \"750 Sport\", esponendo due esemplari pre-serie caratterizzati da diverse soluzioni tecniche ed estetiche. Ai visitatori veniva richiesto di esprimere una preferenza circa la colorazione da adottare per la produzione in serie.\nUna versione, improntata all'eleganza, era verniciata in nero lucido, con fregi e telaio bianchi, abbellita da leziosi silenziatori curvilinei Conti, strumentazione Nippodenso e freni a disco singoli alle due ruote. L'altra versione, pi\u00f9 sportiveggiante, mostrava una colorazione arancione con fregi e telaio neri, marmitte rettilinee, strumentazione Veglia-Borletti e l'aggiuta del secondo disco all'anteriore, sempre con pinze Lockheed-Scarab. Entrambe le versioni erano dotate di un filante cupolino a semicarena. Nell'occasione fu annunciato l'inizio delle consegne per il mese di maggio al prezzo indicativo di 1.200.000 lire. I visitatori del salone, a larga maggioranza, scelsero la colorazione arancione, all'epoca di gran moda, che sottolineava la vocazione sportiva auspicata dagli appassionati della marca.\nA poche settimane dall'inizio delle consegne, il 23 aprile, due prototipi Ducati 750 dotati di distribuzione desmodromica e pilotati da Paul Smart e Bruno Spaggiari conquistano il primo e secondo posto alla prestigiosa edizione inaugurale della 200 miglia di Imola. cos\u00ec estendendo anche al settore delle maximoto la fama sportiva della Ducati, fino ad allora limitata alle piccole cilindrate.\nL'inattesa vittoria, naturalmente, offri il destro ai pubblicitari per imbastirvi la campagna di lancio della \"750 Sport\" che, accanto al nuovo modello in livrea arancione, recava lo \"slogan\" \u00abRicordatevi di Imola!\u00bb, facendo il verso al grido di guerra \u00abRicordatevi di Alamo!\u00bb (\u00ab\"Remember the Alamo\"!\u00bb) della Battaglia di San Jacinto, reso celebre anche in Italia dai popolari film e fumetti \"western\" degli anni cinquanta e sessanta.\nLa moto.\nAlcuni storiagrafi giudicano la \"750 Sport\" come una \"perdita di tempo\" per la Ducati che procrastin\u00f2 inutilmente l'entrata in produzione della \"750 SS\", dotata di distribuzione desmodromica. Nei primi anni settanta, la Ducati era passata sotto il totale controllo dell'EFIM e la nuova direzione aspirava a confrontarsi sul mercato con maximoto di tipo turistico, mentre il reparto progettazione, confortato dalla clientela tradizionale, propendeva per la tipologia sportiva.\nDopo la fornitura dei primi esemplari prodotti, caratterizzati dal telaio non ancora definitivo, per consentirne l'esposizione al pubblico nelle concessionarie pi\u00f9 importanti, la livrea arancione fu sostituita con la colorazione gialla e nera, anche allo scopo di differenziare la moto dalla diretta concorrente Laverda 750 SFC.\nGeneralmente si distingue tra due serie del modello : la prima anche detta \"Zeta\", a causa del fregio nero sul serbatoio a forma di \"Z\" e la seconda anche detta \"unificata\" in quanto la stessa grafica venne adottata per tutti i modelli sportivi in produzione. In verit\u00e0 non vi furono due serie distinte, ma una continua evoluzione che, d'esemplare in esemplare e senza una precisa programmazione, variava in accessori e componentistica, tanto che tra i molti esemplari oggi gelosamente conservati dai collezionisti nel loro stato originale, \u00e8 assai difficile trovarne due perfettamente uguali. \nQuasi contemporaneamente all'unificazione della grafica con i modelli monocilindrici sportivi della Casa, la \"750 Sport\" elimin\u00f2 la semicarena e adott\u00f2 forcelle appositamente studiate dalla Ceriani, il telaio ulteriormente irrigitido al retrotremo e il freno anteriore della Brembo, sempre affiancato da un secondo disco a richiesta. Contrariamente all'usanza dell'epoca i fianchetti non contengono alcun repositorio per gli attrezzi, ma hanno una mera funzione estetica. La borsa dei ferri \u00e8 invece sistemata nel vano ricavato nel codino, dotato di serratura, al quale si accede sollevando l'imbottitura della sella.\nNei test della \"750 Sport\" effettuati dalla stampa di settore, italiana ed estera, i pareri sono unanimi nel valutare la meccanica e la ciclistica di ottima qualit\u00e0, mentre piuttosto negative sono le critiche alle finiture e alla componentistica. In effetti la scelta dei comandi, della strumentazione, degli apparati di illuminazione e di altri accessori sono improntate alla funzionalit\u00e0 e all'economia, seguendo la spartana \"filosofia ducatista\" dell'epoca, improntata all'uso sportivo, secondo la quale \"tutto quello che non \u00e8 motore o telaio \u00e8 un \"optional\" superfluo\".\nEsaurito l'originario compito come \"moto di transizione\", dopo che furono realizzati solamente 2\u00a0360, la \"750 Sport\" usc\u00ec di produzione proprio quando, a colpi di piccole evoluzioni, aveva raggiunto un perfetto equilibrio cui sarebbe bastata l'aggiunta dell'avviamento elettrico per essere appetita da una clientela meno specialistica, ma ben pi\u00f9 ampia."}
{"id": "5254041", "revid": "599013", "url": "https://it.wikipedia.org/wiki?curid=5254041", "title": "Ferenc Kropacsek", "text": "Carriera.\nAlto e magro, era soprannominato \"Tigris\" per il suo coraggio. Fu il per quasi un decennio il portiere dell'MTK Budapest, squadra con cui vinse 7 volte il campionato ungherese (1918\u201319, 1919\u201320, 1920\u201321, 1921\u201322, 1922\u201323, 1923\u201324, 1924\u201325) e 2 volte la Coppa d'Ungheria (1923, 1924).\nCon anche 2 presenze in nazionale, con cui prese anche parte alle Olimpiadi del 1924. Mor\u00ec negli anni novanta."}
{"id": "5254042", "revid": "767487", "url": "https://it.wikipedia.org/wiki?curid=5254042", "title": "Fejzo Shenaj", "text": ""}
{"id": "5254043", "revid": "120818977", "url": "https://it.wikipedia.org/wiki?curid=5254043", "title": "Lancia Flaminia berlina", "text": "Flaminia berlina.\nIl prototipo di pre-serie.\nAl XXXVIII Salone dell'automobile di Torino che si apre il 21 aprile 1956 viene esposta la capostipite di tutte le Lancia Flaminia, la berlina.\nLa Lancia Flaminia \u00e8 caratterizzata da una carrozzeria che trae la sua impronta stilistica dalle fuoriserie Florida realizzate nel 1955 dalla carrozzeria Pininfarina su meccanica Aurelia e che si distacca completamente da quella della progenitrice, facendosi immediatamente notare per la forma del frontale, dove il classico scudo che da anni distingueva la produzione Lancia sparisce per lasciare posto ad una calandra pi\u00f9 moderna ma se vogliamo pi\u00f9 anonima, a sviluppo orizzontale.\nMeccanicamente, la nuova vettura non presenta innovazioni di particolare rilevanza in quanto il suo progettista, il famoso professor Antonio Fessia (che aveva assunto la direzione tecnica della Lancia nel 1955) ritiene che il motore, un 6 cilindri a V di 60\u00b0 , seppur ridisegnato, possa ricalcare lo schema costruttivo di quello montato sulla Aurelia che ha sempre fornito ottimi risultati. Vengono modificate per\u00f2 le dimensioni di alesaggio e corsa, che qui hanno valori quasi uguali (alesaggio mm 80 e corsa mm 81,5) e che conducono ad una cilindrata di quasi 2 litri e mezzo (contro i 2,3 litri dell'ultima berlina Aurelia) e ad una potenza di 98 HP (contro 87).&lt;br&gt;\nLa sola vera novit\u00e0 telaistica risiede nell'architettura della sospensione anteriore, dove \u00e8 stato abbandonato il classico avantreno ad elementi telescopici, un sistema che, seppur impeccabile sotto l'aspetto della tenuta di strada, presentava per\u00f2 alcuni punti deboli, quali la variazione di carreggiata in fase di scuotimento di ciascuna ruota, la necessit\u00e0 di un asse di collegamento tra i due elementi di sospensione ed una certa pesantezza di guida (quest'ultimo difetto era imputabile ai perni dei fusi a snodo che erano collegati da una barra di accoppiamento). Per la Flaminia, di conseguenza, viene disegnata una nuova sospensione anteriore di tipo pi\u00f9 convenzionale ma meno problematica, con bracci trapezoidali e molle elicoidali, ammortizzatori idraulici telescopici e barra stabilizzatrice.\nSostanzialmente immutato, invece, il retrotreno (assale rigido tipo De Dion, balestre longitudinali semiellittiche, gruppo frizione-cambio in blocco col differenziale e tamburi dei freni posti all'interno anzich\u00e9 alle ruote).&lt;br&gt;\nL'esemplare apparso al XXXVIII Salone dell'automobile di Torino \u00e8 per\u00f2 da considerare come un prototipo di pre-serie: la versione definitiva, che viene esposta in anteprima mondiale al XXVII Salone dell'automobile di Ginevra del marzo 1957 e le cui consegne ai clienti iniziano nel giugno successivo, si differenzia dal prototipo in diversi particolari ma soprattutto per l'allargamento della carrozzeria e per le portiere, che non sono pi\u00f9 con l'apertura cosiddetta \u201cad armadio\u201d (o \u201ca libro\u201d) ma sono tutte incernierate anteriormente. Meccanicamente invece le differenze pi\u00f9 rilevanti sono costituite da un incremento della potenza (da 98 a 102 HP) e della coppia (da 19 a 19,5 kgm) e dalla sincronizzazione di tutti i rapporti del cambio\nLa Flaminia berlina prima serie.\nEsposta al salone dell'automobile di Ginevra nel marzo del 1957, la berlina Flaminia \"definitiva\" presenta, rispetto al prototipo dell'anno prima, queste variazioni:&lt;br&gt;\n1. incremento della potenza del motore, da 98 a 102 HP;&lt;br&gt;\n2. incremento del valore di coppia massima, da 19 a 19,5 kgm;&lt;br&gt;\n3. sincronizzazione di tutti i rapporti del cambio;&lt;br&gt;\n4. adozione di una nuova barra stabilizzatrice all'avantreno ed al retrotreno;&lt;br&gt;\n5. chiave di accensione motore con bloccaggio automatico del motorino d'avviamento se il motore \u00e8 in moto;&lt;br&gt;\n6. diverso incernieramento delle portiere (ora tutte e quattro a cerniera anteriore);&lt;br&gt;\n7. incremento di 8 cm. della larghezza della carrozzeria;&lt;br&gt;\n8. diversi dischi ruote;&lt;br&gt;\n9. diversa strumentazione;&lt;br&gt;\n10. schienale sedile anteriore ora ribaltabile;&lt;br&gt;\n11. adozione di volets (deflettori) laterali posteriori, comandati a pulsante - con un originale sistema pneumatico - dal posto di guida;&lt;br&gt;\n12. sincronizzazione dell'azione dei tergicristalli con il lavavetri;&lt;br&gt;\n13. aumento della cubatura del bagagliaio.&lt;br&gt;\n14. rapporto di riduzione al ponte 12/47 (3,92:1) anzich\u00e9 10/39 (3,90:1)&lt;br&gt;\nLa Flaminia berlina inizia effettivamente la sua vita sul finire del primo semestre del 1957, epoca in cui grosso modo viene avviata la produzione regolare. I dati di immatricolazione in Italia nel 1957 sono eloquenti: 2 unit\u00e0 a marzo, poi, dopo un vuoto di quattro mesi, 1 a luglio, 36 ad agosto, 68 a settembre, 105 a ottobre. Un successo crescente. A fine anno le Flaminia vendute in Italia saranno 371. L'anno successivo saranno quasi il doppio.&lt;br&gt;\nLa Flaminia si presenta dunque con una linea che molti giudicano assai positivamente e che si distacca decisamente dai contemporanei modelli italiani ma anche da quelli di ispirazione americana.&lt;br&gt; \nParticolarmente azzeccata la parte posteriore della carrozzeria, in cui spiccano pinne di non grandi dimensioni che terminano con una fanaleria di forma triangolare.&lt;br&gt;\nDegna di menzione l'adozione di doppi tergicristalli applicati al lunotto posteriore (che per\u00f2, un po' inspiegabilmente, verranno aboliti nel 1960).&lt;br&gt;\nNella vista laterale, malgrado le notevoli dimensioni del corpo vettura, la Flaminia mostra una linea filante, grazie anche ad uno spigolo che percorre l'intera fiancata.&lt;br&gt;\nOttime le finiture, in perfetto stile Lancia, al pari dell'abitacolo, comodo e spazioso, dove l'ampio sedile anteriore a panchina (largo quasi un metro e mezzo) consente di ospitare 2 persone oltre al guidatore.&lt;br&gt;\nDegne di nota anche le prestazioni: velocit\u00e0 massima di 160\u00a0km/, una accelerazione vivace (0-100 in 17\" secondo il test della rivista Quattroruote), consumo (norme CUNA) litri 12,5 ogni 100 chilometri.&lt;br&gt;\nSuccessivamente, la Flaminia sar\u00e0 disponibile anche con la frizione automatica tipo \u201cSaxomat\u201d e con i freni a disco.&lt;br&gt;\nAnche se il successo sembra assicurato, non possono mancare gli aggiornamenti e le modifiche volte a rendere il prodotto sempre pi\u00f9 appetibile e concorrenziale.&lt;br&gt;\nGi\u00e0 alla fine del 1957 (pi\u00f9 esattamente dal telaio n\u00ba 1352) si registra la prima modifica importante, il potenziamento dell'impianto frenante (dove effettivamente le prime Flaminia non eccellevano) che si traduce in un incremento della superficie frenante da 1525 a 1765 cm\u00b2; da notare che questa modifica potr\u00e0 essere apportata alle vetture gi\u00e0 circolanti (la casa costruttrice la effettua a fronte di un esborso di Lire 20.000).\n \nA partire dall'autunno 1958 (in concomitanza con il Salone dell'automobile di Parigi) per la Flaminia \u00e8 disponibile, con un supplemento di prezzo di 100.000 Lire, la frizione automatica tipo \u201cSaxomat\u201d.&lt;br&gt;\nAl Salone dell'automobile di Amsterdam (18-28 febbraio 1960) la novit\u00e0 Lancia \u00e8 costituita dall'annuncio che anche la berlina, cos\u00ec come gi\u00e0 le versioni derivate pi\u00f9 potenti, pu\u00f2 essere munita, a richiesta (con sovrapprezzo di 60.000 Lire), di freni a disco (tipo Dunlop) sulle 4 ruote (assistiti dal servocomando a depressione). In quello stesso periodo, la Flaminia subisce anche modifiche di lieve entit\u00e0 dovute all'entrata in vigore del nuovo Codice della Strada italiano: vengono variate le luci posteriori (arancioni e rosse anzich\u00e9 tutte rosse) mentre nell'impianto dei lampeggianti per il cambio di direzione viene aggiunto un ripetitore laterale sul parafango anteriore. Contemporaneamente viene eliminato il piccolo fanalino che si trovava alla base del deflettore posteriore.&lt;br&gt;\nA partire dal marzo del 1960 (Salone di Ginevra) si ha, inspiegabilmente, la soppressione dei tergilunotto, un singolare accessorio che aveva destato curiosit\u00e0 e che aveva piacevolmente caratterizzato la prima berlina della Flaminia.&lt;br&gt;\nNell'estate del 1960 viene migliorato lo sterzo, dove viene inserito un ammortizzatore idraulico telescopico alla timoneria e viene aggiunto il termometro dell'olio alla strumentazione.&lt;br&gt;\nPoi, dopo circa quattro anni e mezzo di vita, nell'ottobre 1961, la prima serie lascia il posto alla serie successiva.\nNota (1): secondo alcune fonti, fermo restante il totale di 2.695 esemplari, le berline 813.00 sarebbero 7 in pi\u00f9, mentre le 813.03 con frizione Saxomat sarebbero 7 in meno.\nLa Flaminia berlina seconda serie.\nA quattro anni e mezzo dalla nascita, esattamente in occasione del XVIII Salone dell'automobile di Torino che si apre il 28 ottobre 1961, viene esposta la seconda serie Flaminia, che presenta alcune modifiche, soprattutto meccaniche: un nuovo albero di trasmissione pi\u00f9 corto (grazie al prolungamento \u201ca campana\u201d dell'uscita motore e dell'entrata frizione) che non necessita pi\u00f9 di alcun supporto intermedio, ed un aumento del rapporto di compressione del motore (da 7,85 a 8,40: 1) che lascia quasi invariato il valore di coppia (che anzi, si riduce da 19,5 a 19,2 kgm) ma incrementa la potenza (da 102 a 110 cv DIN) e la velocit\u00e0 (da 160 a 166\u00a0km/h).\nNella carrozzeria, a parte alcune modifiche alla plancia (aggiunta di aperture per l'afflusso dell'aria nell'abitacolo (con regolazione a farfalla), variazioni ai convogliatori dell'impianto di aerazione e riscaldamento, nuovo ripetitore degli indicatori direzionali nel quadro strumenti), si nota l'adozione delle luci di retromarcia, con relativa modifica dei gruppi ottici posteriori.&lt;br&gt;\nDa segnalare ancora che la seconda serie Flaminia, a differenza di quanto accaduto nel caso della prima serie, pu\u00f2 essere fornita anche con guida a destra.&lt;br&gt;\nA partire dall'estate del 1962 anche la Flaminia berlina abbandona definitivamente i freni a tamburo: da allora in poi, viene equipaggiata esclusivamente con i freni a disco, che non sono pi\u00f9 forniti a richiesta con sovrapprezzo: il prezzo di listino passa per\u00f2 da 2.940.000 a 3.000.000 di Lire, con un incremento di 60.000 Lire, esattamente la cifra che fino ad allora si pagava per avere il sistema frenante pi\u00f9 avanzato.&lt;br&gt;\nAl XVI Salone dell'automobile di Francoforte dell'autunno 1963 nasce invece la versione con cilindrata del motore portata a 2,8 litri, che di fatto segna la fine della seconda serie da 2 litri e mezzo, la quale tuttavia rimane a listino, accanto alla sorella \"maggiorata\", fino al 1968, evidentemente per lo smaltimento delle scorte dei motori.\nNota (1) = la berlina seconda serie (813.10 e 813.11) appare nei listini fino al mese di ottobre 1968, dopodich\u00e9 scompare definitivamente.&lt;br&gt;\nLa Flaminia berlina seconda serie Speciale.\nNel 1962, senza che la Casa dia pubblicit\u00e0 all'evento, vengono costruite 12 berlina \"Speciali\" (la denominazione di fabbrica \u00e8: tipo 813.12) munite di motore, alimentato da doppio carburatore, pi\u00f9 compresso (il rapporto di compressione sale a 9:1) e di conseguenza molto pi\u00f9 potente (140 cv a 5600 giri/minuto) e capace di far raggiungere alla vettura i 180\u00a0km/h.&lt;br&gt;\nDi queste Flaminia Speciale, tutte (o in gran parte) destinate all'utilizzo da parte della Polizia di Stato, non \u00e8 mai stato reso noto il prezzo di vendita.&lt;br&gt;\nRisulta per certo che qualcuna di queste Flaminia sia stata impiegata in pattuglia sull'Autostrada del Sole e come macchina di inizio corteo durante visite a Roma di importanti personalit\u00e0 \nLa Flaminia berlina 2.8.\nAl XLI salone dell'automobile di Francoforte dell'autunno 1963 nasce la versione con cilindrata del motore portata a 2,8 litri (mediante il rialesaggio dei cilindri da 80 a 85 mm) e quindi pi\u00f9 potente (129 cv CUNA) e pi\u00f9 elastico (la coppia massima sale a 23,3 mkg a 2500 giri) che conferisce alla Flaminia un sensibile miglioramento nella ripresa pi\u00f9 che non nelle prestazioni velocistiche (la velocit\u00e0 massima sale di poco, da 166 a 170 Km. orari). Piccole variazioni riguardano la trasmissione (i rapporti del cambio e quello del ponte sono diversi) ed i freni (che naturalmente sono a disco di serie) dove viene lievemente aumentato il diametro dei dischi). In Italia non viene pi\u00f9 proposta la versione con frizione automatica, che probabilmente rimane disponibile per alcuni mercati esteri.&lt;br&gt;\nLa carrozzeria non subisce variazioni, tanto \u00e8 vero che la nuova 2800 si differenzia dalla sorella minore solo per la scritta (Lancia Flaminia 2.8) che appare sulla coda.&lt;br&gt;\nDa osservare che, per ancora cinque anni (fino al 1968), la Flaminia berlina \u00e8 disponibile nelle due cilindrate (2500 oppure 2800 cm\u00b3) poi, nel 1969 e fino ai primi mesi del 1970 (quando la Flaminia lascia definitivamente la scena), il listino prevede soltanto la berlina di maggior cilindrata.&lt;br&gt;\nNel 1965, sulla stampa specializzata appare questa curiosa notizia: \"per consentire al passeggero del sedile anteriore di riposarsi nei lunghi viaggi, la Lancia fornisce...un letto; esso viene riposto in una valigia nel bagagliaio e si monta con facilit\u00e0 dopo aver reclinato lo schienale anteriore. Per sicurezza, il passeggero pu\u00f2 legarsi con la cintura in dotazione. Pare che le dimensioni e la sistemazione del lettino consentano un sufficiente grado di confort, anche con vettura in marcia\". Naturalmente \u00e8 necessario che la vettura abbia il sedile anteriore diviso, un allestimento particolare che si pu\u00f2 ottenere a richiesta.\nNota (1) = la commercializzazione prosegue fino al febbraio 1970.\nNessuna erede per la Flaminia.\nLa Flaminia esce di scena nel 1970 e non ci sar\u00e0 una nuova ammiraglia Lancia fino al 1976, quando uscir\u00e0 il modello Gamma, una macchina di moderna concezione, a trazione anteriore, con carrozzeria due volumi e motore boxer da 2 litri e mezzo da 140 cv.\nI prezzi delle Flaminia berlina.\nAnche in Italia, la berlina Flaminia viene posta in vendita a prezzi molto elevati (2.940.000 Lire al momento della immissione sul mercato, nel 1957, che diventano 3.000.000 nel '62 quando vengono montati di serie i freni a disco, 3.200.000 nel'63 nella versione da 2,8 litri, che salir\u00e0 ancora e raggiunger\u00e0, nell'estate del 1969, includendo il 4% per l'Imposta Generale sulle Entrate - che in precedenza si conteggiava a parte - la vetta massima di 3.590.000 Lire) per cui i numeri di produzione (meno di 4.000 unit\u00e0 in 12 anni) risultano relativamente ridotti: ciononostante la Flaminia berlina si afferma anche come vettura italiana di rappresentanza (parecchie unit\u00e0 vengono utilizzate dalle alte cariche dello Stato italiano) rimanendo comunque un simbolo della massima produzione Lancia del dopoguerra, una valida esponente di quel segmento che qualche decennio dopo viene definito delle berline di lusso, dalle grandi qualit\u00e0 costruttive e grandi dimensioni, e che, per fare un esempio, sar\u00e0 occupato negli anni dieci del terzo millennio dalla Maserati Quattroporte per la produzione italiana e dalle BMW Serie7 e Mercedes-Benz Classe S.\nLe prove su strada della Flaminia berlina.\nNel corso degli anni, almeno tre testate hanno effettuato test di guida, le cosiddette \"prove su strada\", di vetture Flaminia berlina.\nIn tutti e tre i casi, per\u00f2, ad essere sottoposta ai test \u00e8 stata una Flaminia berlina della prima serie.\nIn ordine di tempo: l'antichissima e gloriosa testata inglese The Autocar (che pubblica i risultati nel dicembre 1958), il gi\u00e0 famoso periodico italiano Quattroruote, che riporta i molteplici dati rilevati nel suo fascicolo del gennaio 1959, e, a distanza di trent'anni, la rivista Ruoteclassiche, che sottopone al test una Flaminia con parecchie primavere sulle spalle.\nLa prova di The Autocar&lt;br&gt;\nFlaminia berlina prima serie&lt;br&gt;\nIl giudizio complessivo che, dopo circa 2000 km di prova, l'autorevole rivista inglese esprime a proposito della Flaminia \u00e8 lusinghiero, e recita testualmente: \"La Flaminia \u00e8 una vettura di classe, di rilevanza internazionale e di fascino, il cui prezzo, nel suo paese di nascita, corrisponde a 1650 sterline. La vettura riesce a racchiudere in s\u00e9 molti dei requisiti e dei desideri degli automobilisti pi\u00f9 esigenti: ospitalit\u00e0 per tutta la famiglia, un adeguato spazio per i bagagli, una dimensione esterna non esagerata, una prestazione vivace, la impeccabile maneggevolezza tipica delle Lancia, una linea di estremo buon gusto dovuta a Pininfarina, e infine un consumo di combustibile modesto.\"&lt;br&gt;\nCerto, il giudizio estremamente positivo \u00e8 riferito al prezzo in Italia, perch\u00e9 in Gran Bretagna, tra dazi e tasse, la Flaminia viene a costare pi\u00f9 del doppio (esattemente 3716 sterline) e supera di gran lunga, per fare un esempio, quello delle pur prestigiose e potenti berline Jaguar da 3 litri e mezzo.&lt;br&gt;\nQuesti i dati rilevati dalla rivista inglese:&lt;br&gt;\nLa prova di Quattroruote&lt;br&gt;\nFlaminia berlina prima serie&lt;br&gt;\nLa rivista italiana effettua il solito test completo ed esauriente, percorrendo con una delle primissime Flaminia berlina (costruita nel 1957), la bellezza di 6052 chilometri.&lt;br&gt;\nNel complesso, la Flaminia supera a pieni voti la prova, anche se non manca qualche pecca: un abitacolo spazioso ma carente in senso longitudinale (scarso spazio per le gambe dei passeggeri del sedile posteriore), insufficiente dotazione di accessori, tenuta di strada impegnativa, frenatura migliorabile. Di converso, le doti migliori paiono essere il grado di finitura, la tenuta alle infiltrazioni d'acqua, la velocit\u00e0, la manovrabilit\u00e0 del cambio e il comfort di marcia. Questa, comunque, la frase conclusiva: \"La Flaminia non \u00e8 una \u00abvettura da turismo per vincere le corse\u00bb (uno slogan proprio della contemporanea Alfa Romeo 1900) ma una macchina di gran classe che armonizza il confort della grossa vettura americana col brio della vettura europea.\"\nI principali dati rilevati sono:&lt;br&gt;\nLa prova di Ruoteclassiche&lt;br&gt;\nFlaminia berlina prima serie&lt;br&gt;\nNel fascicolo numero 22 dell'ottobre 1989, la rivista \"Ruoteclassiche\", che si occupa di automobili d'epoca, pubblica il resoconto di una breve prova su strada effettuata con una Flaminia berlina del 1959.&lt;br&gt;\nMalgrado i 30 anni di attivit\u00e0, questa Flaminia si comporta ancora egregiamente, come risulta dall'elenco dei dati rilevati, che sono:&lt;br&gt;"}
{"id": "5254045", "revid": "574302", "url": "https://it.wikipedia.org/wiki?curid=5254045", "title": "Fotogrammi d'argento 2009", "text": "La 59\u00aa edizione dei Fotogrammi d'argento, assegnati dalla rivista spagnola di cinema \"Fotogramas\", si \u00e8 svolta il 2 marzo 2009."}
{"id": "5254062", "revid": "1964823", "url": "https://it.wikipedia.org/wiki?curid=5254062", "title": "Unione Sportiva Arezzo 2014-2015", "text": "Questa voce raccoglie le informazioni riguardanti l'Unione Sportiva Arezzo nelle competizioni ufficiali della stagione calcistica 2014-2015.\nStagione.\nNella stagione 2014-2015 l'Arezzo partecipa al quarantasettesimo campionato di terza serie della sua storia, nella nuova Lega Pro. Ripescata dalla Serie D dopo l'inizio del campionato e inserita nel girone A al posto del Vicenza, ha posticipato l'esordio alla terza giornata (avvenuto il 10 settembre contro la Torres) e anche il calcio mercato del quale la Lega ho concesso la proroga al 15 settembre. Non ha partecipato alla Coppa Italia di Lega Pro, ma alla Coppa Italia Serie D, venendo eliminato al primo turno dal .\nA conclusione del campionato l'Arezzo si classifica al nono posto con 49 punti.\nMaglie e Sponsor.\nLo sponsor tecnico \u00e8 \"Sportika\", lo sponsor principale \u00e8 \"Gimet Brass &amp; Galvamet\" mentre il co-sponsor (che si trova sotto il numero di maglia) \u00e8 \"La Lucentissima\". La presentazione della squadra \u00e8 avvenuta il 22 settembre 2014.\nLa prima divisa \u00e8 in completo amaranto.\nRosa.\n\"La rosa estratta dal sito ufficiale al 18 aprile 2015\"."}
{"id": "5254063", "revid": "125019", "url": "https://it.wikipedia.org/wiki?curid=5254063", "title": "Muhammad al-Shaykh al-Ma'mun", "text": "Biografia.\nDopo la battaglia di Alcazarquivir (4 agosto del 1578) Ahmad al-Mansur nomin\u00f2 suo erede al trono il figlio maggiore, il governatore di F\u00e8s Mu\u1e25ammad al-Ma\u02bem\u016bn, la cerimonia di giuramento si svolse a Marrakesh il 24 settembre di 1579, in questa cerimonia, dopo una grande parata militare, tutti i fratelli gli giurarono fedelt\u00e0. Quando si svolse questa cerimonia molti dei fratelli di Mu\u1e25ammad erano troppo piccoli, cos\u00ec A\u1e25mad al-Man\u1e63\u016br chiese loro di ripetere il giuramento il 2 novembre del 1584, tutti i fratelli gli giurarono nuovamente fedelt\u00e0, tranne Zayd\u0101n, che non partecip\u00f2 alla cerimonia per ordine del padre. Dopo la cerimonia A\u1e25mad divise il regno, dando ad ogni figlio un governatorato: Abu Faris Abd Allah venne nominato governatore del Sous, Ab\u016b l-\u1e24asan \u02bfAl\u012b ricevette Mekn\u00e8s, Zayd\u0101n ricevette Tadla.\nNel 1595 scoppi\u00f2 la rivolta del cugino al-N\u0101\u1e63ir ibn al-Gh\u0101lib (figlio di Abd Allah al-Ghalib), che era stato fino a quel momento in esilio a Melilla. Al-N\u0101\u1e63ir, col sostegno spagnolo, riusc\u00ec a conquistare Taza. Molti notabili e generali erano stanchi del potere assoluto di A\u1e25mad al-Man\u1e63\u016br, e molti di essi speravano nella vittoria di al-N\u0101\u1e63ir. Il sultano invi\u00f2 un esercito che venne sconfitto a Taza, ci\u00f2 aument\u00f2 il potere e il prestigio di al-N\u0101\u1e63ir. A\u1e25mad al-Man\u1e63\u016br invi\u00f2 quindi una seconda armata sotto il comando del figlio al-Ma\u02bem\u016bn. Questa volta al-N\u0101\u1e63ir fu sconfitto e ucciso nello scontro, la sua testa venne spedita a Marrakesh ad A\u1e25mad al-Man\u1e63\u016br.\nAl-Ma\u02bem\u016bn era omosessuale e amante del vino e non si curava dei suoi doveri religiosi, ci\u00f2 infastid\u00ec i notabili e le autorit\u00e0 religiose che si lamentarono con il padre Ahmad al-Mansur. Al-Ma\u02bem\u016bn si spavent\u00f2 quando sent\u00ec che il padre, alla testa di un grosso esercito, aveva abbandonato Marr\u0101kesh e stava marciando verso F\u00e8s (di cui al-Ma\u02bem\u016bn era governatore), non capendo bene le intenzioni del padre, prepar\u00f2 un esercito di circa 22.000 uomini e si diresse a Tlemcen in cerca del sostegno degli Ottomano della reggenza di Algeri. A\u1e25mad al-Man\u1e63\u016br invi\u00f2 al figlio una lettera affettuosa e riconciliatoria in cui gli chiedeva di non far entrare in conflitto lo Stato sa'diano, promettendoli che gli avrebbe dato il governatorato della valle Draa e di Sigilmassa. Al-Ma\u02bem\u016bn in un primo momento accett\u00f2 e si mise in marcia vero Sigilmassa, ma poi devi\u00f2 la strada e raggiunse F\u00e8s, autoproclamandosene governatore, mand\u00f2 quindi gli \u02bfulam\u0101\u02be (dotti religiosi) della citt\u00e0 a Marr\u0101kesh con l'ordine di intercedere per lui presso il padre, per convincerlo che Mu\u1e25ammad aveva iniziato a comportarsi in modo adeguato e che era diventato adatto ad amministrare una citt\u00e0 dalla fama religiosa come Fes. A\u1e25mad al-Man\u1e63\u016br si sent\u00ec preso in giro dal figlio e nel mese di ottobre del 1602 lasci\u00f2 Marr\u0101kesh (lasciando come vice-re il figlio Abu Faris Abd Allah) marciando contro F\u00e8s. Al-Ma\u02bem\u016bn, sorpreso, si rifugi\u00f2 in una \"zawiya\" di sufi. Venne imprigionato e condotto a Mekn\u00e8s. Il governo di Fes venne dato al fratello Zaydan al-Nasir.\nAlla morte di A\u1e25mad al-Man\u1e63\u016br nel 1603 i notabili di Fes nominarono Zayd\u0101n sultano, ma i notabili di Marr\u0101kesh non accettarono la nomina e proclamarono sultano Abu Faris Abd Allah, noto per la sua obesit\u00e0 e per il fatto che aveva frequenti attacchi epilettici. Un nobile di Mekn\u00e8s liber\u00f2 al-Ma\u02bem\u016bn dalla sua prigionia, che si rec\u00f2 a Marr\u0101kesh.\nAb\u016b F\u0101ris mand\u00f2 suo figlio \u02bfAbd al-Malik, assistito da Jud\u0101r Pasci\u00e0 (il generale che aveva conquistato l'Impero Songhai per conto di A\u1e25mad al-Man\u1e63\u016br), a combattere Zayd\u0101n a Fes. Ab\u016b F\u0101ris venne convinto del fatto che suo figlio non avrebbe avuto speranze contro Zayd\u0101n e quindi dette il comando dell'esercito al fratello al-Ma\u02bem\u016bn, credendo che gli abitanti di Fes avrebbero ben visto e non avrebbero combattuto il loro ex governatore.\nI due eserciti si affrontarono nei pressi di un fiume vicino a Fes. Al-Ma\u02bem\u016bn ebbe la meglio e Zaydan al-Nasir fugg\u00ec a Oujda. Al-Ma\u02bem\u016bn a Fes si rifiut\u00f2 di riconoscere la sovranit\u00e0 del fratello e si fece proclamare sultano, prepar\u00f2 quindi un esercito e marci\u00f2 contro Marrakesh, sconfiggendo il fratello Abu Faris Abd Allah che fugg\u00ec. Si dice che al-Ma\u02bem\u016bn a Marr\u0101kesh abbia abusato delle concubine e delle mogli del padre Ahmad al-Mansur, inoltre venne visto pubblicamente bere vino e mangiare prima del tramonto durante il Ramadan (il Ramadan del 1607 fu nel mese di gennaio). Al-Ma\u02bem\u016bn divenne presto impopolare e alcuni notabili, nobili e generali di Marr\u0101kesh scrissero una lettera a Zayd\u0101n, chiedendoli di venire nella citt\u00e0 per farsi nominare sultano. Zaydan al-Nasir entr\u00f2 nella citt\u00e0 di nascosto nella notte. I cospiratori uccisero il \"q\u0101\u02beid\" \u02bfAbd All\u0101h al-A\u02bfr\u0101j, il principale sostenitore di al-Ma\u02bem\u016bn, costringendo quest'ultimo a fuggire dalla citt\u00e0 e nominando Zaydan sultano.\nAl-Ma\u02bem\u016bn fugg\u00ec e si riconcili\u00f2 con il fratello Abu Faris Abd Allah a Ksar El Kebir. I generale Mu\u1e63\u1e6daf\u0101, fedele a Zayd\u0101n, attacc\u00f2 e disperse gli eserciti di al-Ma\u02bem\u016bn e Ab\u016b F\u0101ris, il primo fugg\u00ec via mare verso la penisola iberica mentre Ab\u016b F\u0101ris si rifugi\u00f2 negli altopiani locali, per poi raggiungere Fes che era sotto il controllo di Abd Allah ibn al-Ma'mun, figlio di al-Ma\u02bem\u016bn. \u02bfAbd All\u0101h fece strangolare lo zio Ab\u016b F\u0101ris quando venne a sapere di un complotto atto a detronizzarlo.\nAl-Ma\u02bem\u016bn in Spagna chiese il sostegno di re Filippo III, Filippo accett\u00f2 di aiutare al-Ma\u02bem\u016bn alla condizione che quando quest'ultimo avrebbe conquistato il trono avrebbe dovuto consegnare Larache agli spagnoli. Nel marzo 1610 al-Ma\u02bem\u016bn sbarc\u00f2 nel Rif e marci\u00f2 verso Fes, ricongiungendosi con il figlio \u02bfAbd All\u0101h. Il governatore di Larache accett\u00f2 di eseguire l'ordine di al-Ma\u02bem\u016bn di evacuare la popolazione di Larache e di consegnare la citt\u00e0 agli spagnoli, le armate spagnole entrarono nella citt\u00e0 il 20 novembre del 1610. Questo fatto sollev\u00f2 l'indignazione in tutto il paese. Il primo a ribellarsi e a proclamare il jih\u0101d fu lo Shar\u012bf A\u1e25mad ibn Idr\u012bs, che raccolse molti seguaci, ma al-Ma\u02bem\u016bn invi\u00f2 contro di lui un esercito che lo sconfisse.\nNel 1611 il marabutto Ahmad ibn Abi Mahalli si ribell\u00f2 contro Zaydan al-Nasir (che non c'entrava niente con la consegna di Larache agli spagnoli, anzi era nemico di al-Ma\u02bem\u016bn) e prese il controllo di Sigilmassa.\nMentre cercava di conquistare il nord del Marocco con i suoi mercenari spagnoli, Mu\u1e25ammad al-Shaykh al-Ma\u02bem\u016bn venne assassinato nel 1613 e gli succedette il figlio Abd Allah ibn al-Ma'mun."}
{"id": "5254066", "revid": "991694", "url": "https://it.wikipedia.org/wiki?curid=5254066", "title": "Deidrobenzoperidolo", "text": ""}
{"id": "5254068", "revid": "991694", "url": "https://it.wikipedia.org/wiki?curid=5254068", "title": "Fluocianobenpirazolo", "text": ""}
{"id": "5254069", "revid": "574302", "url": "https://it.wikipedia.org/wiki?curid=5254069", "title": "Fotogrammi d'argento 2013", "text": "La 63\u00aa edizione dei Fotogrammi d'argento, assegnati dalla rivista spagnola di cinema \"Fotogramas\", si \u00e8 svolta l'11 marzo 2013."}
{"id": "5254070", "revid": "991694", "url": "https://it.wikipedia.org/wiki?curid=5254070", "title": "Carbonile difluoruro", "text": ""}
{"id": "5254071", "revid": "991694", "url": "https://it.wikipedia.org/wiki?curid=5254071", "title": "1-cloro-1,1-difluoroetano", "text": ""}
{"id": "5254075", "revid": "767487", "url": "https://it.wikipedia.org/wiki?curid=5254075", "title": "Day of Reckoning (film 1933)", "text": "Day of Reckoning \u00e8 un film del 1933 diretto da Charles Brabin.\nProduzione.\nIl film, prodotto dalla Metro-Goldwyn-Mayer (MGM) con il titolo di lavorazione \"Forever Faithful\", venne girato nei Metro-Goldwyn-Mayer Studios, al 10202 di W. Washington Blvd., a Culver City.\nDistribuzione.\nDistribuito dalla Metro-Goldwyn-Mayer (MGM), il film usc\u00ec nelle sale cinematografiche statunitensi il 27 ottobre 1933. Venne presentato in prima spagnola a Madrid il 10 settembre 1934.\nNel 2011, la Warner Home Video ne ha distribuito una versione in DVD."}
{"id": "5254084", "revid": "574302", "url": "https://it.wikipedia.org/wiki?curid=5254084", "title": "Fotogrammi d'argento 2010", "text": "La 60\u00aa edizione dei Fotogrammi d'argento, assegnati dalla rivista spagnola di cinema \"Fotogramas\", si \u00e8 svolta il 15 marzo 2010."}
{"id": "5254085", "revid": "767487", "url": "https://it.wikipedia.org/wiki?curid=5254085", "title": "I dannati di Jiabiangou", "text": "I dannati di Jiabiangou (\"Jiabiangou\") \u00e8 un film del 2010 diretto da Wang Bing.\n\u00c8 stato presentato alla 67\u00aa Mostra internazionale d'arte cinematografica di Venezia.\nTrama.\nAmbientato nella Cina degli anni '50 il film mostra le condizioni disumane alle quali vengono sottoposti un gruppo di prigionieri politici e non solo, in un campo di lavoro comunista situato nel Deserto del Gobi; le cause dell'imprigionamento verranno presto scoperte e in molti casi si realizzer\u00e0 non esserci mai stato alcun motivo concreto. Seguiranno una serie di eventi volti a mostrare le atrocit\u00e0 che i detenuti sono costretti a sub\u00ecre, in un contesto decisamente privo di speranza e senza ormai nessuna forma di umanit\u00e0 rimasta, se non quella di una donna alla ricerca del cadavere del proprio marito."}
{"id": "5254086", "revid": "991694", "url": "https://it.wikipedia.org/wiki?curid=5254086", "title": "VDF", "text": ""}
{"id": "5254087", "revid": "991694", "url": "https://it.wikipedia.org/wiki?curid=5254087", "title": "1,1-difluoroetene", "text": ""}
{"id": "5254089", "revid": "991694", "url": "https://it.wikipedia.org/wiki?curid=5254089", "title": "Esafluoropropanolo", "text": ""}
{"id": "5254095", "revid": "991694", "url": "https://it.wikipedia.org/wiki?curid=5254095", "title": "NTBC", "text": ""}
{"id": "5254099", "revid": "991694", "url": "https://it.wikipedia.org/wiki?curid=5254099", "title": "1,1,2-trifluoro-1,2,2-tricloroetano", "text": ""}
{"id": "5254100", "revid": "991694", "url": "https://it.wikipedia.org/wiki?curid=5254100", "title": "Perfluorometano", "text": ""}
{"id": "5254102", "revid": "481666", "url": "https://it.wikipedia.org/wiki?curid=5254102", "title": "Samuel Hinds", "text": ""}
{"id": "5254103", "revid": "767487", "url": "https://it.wikipedia.org/wiki?curid=5254103", "title": "Il nome del figlio", "text": "Il nome del figlio \u00e8 un film del 2015, diretto da Francesca Archibugi.\n\u00c8 l'adattamento della pi\u00e8ce teatrale \"Le Pr\u00e9nom\" di Alexandre de La Patelli\u00e8re e Matthieu Delaporte, dal quale era gi\u00e0 stato tratto il film francese \"Cena tra amici\". Il film \u00e8 uscito il 22 gennaio 2015.\nTrama.\nPaolo Pontecorvo, figlio di un parlamentare di sinistra morto anni prima, \u00e8 un agente immobiliare di successo con la battuta pronta e il vizio della beffa. Lui e la moglie Simona, aspirante scrittrice, aspettano un bambino. In occasione di una cena organizzata a casa di Betta e Sandro, sorella e cognato di Paolo alla quale partecipa anche l'amico Claudio, Paolo comunica con enfasi il nome scelto per il nascituro: Benito. In realt\u00e0 si tratta solo di uno scherzo. La famiglia, composta da professori universitari, insegnanti e musicisti tutti di sinistra, non reagisce bene davanti a quel nome. Dibattito e scambio di idee degenerano presto in una messa in discussione di valori, scelte e persone, che non mancano di offendere e ferire tutti. Ognuno infatti ha un segreto nascosto che in qualche modo riguarda anche gli altri e che potrebbe compromettere i loro rapporti. La riconciliazione nel gruppo arriva contemporaneamente alla nascita del bambino, che in realt\u00e0 \u00e8 una femmina.\nProduzione.\nIl film \u00e8 stato prodotto da Indiana Production in coproduzione con Lucky Red e Motorino Amaranto. Le riprese sono cominciate nel maggio del 2014.\nPromozione.\nIl 22 dicembre 2014 \u00e8 stato diffuso online il primo trailer del film.\nColonna sonora.\nNel film \u00e8 presente la canzone di Lucio Dalla \"Telefonami tra vent'anni\", che fa da collante tra passato e presente."}
{"id": "5254106", "revid": "112934150", "url": "https://it.wikipedia.org/wiki?curid=5254106", "title": "Unione dei comuni della vite e dell'ulivo", "text": "L'Unione dei comuni della vite e dell'ulivo \u00e8 un'unione di comuni della Liguria, in provincia di Savona, formata dai comuni di Arnasco, Casanova Lerrone, Ortovero e Vendone.\nStoria.\nL'unione \u00e8 nata con atto costitutivo del 5 dicembre 2014 firmato nel municipio di Ortovero dai rappresentanti locali del territorio.\nL'ente locale ha sede ad Ortovero. Il primo presidente del Consiglio dell'Unione \u00e8 Pietro Revetria.\nDescrizione.\nL'unione dei comuni comprende quella parte del territorio savonese legato alla storica coltivazione e relativa produzione della vite e dell'ulivo.\nPer statuto l'Unione si occupa di questi servizi:"}
{"id": "5254108", "revid": "991694", "url": "https://it.wikipedia.org/wiki?curid=5254108", "title": "Fluoruro di azoto", "text": ""}
{"id": "5254114", "revid": "991694", "url": "https://it.wikipedia.org/wiki?curid=5254114", "title": "Trifluoroammina", "text": ""}
{"id": "5254126", "revid": "574302", "url": "https://it.wikipedia.org/wiki?curid=5254126", "title": "Fotogrammi d'argento al miglior attore cinematografico", "text": "I Fotogrammi d'argento al miglior attore cinematografico \u00e8 un premio annuale assegnato dalla rivista spagnola \"Fotogramas\"."}
{"id": "5254131", "revid": "991694", "url": "https://it.wikipedia.org/wiki?curid=5254131", "title": "Reattivo di Swarts", "text": ""}
{"id": "5254133", "revid": "991694", "url": "https://it.wikipedia.org/wiki?curid=5254133", "title": "Bifluoruro d'ammonio", "text": ""}
{"id": "5254137", "revid": "767487", "url": "https://it.wikipedia.org/wiki?curid=5254137", "title": "Chandni Bar", "text": "Chandni Bar \u00e8 un film del 2001 diretto da Madhur Bhandarkar."}
{"id": "5254145", "revid": "767487", "url": "https://it.wikipedia.org/wiki?curid=5254145", "title": "Doina (film)", "text": "Doina \u00e8 un cortometraggio del 2010 scritto e diretto da Nikolas Grasso, e interpretato da Mariana Preda, Maria Dinulescu, Mircea Galis e Carmen Ungureanu. \"Doina\" ha vinto 9 premi a livello internazionale.\nTrama.\nDoina \u00e8 una talentuosa ragazza di un piccolo villaggio della Romania che si prepara per una selezione internazionale di pianoforte con la sua insegnante. C'\u00e8 solo un problema: il pianoforte non \u00e8 il suo strumento preferito.\nDistribuzione.\nIl film ha avuto la Prima al Monaco International Film Festival il 2 dicembre, 2010, ed \u00e8 stato poi selezionato da numerosi film festival internazionali, tra i quali il Gasparilla Film Festival, uno dei pi\u00f9 grandi film festival di Tampa Bay e il Phoenix Film Festival, il festival con maggiore afflusso di pubblico dell'Arizona.\nCritica.\nLa selezione di \"Doina\" da parte del GIFF \u00e8 stata seguita dal Tampa Tribune. Il critico cinematografico Walt Belcher ha scritto \"Tra i film internazionali c'\u00e8 \"Doina\", un pluripremiato cortometraggio del 23enne regista italiano Nikolas Grasso. Parla di una ragazza di 16 anni che si sta preparando per una competizione di pianoforte\" James Stanford del \"The Coast\" ha affermato, \"Come corto internazionale, la musica \u00e8 il tema principale per un film che ti porta ad aprire la tua corazza e seguire il ritmo della tua musica personale. Siatene certi, il pubblico lo ha apprezzato molto.\""}
{"id": "5254147", "revid": "6923", "url": "https://it.wikipedia.org/wiki?curid=5254147", "title": "Voseo", "text": "Il voseo \u00e8 un fenomeno linguistico interno alla lingua spagnola nel quale si impiega il pronome \u201cvos\u201d unito a particolari coniugazioni verbali per dirigersi a un interlocutore anzich\u00e9 impiegare il \u201ct\u00fa\u201d in situazioni di familiarit\u00e0.\nPer estensione il termine \"voseo\" si pu\u00f2 riferire anche al solo uso del pronome \u201cvos\u201d cos\u00ec come all'uso di diverse coniugazioni verbali unite al pronome \u201ct\u00fa\u201d.\nSi distinguono due tipi di \"voseo\":\nNelle forme colloquiali spagnole in America, salvo nella zona orientale di Cuba, il pronome \u201cvos\u201d non \u00e8 correlato -come invece lo \u00e8 il \u201cvosotros\u201d usato nello spagnolo peninsulare- al pronome oggetto della seconda persona plurale \u201cos\u201d e al possessivo \u201cvuestro\u201d; il primo \u00e8 rimpiazzato dai termini \u201ca vos\u201d o \u201cte\u201d, mentre il secondo \u00e8 sostituito da \u201ctu\u201d o \u201ctuyo\u201d (quest'ultimo declinato secondo le regole grammaticali spagnole).\nNelle zone dove il \u201cvos\u201d \u00e8 di uso volgare \u00e8 inoltre frequente l'intercambio delle forme pronominali e verbali del \"tuteo\" e del \"voseo\", come ad esempio nelle espressioni \u201ct\u00fa quer\u00e9s\u201d (al posto di \"t\u00fa quieres\", usando la coniugazione propria del \"voseo\" con il pronome \u201ct\u00fa\u201d) o \u201cvos tienes\u201d (al posto di \"vos ten\u00e9s\", unendo in tal modo la coniugazione propria del \"tuteo\" con il pronome \u201cvos\u201d).\nL'origine del \"voseo\" risale alla voce latina \u201cvos\u201d, che generalmente era la voce plurale della seconda persona grammaticale, ad eccezione dell'uso che ne facevano i sudditi con un sovrano o gli schiavi con il loro padrone, che la impiegavano per indicare la propria sottomissione; questa particolarit\u00e0 si \u00e8 mantenuta nel castigliano antico.\nLo studio sistematico del fenomeno del \"voseo\" in America \u00e8 iniziato nel 1921 con l'opera \"Observaciones sobre el espa\u00f1ol en Am\u00e9rica\", scritta dal filologo dominicano Pedro Henr\u00edquez Ure\u00f1a, la prima nella quale si studiano e si espongono le caratteristiche dialettali della lingua spagnola nelle Americhe. Henr\u00edquez Ure\u00f1a rivela la presenza del \"voseo\" nel R\u00edo de la Plata, nel sudest del Messico, nel sudovest degli Stati Uniti, in America Centrale (con l'eccezione di Panama) e in alcune zone della Colombia; il suo studio trasforma in una generalizzazione infondata la convinzione spagnola che tutta l'America ispanofona usasse il pronome \u201cvos\u201d unito alle forme verbali corrispondenti.\nStoria.\nMentre nel latino classico esisteva il solo pronome \u201ctu\u201d per indicare la seconda persona singolare, a partire dal IV secolo si inizi\u00f2 a rivolgersi all'imperatore con il pronome plurale \u201cvos\u201d; sull'origine di tale uso sono state fatte alcune ipotesi:\nIl pronome plurale fu presto esteso anche ad altre figure di potere diverse dall'imperatore; \u00e8 testimoniato, ad esempio, che i subordinati del papa Gregorio Magno si rivolgessero a lui con la forma plurale reverenziale.\nTale uso della seconda persona plurale \u00e8 passato dal latino alle lingue romanze, nelle quali ha cominciato ad assumere una connotazione di solennit\u00e0; il suo impiego si \u00e8 cos\u00ec diffuso in principal modo nei confronti delle persone alle quali si riconosceva maggior rango. L'uso di entrambi i pronomi nello spagnolo medievale \u00e8 testimoniato dal \"Cantar del mio Cid\", nel quale il \u201cvos\u201d \u00e8 usato come forma rispettosa nei dialoghi tra nobili e tra coniugi, mentre con il \u201ct\u00fa\u201d ci si rivolge a persone considerate inferiori nella scala sociale.\nCon il passare dei secoli, la preoccupazione da parte dei ceti sociali spagnoli pi\u00f9 elevati di tenere una forma di distacco nei confronti di chi occupava un livello inferiore fece loro adottare il \u201cvos\u201d, che perse in tal modo gradualmente il suo carattere reverenziale. Nel \"Don Quijote\" \u00e8 testimoniata la totale perdita di solennit\u00e0 dell'uso del \u201cvos\u201d; in alcuni dialoghi \u00e8 accusato di arroganza chi ne fa impiego.\nNei secoli XVI e XVII il pronome plurale era usato in ambito rurale anche nei confronti dei domestici e delle persone di umile rango; in tale contesto i \"conquistadores\" del Nuovo Mondo usarono il \u201cvos\u201d nei confronti dei nativi americani, considerati individui inferiori. L'introduzione della formula di cortesia \"vuestra merced\" (in italiano \u201cvostra grazia\u201d), divenuta in seguito \"usted\", coniugata alla terza persona fece cadere in disuso nella penisola spagnola l'utilizzo allocutorio della seconda persona plurale. Tale evoluzione fu prontamente accolta nelle zone coloniali con maggiori contatti con la metropoli, come il Messico e il Per\u00f9, mentre le regioni pi\u00f9 periferiche delle colonie americane continuarono ad usare il \u201cvos\u201d anche nei contesti pi\u00f9 informali.\nLa grande diffusione del \"voseo\" in America \u00e8 probabilmente all'origine anche dell'assenza in quasi tutto il continente del pronome \u201cvosotros\u201d ad indicare la seconda persona plurale, sostituito da \u201custedes\u201d coniugato alla terza persona plurale.\nForme di \"voseo\".\n\"Voseo\" reverenziale.\nNel \"voseo\" reverenziale si utilizzava il pronome \u201cvos\u201d come soggetto (\"vos mir\u00e1is\", forma allocutoria di \"t\u00fa miras\" traducibile in italiano \u201clei guarda\u201d, letteralmente \u201cvoi guardate\u201d) tramutandosi il pronome in \u201cos\u201d nei casi in cui svolge la funzione grammaticale di complemento (\"os miro\", in italiano \u201cla guardo\u201d/\u201dvi guardo\u201d). Quando il pronome \u00e8 accompagnato da una preposizione per\u00f2 resta \u201cvos\u201d (\"a vos oigo\", \"con vos caminar\u00e9\"). Il possessivo era limitato al plurale anche davanti ad un solo interlocutore. Le fome verbali si coniugavano sempre alla seconda persona plurale.\nL'uso del \"voseo\" reverenziale \u00e8 oggi molto raro, ad eccezione della citt\u00e0 di Hu\u00e1nuco, in Per\u00f9; in genere si limita a testi che intendono rievocare forme colloquiali di altri tempi o riferirsi a gradi o titoli in atti solenni.\n\"Voseo\" dialettale americano.\nNegli altri modi, la differenza \u00e8 simile a quella dell'indicativo.\nL'imperativo \u00e8 simile a quello della seconda persona plurale, ma perde le -d finale (\"hablad\" \u2192 \"habl\u00e1\").\nPer il congiuntivo esistono variazioni di tipo sociale. Nello spagnolo del R\u00edo de la Plata, la forma considerata standard e impiegata dai ceti medi e alti della societ\u00e0 \u00e8 identica a quella usata per il \"t\u00fa\" nello spagnolo peninsulare; in alcuni casi, e principalmente negli strati sociali pi\u00f9 bassi e meno istruiti, l'accento si sposta sull'ultima sillaba per assimilazione alla forma dell'indicativo (\"comas\" \u2192 \"com\u00e1s\", \"digas\" \u2192 \"dig\u00e1s\"), perdendo anche l'alternanza vocalica (\"pierdas\" -&gt; \"perd\u00e1s\"). In qualche caso, la forma risultante non \u00e8 identica a quella dell'indicativo del verbo (\"duermas\" -&gt; \"durm\u00e1s\", e non \"dorm\u00e1s\").\nNei dialetti che hanno adottato il \"voseo\" al di fuori del R\u00edo de la Plata, la coniugazione del congiuntivo con il \u201cvos\u201d e forme verbali diverse (durm\u00e1s, perd\u00e1s, empec\u00e9s, etc.) appartiene all'uso normale e non ha niente a che vedere con il ceto sociale o il livello di istruzione.\nIl \"voseo\" dialettale americano, o semplicemente \"voseo\", ha un uso diverso da quello antico: non ha carattere di reverenza ma denota familiarit\u00e0 con l'interlocutore nelle regioni in cui \u00e8 praticato. Esistono due tipi di \"voseo\" che possono essere presenti simultaneamente o in maniera indipendente l'uno dall'altro a seconda della regione: il \"voseo\" pronominale e il \"voseo\" verbale.\n\"Voseo\" pronominale.\nIl \"voseo\" pronominale \u00e8 l'uso del pronome \u201cvos\u201d come soggetto (\"vos com\u00e9s\" al posto di \"tu comes\", in italiano \u201ctu mangi\u201d), vocativo (\"\u00a1Vos, ayudame!\", in italiano \u201cAiutami!\u201d), come complemento con preposizione (\"Te vi a vos\", \u201cti ho visto\u201d) e come termine comparativo (\"Es tan alto como vos\", \u201c\u00e8 alto come te\u201d). Nel caso di complementi senza preposizione e di pronomi atoni si usano \u201cte\u201d e \u201ctu\u201d (\"Te est\u00e1 mirando a vos\", \"\u00bfVos viste como qued\u00f3 tu auto?\"; in italiano \u201csta guardando te\u201d e \u201chai visto come \u00e8 conciata la tua auto?\u201d), e nel caso del possessivo si utilizza \u201ctuyo\u201d (\"Vos dijiste que era tuyo\", \u201cHai detto che era tuo\u201d).\n\"Voseo\" verbale.\nSi chiama \"voseo\" verbale l'utilizzo delle desinenze verbali della seconda persona plurale per riferirsi alla seconda persona singolare. Esistono diverse desinenze verbali a seconda di ragioni geografiche e culturali.\nAltre varianti.\nL'utilizzo del \u201cvos\u201d al posto del \u201ct\u00fa\u201d \u00e8 uno dei fenomeni pi\u00f9 caratteristici dello spagnolo rioplatense. In questo dialetto, in quello paraguaiano e nei paesi dell'America Centrale (Costa Rica, El Salvador, Guatemala, Honduras e Nicaragua) la coniugazione del \"voseo\" differisce normalmente da quella \"tuteante\" solo nel presente del modo indicativo, nell'imperativo, nel presente del congiuntivo e, in alcuni casi, nel \"pret\u00e9rito\" (passato) dell'indicativo: \"t\u00fa cantas/vos cant\u00e1s\", \"canta t\u00fa/cant\u00e1 vos\", \"t\u00fa eres/vos sos\", \"t\u00fa mueves/vos mov\u00e9s\", \"que t\u00fa cantes/que vos cant\u00e9s\", \"t\u00fa cantaste/vos cantaste\".\nNella forma colloquiale rioplatense il \"voseo\" verbale si estende anche nel \"pret\u00e9rito indefinido\" e nel presente del congiuntivo (\"quiero que vos cant\u00e9s\", \"dijistes que era tarde\"), ma non sono ben viste nel registro colto, dove si preferiscono le forme del \"tuteo\": \"que vos cantes\", \"dijiste que era tarde\".\nNel sudest del Messico (Chiapas, Tabasco) e nella Colombia centrale ed occidentale si \u00e8 soliti usare il \"voseo\" verbale per il presente dell'indicativo, dell'imperativo e del congiuntivo.\nIn generale, il \"voseo\" in Argentina, Paraguay, Uruguay, America Centrale, Bolivia orientale e nella zona di Maracaibo elimina la \u201ci\u201d della coniugazione verbale della seconda persona plurale originale. Al contrario, il \"voseo\" in Cile trasforma il dittongo \"-\u00e9is\" in \"-\u00eds\" e aspira la \u201cs\u201d finale, mentre quello di Zulia rimane fedele alla sua forma originale.\nIn Argentina, Uruguay e Paraguay il \"voseo\" \u00e8 accettato universalmente da tutte le classi sociali, cos\u00ec come nella forma scritta. La Real Academia Espa\u00f1ola include nel suo dizionario online esclusivamente le coniugazioni di \"voseo\" considerate prestigiose in questi tre Paesi. Queste coniugazioni sono quelle usate nelle citt\u00e0 di Buenos Aires, Asunci\u00f3n e Montevideo da tutti i ceti sociali.\nDistribuzione geografica.\nIn America, il \"voseo\" si \u00e8 radicato in gran parte del territorio con alterne vicende. \u00c8 entrato nella forma colta nel R\u00edo de la Plata, ma \u00e8 rimasto forma rurale e non regolamentata in moltissime zone. In altre, come il Venezuela, \u00e8 divenuto un fenomeno regionale che ha assunto i tratti peculiari di un'identit\u00e0 comune. In America Centrale il \"voseo\" di tipo rioplatense \u00e8 accettato solo in un contesto familiare. Il \"tuteo\" \u00e8 la forma di prestigio, viene usato in un contesto formale, nell'espressione scritta e predomina nei mezzi di comunicazione. Solo nella lingua parlata di Nicaragua e Costa Rica l'uso del \u201ct\u00fa\u201d \u00e8 praticamente inesistente.\nAttualmente il \"voseo\" \u00e8 distribuito in diverse parti del mondo di lingua ispanica, ma predomina in America Centrale, con l'esclusione di Panama, dove \u00e8 relegato in zone circoscritte, e nel Cono Sud, in Argentina, Uruguay e Paraguay. Il \"tuteo\" e il \"voseo\" si alternano nel centro del Cile, nella parte orientale della Bolivia (dipartimenti di Tarija, Santa Cruz de la Sierra, Beni e Pando), nella zona andina dell'Ecuador, nell'ovest e nel nord-est della Colombia (dipartimenti di Nari\u00f1o, Cauca, Valle del Cauca, Quind\u00edo, Risaralda, Caldas, Antioquia, Choc\u00f3 (Oca\u00f1a) e La Guajira, nell'ovest del Venezuela (stati di Zulia, Lara e Falc\u00f3n), nel centro di Panama e nel sud del Messico (stati di Chiapas e Tabasco). In Spagna, Guinea Equatoriale, Repubblica Dominicana e Porto Rico, l'uso del \u201cvos\u201d \u00e8 completamente sparito dalla forma parlata. In Cuba e Per\u00f9 il \"voseo\" \u00e8 ormai in via di sparizione, rimane radicato solo in una piccola parte della zona orientale di Cuba e nei pressi delle frontiere del Per\u00f9, sia a nord che a sud del Paese.\nFattori di espansione e restrizione del \"voseo\".\nTra la fine del XIX e l'inizio del XX secolo fu molto forte la condanna di diversi accademici nei confronti del \"voseo\"; tra di essi si distinsero Andr\u00e9s Bello, che intraprese una campagna per la sua eliminazione, Rufino Jos\u00e9 Cuervo, che lo defin\u00ec \u201cun'insopportabile volgarit\u00e0\u201d, e Arturo Capdevila, che la considerava una macchia del linguaggio argentino.\nIl \"voseo\" in Cile era ampiamente utilizzato fino a quando Andr\u00e9s Bello, rettore dell'Universit\u00e0 del Cile, condann\u00f2 il suo impiego e intraprese una campagna normativa a favore del \"tuteo\"; da allora il sistema educativo del Paese lo ha ignorato, lavorando per la sua definitiva estinzione. A parere di Bello non c'era ragione per accettare tale fenomeno linguistico, dal momento che la pluralit\u00e0 metaforica della seconda persona poteva essere considerato un anacronismo sconosciuto nell'antichit\u00e0; nei dialoghi in lingua spagnola avrebbero dovuto essere usati esclusivamente \u201custed\u201d e \u201ct\u00fa\u201d. Nonostante ci\u00f2, il \"voseo\" ha continuato ad essere usato negli ambienti rurali e nei colloqui informali; la forma pronominale \u00e8 considerata pi\u00f9 volgare di quella solamente verbale, che si \u00e8 estesa in tutti gli strati sociali.\nAnche in Uruguay c'\u00e8 stata in passato una restrizione del \"voseo\", con il passaggio al \"tuteo\" pronominale, ma l'eradicazione del fenomeno verbale non \u00e8 stata compiuta. A partire dagli anni cinquanta del XX secolo si \u00e8 per\u00f2 assistito ad una nuova espansione del \"voseo\", principalmente a causa dell'influenza dell'Argentina, specialmente nei mezzi di comunicazione. Si \u00e8 quindi tornati ad un \"voseo\" anche pronominale quasi identico a quello del Paese vicino.\nIn Paraguay la lingua guaran\u00ed \u00e8 stata storicamente la pi\u00f9 parlata nel Paese, mentre l'uso dello spagnolo si limitava ad Asunci\u00f3n e alle classi privilegiate nel resto del territorio nazionale. L'istruzione pubblica ha diffuso il castigliano cos\u00ec come il \"voseo\"; spesso l'adozione del \"tuteo\" o del \"voseo\" \u00e8 dipeso dalla preferenza che accordavano all'una o all'altra forma gli insegnanti delle scuole. L'influenza argentina nella letteratura, nel cinema e nella musica, cos\u00ec come nella radio e nella televisione, sono stati determinanti nell'espansione del \"voseo\" nella nazione; il \"tuteo\" \u00e8 rimasto confinato a zone come quella di Concepci\u00f3n.\nVariabili sociolinguistiche e dialetti spagnoli.\nI dialetti rioplatense, costaricano e paraguaiano sono gli unici che adottano il \"voseo\" come forma linguistica colta. In pratica, Argentina, Uruguay e Paraguay, insieme con la Costa Rica, sono le uniche zone di lingua spagnola ad avere escluso il \u201ct\u00fa\u201d dal paradigma. In Costa Rica per\u00f2, come in altre zone del Sudamerica, il \"voseo\" convive con l\"'ustedeo\", vale a dire l'uso del pronome \u201custed\u201d nelle forme di confidenza; per esempio, nelle scuole costaricane gli alunni usano tra loro tale forma linguistica."}
{"id": "5254148", "revid": "57872", "url": "https://it.wikipedia.org/wiki?curid=5254148", "title": "Unione dei comuni montani Le Valli dell'Entella", "text": "L'Unione dei comuni montani Le Valli dell'Entella \u00e8 un'unione di comuni della Liguria, nella citt\u00e0 metropolitana di Genova, formata dai comuni di Borzonasca, Mezzanego e Ne.\nStoria.\nL'unione \u00e8 nata con atto costitutivo del 5 dicembre 2014 firmato nel municipio di Borzonasca dai rappresentanti locali delle due valli genovesi.\nL'ente locale ha sede a Borzonasca. Il primo presidente, eletto il 26 marzo 2015, \u00e8 Danilo Repetto.\nDescrizione.\nL'unione dei comuni comprende quella parte del territorio genovese di levante della val Graveglia e della valle Sturla.\nPer statuto l'Unione si occupa di questi servizi:"}
{"id": "5254158", "revid": "1456895", "url": "https://it.wikipedia.org/wiki?curid=5254158", "title": "Bela Khotenashvili", "text": "Carriera.\nHa ottenuto il titolo di Grande Maestro Femminile nel 2007 e di Grande maestro assoluto nel 2013.\nGiovanili e juniores.\nNel 2004 ha vinto a Candia il Campionato del mondo giovanile femminile under-16.\nRisultati individuali.\nNel 2012 ha vinto il 69\u00ba campionato georgiano femminile, risultato ripetuto nel 2015, 2017 e 2021.\nAltri risultati:\nNel novembre 2018 ha preso parte al Campionato del mondo femminile. Dopo aver superato nel primo turno la vietnamita Vo Thi Kim Phung per 1\u00bd - \u00bd \u00e8 stata eliminata al secondo turno dalla indiana Harika Dronavalli per 1\u00bd - 2\u00bd dopo gli spareggi rapid.\nNel luglio 2019 ha disputato a Wenzhou un match, denominato \"Xinqiao Cup\", sulle 4 partite a cadenza classica contro la cinese Ju Wenjun, al momento Campionessa del mondo in carica: il punteggio di 0,5 a 2,5 alla fine della terza partita ha sancito la vittoria della giocatrice cinese senza la necessit\u00e0 di giocare l'ultima partita.\nNazionale.\nNel 2009 \u00e8 seconda con la squadra georgiana nel campionato europeo femminile a squadre.\nNel 2010 ha partecipato con la nazionale femminile georgiana alle Olimpiadi di Chanty-Mansijsk, ottenendo la medaglia di bronzo di squadra e di bronzo individuale in quinta scacchiera (riserva).\nOttiene nel 2011 la medaglia di bronzo di squadra nel campionato del mondo a squadre femminile."}
{"id": "5254160", "revid": "767487", "url": "https://it.wikipedia.org/wiki?curid=5254160", "title": "3 Deewarein", "text": "3 Deewarein \u00e8 un film del 2003 diretto da Nagesh Kukunoor.\nTrama.\nIl reporter Chandrika vuole filmare un documentario sulla vita dei carcerati e quindi chiede il permesso al carceriere Mohan Kumar di condurre uno studio su tre prigionieri condannati a morte, che sono Jagdish Prasad alias Jaggu, un avvocato colpevole di aver ucciso la sua infedele moglie, Ishaan Mirza, un imbroglione colpevole di aver sparato a morte una cassiera di una banca, e Naagya, condannato per aver provocato la morte di sua moglie spingendola in mezzo a un veicolo in corsa."}
{"id": "5254166", "revid": "767487", "url": "https://it.wikipedia.org/wiki?curid=5254166", "title": "Haasil", "text": "Haasil \u00e8 un film del 2003 diretto da Tigmanshu Dhulia.\nTrama.\nQuando lo studente al college Anirudh (Jimmy Shergill) incontra la bella coetanea Niharika (Hrishitaa Bhatt), ben presto diventano innamorati l'uno dell'altra. Purtroppo il loro rapporto non pu\u00f2 sfuggire alle persecuzioni contro di loro ad opera di una gang di malviventi che opera nel college. Quando Aniruddha incontra Ranvijay (Irfan Khan), un grande uomo del campus armato di pistola, iniziano i problemi, perch\u00e9 entrambi vogliono arrivare allo stesso obiettivo: Niharika."}
{"id": "5254172", "revid": "339392", "url": "https://it.wikipedia.org/wiki?curid=5254172", "title": "Terza guerra d\u2019Indipendenza italiana", "text": ""}
{"id": "5254173", "revid": "767487", "url": "https://it.wikipedia.org/wiki?curid=5254173", "title": "Do Dooni Chaar", "text": "Do Dooni Chaar \u00e8 un film del 2010 diretto da Habib Faisal."}
{"id": "5254176", "revid": "594829", "url": "https://it.wikipedia.org/wiki?curid=5254176", "title": "Marcela Citterio", "text": "Biografia.\nNata e cresciuta in Argentina, Citterio cominci\u00f2 a lavorare in televisione sul finire degli anni novanta, scrivendo la sceneggiatura della serie televisiva \"De coraz\u00f3n\". A questa seguirono numerose altre telenovelas per le principali reti televisive argentine come Telefe e Canal 13.\nQualche anno dopo la Citterio raggiunse la notoriet\u00e0 internazionale ideando la telenovela per adolescenti \"Il mondo di Patty\", che and\u00f2 in onda per due stagioni e venne esportata con successo all'estero. Successivamente la Citterio scrisse alcune sceneggiature direttamente destinate a reti televisive estere, come ad esempio la serie \"Reina de corazones\" per il network statunitense Telemundo e la telenovela per ragazzi \"Chica vampiro\" per la televisione colombiana. Anche quest'ultima telenovela ottenne un certo successo a livello internazionale e da essa venne tratto uno spettacolo teatrale itinerante. \u00c8 autrice anche di \"Heidi Bienvenida\"."}
{"id": "5254179", "revid": "785863", "url": "https://it.wikipedia.org/wiki?curid=5254179", "title": "Lanterna Magica (studio)", "text": ""}
{"id": "5254181", "revid": "991694", "url": "https://it.wikipedia.org/wiki?curid=5254181", "title": "Difluroruo di bario", "text": ""}
{"id": "5254183", "revid": "991694", "url": "https://it.wikipedia.org/wiki?curid=5254183", "title": "Fluoruro di bismuto(III)", "text": ""}
{"id": "5254184", "revid": "991694", "url": "https://it.wikipedia.org/wiki?curid=5254184", "title": "Fluoruro bismutoso", "text": ""}
{"id": "5254185", "revid": "991694", "url": "https://it.wikipedia.org/wiki?curid=5254185", "title": "Fluoruro di bismuto(V)", "text": ""}
{"id": "5254186", "revid": "767487", "url": "https://it.wikipedia.org/wiki?curid=5254186", "title": "Pinjar", "text": "Pinjar \u00e8 un film del 2003 diretto da Chandra Prakash Dwivedi.\nTrama.\nPinjar \u00e8 ambientato nel momento dell'indipendenza indiana nel 1947. Puro \u00e8 una giovane donna induista, che vive una vita felice e confortevole con la sua famiglia, promessa sposa di un giovane benestante, Ramchand. Mentre \u00e8 in gita con la sorella minore Rajjo, Puro viene improvvisamente rapita da un uomo misterioso, Rashid. La famiglia di Rashid ha un contenzioso ancestrale con la famiglia di Puro, che in passato aveva rilevato la loro propriet\u00e0 lasciandoli senza soldi. Il prozio di Puro aveva persino rapito la prozia di Rashid, poi rilasciata. Il compito di portare a termine la vendetta \u00e8 affidato a Rashid, e la sua famiglia gli ordina di rapire Puro, al fine di regolare i conti.\nRashid riesce nel rapimento, ma non se la sente di essere crudele con Puro, poich\u00e9 \u00e8 attratto da lei. Una notte, Puro riesce a fuggire e tornare dai suoi genitori, che per\u00f2 si allontanano tristemente dalla figlia, spiegando che se Puro dovesse rimanere, il clan esteso di Rashid ucciderebbe tutti nel villaggio. Lasciata senza supporto, Puro torna da Rashid, che \u00e8 ben consapevole della fuga; sapeva che lei non sarebbe stata accettata dai suoi genitori e stava aspettando il suo vicino. Dopo alcuni mesi, la famiglia di Puro fa sposare il figlio Trilok con la sorella minore di Ramchand, Lajjo, mentre Rajjo sposa il cugino di Ramchand. Nel frattempo Puro sposa Rashid, ma il rapporto, durante il quale Puro rimane incinta, non \u00e8 dei migliori.\nI colonialisti britannici lasciano l'India. Lo zio di Ramchand, il cugino e Rajjo lasciano l'India e sono al sicuro. Ramchand, i suoi genitori e Lajjo sono catturati negli scontri. Ramchand lascia frettolosamente l'India con sua sorella minore e la madre; il padre \u00e8 disperso. Poco dopo, Lajjo viene rapito dai rivoltosi. Puro incontra Ramchand, che tristemente le dice della situazione di Lajjo. Puro trova Lajjo e l'aiuta a fuggire con l'aiuto di Rashid. Mandano Lajjo a Lahore dove Trilok e Ramchand la ricevono.\nTrilok si riunisce in lacrime con Puro e le spiega che se lei lo desidera, pu\u00f2 iniziare una nuova vita, cos\u00ec come Ramchand \u00e8 pronto ad accettarla anche adesso. Puro sorprende Trilok rifiutando e dicendo che dopo tutto quello che \u00e8 successo, lei \u00e8 dove appartiene. Ramchand risponde con un'enorme empatia per Puro, e vede che lei ha accettato Rashid. Nel frattempo, Rashid cerca di sparire lentamente in mezzo alla folla, rendendo pi\u00f9 facile per Puro stare con la sua famiglia, dato che \u00e8 profondamente innamorato di lei, ma vuole che lei sia felice. Tuttavia, Puro trova Rashid e i due tra le lacrime si riuniscono, dicendo a Ramchand, Trilok, e Lajjo addio per sempre.\nPERSONAGGI PRINCIPALI:\n- PURO: RAGAZZA molto bella che vive nella sua casa con la famiglia una vita molto felice.\n-RASHID: ragazzo che si innamora di lei a prima vista. La rapisce e poi la sposa."}
{"id": "5254187", "revid": "1305772", "url": "https://it.wikipedia.org/wiki?curid=5254187", "title": "Movimento Democratico Arancione", "text": "Il Movimento Democratico Arancione (in inglese: \"Orange Democratic Movement\" - ODM) \u00e8 un partito politico socialdemocratico fondato in Kenya nel 2005."}
{"id": "5254188", "revid": "991694", "url": "https://it.wikipedia.org/wiki?curid=5254188", "title": "Fluoruro di bromo(III)", "text": ""}
{"id": "5254190", "revid": "991694", "url": "https://it.wikipedia.org/wiki?curid=5254190", "title": "Trifluoruro di cerio (III)", "text": ""}
{"id": "5254204", "revid": "57872", "url": "https://it.wikipedia.org/wiki?curid=5254204", "title": "Unione dei comuni delle Terre Verticali", "text": "L'Unione dei comuni delle Terre Verticali \u00e8 stata un'unione di comuni della Liguria, in provincia della Spezia, formata dai comuni di Monterosso al Mare, Pignone, Ricc\u00f2 del Golfo di Spezia e Riomaggiore.\nStoria.\nL'unione era nata con atto costitutivo del 5 dicembre 2014 - con la primaria dicitura de Unione dei comuni delle Cinque Terre - firmato nel municipio di Riomaggiore dai rappresentanti locali del territorio.\nL'ente locale aveva sede a Monterosso al Mare. Il primo e unico presidente dell'Unione, eletto il 4 febbraio 2015, \u00e8 stata Franca Cantrigliani, sindaco di Riomaggiore. Nella stessa riunione del Consiglio dell'Unione era stato approvato il cambio di denominazione dell'unione di comuni (Unione dei comuni delle Terre Verticali).\nDopo le votazioni dei rispettivi consigli comunali, nel gennaio 2017 l'ente si \u00e8 ufficialmente sciolto.\nDescrizione.\nL'unione dei comuni comprendeva una parte del territorio spezzino delle Cinque Terre (con la sola esclusione di Vernazza, che ha invece aderito all'Unione dei comuni Cinque Terre-Riviera) e valli minoritarie della media e bassa val di Vara (Pignone e Ricc\u00f2 del Golfo di Spezia).\nPer statuto l'Unione si occupava di questi servizi:"}
{"id": "5254206", "revid": "991694", "url": "https://it.wikipedia.org/wiki?curid=5254206", "title": "Fluoruro di cobalto (III)", "text": ""}
{"id": "5254209", "revid": "761672", "url": "https://it.wikipedia.org/wiki?curid=5254209", "title": "Teorie del complotto del signoraggio", "text": ""}
{"id": "5254210", "revid": "121153334", "url": "https://it.wikipedia.org/wiki?curid=5254210", "title": "Camera della Moda Araba", "text": "La Camera della Moda Araba (Arab Fashion Council, AFC, ) \u00e8 la pi\u00f9 grande associazione senza scopo di lucro di moda di livello internazionale non governativa per il mondo arabo, rappresentando i 22 paesi arabi membri della Lega araba e si pone come obiettivo principale di promuovere gli stilisti di moda a livello internazionale, disseminare la cultura della moda sul territorio arabo e valorizzare la creativit\u00e0 e la potenzialit\u00e0 artistica del territorio in cui opera, riposizionando il mondo arabo nel panorama internationale della moda. Aderiscono all'associazione tutte quelle aziende e quei talenti della \"fashion industry\" araba in particolare stilisti di moda, modelle, fotografi, parrucchieri, make-up artists, direttori creativi, giornalisti e blogger di moda. Analogamente essa regolamenta le agenzie di modelli/e formulando standard adeguati al livello mondiale, con il proposito di tutelare il lavoro di indossatori/indossatrici nel mondo arabo. Infine l'associazione regola la formazione nelle accademie e istituti registrati sotto la legge dei paesi arabi.\nStruttura.\nL'associazione ha sede in Dubai, la sua struttura \u00e8 basata su sei pilastri principali, nella forma di un esagono perfetto, e ogni pilastro \u00e8 rappresentato da un colore differente.\nAttivit\u00e0.\nL'attivit\u00e0 di riferimento della Camera Internazionale della Moda Araba \u00e8 quello di organizzare due volte l'anno il prestigioso evento Arab Fashion Week, che \u00e8 l'unica Settimana della Moda ufficiale in Medio Oriente.\nLa Settimana della Moda Araba rappresenta tutti i Paesi arabi ma ha luogo a Dubai e invita i marchi di moda a mostrare la loro esclusiva collezione moda per il Medio Oriente.\nAttivit\u00e0 analoghe.\nAltre attivit\u00e0 simili a quelle organizzate dalla Camera della Moda Araba \u201cArab Fashion Council\u201d sono la Settimana della moda di New York, Settimana della moda di Londra, Settimana della moda di Milano e la Settimana della moda di Parigi.\nPace e beneficenza.\nLa prima associazione di moda a lavorare su una strategia sanitaria pensionistica per proteggere i suoi membri dopo aver raggiunto l'et\u00e0 di 65 anni.\nInoltre si impegna a raggiungere un clima di pace in Medio Oriente attraverso la moda ispirata agli scopi Stati Uniti per la Pace in Medio Oriente."}
{"id": "5254211", "revid": "111451885", "url": "https://it.wikipedia.org/wiki?curid=5254211", "title": "L'Alleanza Nazionale", "text": "L'Alleanza Nazionale (in inglese: \"The National Alliance\" - TNA) \u00e8 un partito politico liberale fondato in Kenya nel 2000.\nAlle ultime elezioni generali del 2013 ha sostenuto Uhuru Kenyatta, che \u00e8 divenuto Presidente; alle elezioni legislative ha conseguito 89 seggi su 349."}
{"id": "5254212", "revid": "991694", "url": "https://it.wikipedia.org/wiki?curid=5254212", "title": "Trifluoruro ferrico", "text": ""}
{"id": "5254213", "revid": "775372", "url": "https://it.wikipedia.org/wiki?curid=5254213", "title": "Partito Repubblicano Unito (Kenya)", "text": "Il Partito Repubblicano Unito (in inglese: \"United Republican Party\" - URP) \u00e8 un partito politico kenyota fondato nel 2012.\nSostiene Uhuru Kenyatta, Presidente dal 2012."}
{"id": "5254214", "revid": "991694", "url": "https://it.wikipedia.org/wiki?curid=5254214", "title": "Fluoruro fosforoso", "text": ""}
{"id": "5254215", "revid": "991694", "url": "https://it.wikipedia.org/wiki?curid=5254215", "title": "Trifluorofosfina", "text": ""}
{"id": "5254216", "revid": "178779", "url": "https://it.wikipedia.org/wiki?curid=5254216", "title": "Federazione di hockey su ghiaccio della Svizzera", "text": ""}
{"id": "5254218", "revid": "775372", "url": "https://it.wikipedia.org/wiki?curid=5254218", "title": "Movimento Democratico Wiper", "text": "Il Movimento Democratico \"Wiper\" (in inglese: \"Wiper Democratic Movement \u2013 Kenya\" - WDM) \u00e8 un partito politico fondato in Kenya nel 2006.\nStoria.\nAlle ultime elezioni generali del 2013 ha sostenuto Raila Odinga alle presidenziali, che ha ottenuto il 43,7% dei voti risultando sconfitto da Uhuru Kenyatta; alle elezioni legislative ha conseguito 26 seggi su 349."}
{"id": "5254219", "revid": "1573940", "url": "https://it.wikipedia.org/wiki?curid=5254219", "title": "Erigone dechenii", "text": "Erigone dechenii \u00e8 un ragno appartenente alla famiglia Linyphiidae vivente in Germania nel Neogene.\nDistribuzione.\nLa specie \u00e8 stata rinvenuta in Germania, precisamente a Rott nella Renania-Palatinato.\nTassonomia.\nL'olotipo e unico resto fossile conosciuto, al 2014, di questa specie \u00e8 stato rinvenuto nel 1878 in un grande pezzo di lignite lacustre risalente al Neogene."}
{"id": "5254220", "revid": "991694", "url": "https://it.wikipedia.org/wiki?curid=5254220", "title": "Trifluoruro di itterbio", "text": ""}
{"id": "5254222", "revid": "1305772", "url": "https://it.wikipedia.org/wiki?curid=5254222", "title": "Forum Democratico Unito", "text": "Il Forum Democratico Unito (in inglese: \"United Democratic Forum\" - UDF) \u00e8 un partito politico fondato in Kenya nel 2012.\nAlle ultime elezioni generali del 2013 ha sostenuto Musalia Mudavadi alle presidenziali; alle elezioni legislative ha conseguito 12 seggi su 349."}
{"id": "5254224", "revid": "991694", "url": "https://it.wikipedia.org/wiki?curid=5254224", "title": "Trifluoruro di ittrio", "text": ""}
{"id": "5254225", "revid": "991694", "url": "https://it.wikipedia.org/wiki?curid=5254225", "title": "Trifluoruro di lantanio", "text": ""}
{"id": "5254226", "revid": "1305772", "url": "https://it.wikipedia.org/wiki?curid=5254226", "title": "Forum per la Restaurazione della Democrazia - Kenya", "text": "Il Forum per la Restaurazione della Democrazia - Kenya (in inglese: \"Forum for the Restoration of Democracy \u2013 Kenya\" - FORD-Kenya) \u00e8 un partito politico fondato in Kenya nel 1991.\nAlle ultime elezioni generali del 2013 ha sostenuto Raila Odinga, che ha ottenuto il 43,7% dei voti risultando sconfitto da Uhuru Kenyatta; alle elezioni legislative ha conseguito 10 seggi su 349."}
{"id": "5254227", "revid": "991694", "url": "https://it.wikipedia.org/wiki?curid=5254227", "title": "Fluoruro mercuroso", "text": ""}
{"id": "5254228", "revid": "991694", "url": "https://it.wikipedia.org/wiki?curid=5254228", "title": "Fluoruro nicheloso", "text": ""}
{"id": "5254230", "revid": "695564", "url": "https://it.wikipedia.org/wiki?curid=5254230", "title": "OK Time for Plan B", "text": ""}
{"id": "5254233", "revid": "110157", "url": "https://it.wikipedia.org/wiki?curid=5254233", "title": "Mothership (Enter Shikari)", "text": "Mothership \u00e8 il primo singolo del gruppo musicale britannico Enter Shikari, pubblicato il 27 agosto 2006 dalla Ambush Reality.\n\u00c8 stato successivamente registrato in una nuova versione e incluso nell'album di debutto della band, \"Take to the Skies\", uscito nel 2007. L'11 gennaio 2011 \u00e8 stata inoltre pubblicata come singolo una versione dal vivo del brano comprendente l'intro \"Motherstep\", spesso suonata dalla band prima di \"Mothership\" durante le loro esibizioni dal vivo.\nVideo musicale.\nIl video ufficiale di \"Mothership\", pubblicato il 7 agosto 2006 sul canale YouTube degli Enter Shikari, \u00e8 stato registrato al The Underworld di Londra il 2 luglio 2006 sotto la direzione di Sam Crack.\nTracce.\nTesti di Rou Reynolds, musiche degli Enter Shikari."}
{"id": "5254234", "revid": "991694", "url": "https://it.wikipedia.org/wiki?curid=5254234", "title": "Fluoruro di rodio(VI)", "text": ""}
{"id": "5254236", "revid": "761672", "url": "https://it.wikipedia.org/wiki?curid=5254236", "title": "Personaggi non giocanti", "text": ""}
{"id": "5254237", "revid": "991694", "url": "https://it.wikipedia.org/wiki?curid=5254237", "title": "Sodio fluoruro", "text": ""}
{"id": "5254241", "revid": "991694", "url": "https://it.wikipedia.org/wiki?curid=5254241", "title": "Fluoruro di tungsteno(VI)", "text": ""}
{"id": "5254246", "revid": "991694", "url": "https://it.wikipedia.org/wiki?curid=5254246", "title": "Sale verde", "text": ""}
{"id": "5254247", "revid": "599013", "url": "https://it.wikipedia.org/wiki?curid=5254247", "title": "Robert Leavitt", "text": "Nel 1906 prese parte ai Giochi olimpici intermedi e questa fu il suo unico successo in una grande manifestazione sportiva: conquist\u00f2 la medaglia d'oro nei 110 metri ostacoli con il tempo di 16\"2."}
{"id": "5254248", "revid": "131145", "url": "https://it.wikipedia.org/wiki?curid=5254248", "title": "Bob Leavitt", "text": ""}
{"id": "5254251", "revid": "991694", "url": "https://it.wikipedia.org/wiki?curid=5254251", "title": "Tetrafluoruro di zirconio", "text": ""}
{"id": "5254253", "revid": "2036605", "url": "https://it.wikipedia.org/wiki?curid=5254253", "title": "Macellum Liviae", "text": "Il Macellum Liviae (mercato di Livia) era un complesso commerciale dell'antica Roma, edificato sull'Esquilino da Augusto e dedicato a sua moglie Livia.\nTestimonianze letterarie.\nIl \"macellum\" va probabilmente identificato con \"\u03c4\u1f78 \u03c4\u03b5\u03bc\u03ad\u03bd\u03b9\u03c3\u03bc\u03b1 \u03c4\u1f78 \u039b\u03af\u03bf\u03c5\u03b9\u03bf\u03bd \u1f60\u03bd\u03bf\u03bc\u03b1\u03c3\u03bc\u03ad\u03bd\u03bf\u03bd\", che Tiberio dedic\u00f2 al principio del 7 a.C..\nSu un'iscrizione si ricorda un restauro effettuato tra il 364 e il 378 da Valentiniano I, Valente e Graziano; inoltre, questo \"macellum\", o il \"Macellum Magnum\", \u00e8 raffigurato sul frammento 4 della Forma Urbis Severiana.\nNella Cronaca (\"Chronicon\") di Benedetto del Soratte, all'anno 921 si menziona la \"aecclesia Sancti Eusebii iuxta macellum parvum\" (chiesa di Sant'Eusebio vicino al piccolo mercato).\nNel \"Liber Pontificalis\", la chiesa di Santa Maria Maggiore \u00e8 descritta come \"iuxta macellum Libiae\" (a fianco del mercato di Libia), mentre quella di San Vito \u00e8 detta \"in Macello\".\nIl percorso processionale descritto dal canone benedettino del Laterano, l'\"Ordo Benedicti\" del 1143, annota \"intrans sub arcum\" \"ubi dicitur macellum Livianum\" (\"entrando sotto l'arco [di Gallieno] nel luogo detto mercato liviano\").\nArcheologia.\nRimanenze corrispondenti alle indicazioni letterarie succitate sono state identificate appena fuori dalla porta Esquilina, a nord della strada: questi resti potrebbero ben corrispondere a quelli del \"macellum Liviae\".\nSi \u00e8 rinvenuto, infatti, un cortile aperto, che misura 80 per 25 metri, realizzato in \"opus reticulatum\", disposto parallelamente alle mura serviane.\nIl cortile era circondato da un portico con botteghe per i vari tipi di generi.\nSembra che, dal principio del III secolo d.C., la parte meridionale di quest'area fosse invasa dalla costruzione di edifici privati."}
{"id": "5254256", "revid": "697352", "url": "https://it.wikipedia.org/wiki?curid=5254256", "title": "Avvocato (disambigua)", "text": ""}
{"id": "5254265", "revid": "536103", "url": "https://it.wikipedia.org/wiki?curid=5254265", "title": "Huey Long", "text": ""}
{"id": "5254266", "revid": "838137", "url": "https://it.wikipedia.org/wiki?curid=5254266", "title": "Piernicola Pedicini", "text": "Biografia.\nOriginario di Foglianise, in provincia di Benevento, consegue la laurea in Fisica teorica e successivamente la specializzazione in Fisica medica presso l'Universit\u00e0 \"Federico II\", dove svolge poi il ruolo di ricercatore in Fisica delle alte energie e nel settore della manutenzione e della salvaguardia del patrimonio nazionale artistico e architettonico.\nNel 2007 si sposta a Rionero in Vulture, provincia di Potenza, per lavorare all'Ospedale Oncologico Regionale, ove assume il ruolo di esperto in fisica medica presso l'U.O. di Radioterapia del Dipartimento di Medicina Nucleare, anche di radioprotezione dei lavoratori e della popolazione, di Fisica ambientale e di Radiobiologia. \u00c8 sposato ed ha due figli.\nAttivit\u00e0 politica.\nLavorando nel settore sanitario, acquisisce di impegnarsi con il Movimento 5 Stelle. \u00c8 uno dei fondatori di uno dei MeetUp M5S di Rionero in Vulture insieme a Giacinto Cerviere e Franco Petruzzi. Partecipa allo Tsunami Tour di Beppe Grillo ed \u00e8 candidato alle elezioni politiche del 2013 con il Movimento, risultando non eletto.\nAlle regionali del novembre 2013 \u00e8 candidato alla Presidenza della Regione Basilicata, in seguito alle dimissioni anticipate del presidente Vito De Filippo per indagini su consiglieri e assessori, arrivando terzo al risultato elettorale con il 13,19% dei voti, dietro il candidato del PD Marcello Pittella e quello di centrodestra Salvatore Di Maggio. Pedicini, inizialmente secondo alle primarie, \u00e8 diventato il candidato ufficiale del movimento in seguito all'esclusione da parte dello stesso Beppe Grillo del tenente della Polizia provinciale di Potenza Giuseppe Di Bello per \"irregolarit\u00e0 formali nella presentazione dei documenti\".\nNel 2014 si candida alle elezioni europee nella circoscrizione Italia meridionale, ottenendo 35.829 voti e risultando eletto. Il suo interesse \u00e8 rivolto in particolare alla tematica ambientale. Cinque anni pi\u00f9 tardi viene rieletto in terza posizione con 58.901 preferenze. Nel giugno 2020, per aver votato contro una risoluzione sulla risposta europea alla crisi del COVID-19, viene sospeso dal M5S insieme ai colleghi Ignazio Corrao e Rosa D'Amato. A dicembre decide di lasciare il M5S insieme a Ignazio Corrao, Eleonora Evi e Rosa D\u2019Amato."}
{"id": "5254268", "revid": "113757", "url": "https://it.wikipedia.org/wiki?curid=5254268", "title": "Tino Costa", "text": ""}
{"id": "5254273", "revid": "1598370", "url": "https://it.wikipedia.org/wiki?curid=5254273", "title": "Discipline associate", "text": "Il Comitato olimpico nazionale italiano (CONI) riconosce diciotto discipline associate:"}
{"id": "5254291", "revid": "124123", "url": "https://it.wikipedia.org/wiki?curid=5254291", "title": "Robert Buford Pippin", "text": "Insegna attualmente all'Universit\u00e0 di Chicago, si \u00e8 occupato perlopi\u00f9 di studi storici e filosofici legati a Kant, Hegel e la filosofia tedesca."}
{"id": "5254293", "revid": "889336", "url": "https://it.wikipedia.org/wiki?curid=5254293", "title": "Goti Herskovits Bauer", "text": "Biografia.\nAgata (Goti) Herskovits nasce a Berehove (allora in Cecoslovacchia) il 29 luglio 1924, da famiglia ebraica, figlia di Luigi Herskovits, commerciante, e Rebecca Amsten. La famiglia risiede a Fiume, allora italiana.\nLa situazione diventa difficile con l'introduzione delle leggi razziali fasciste nel 1938 e precipita dopo l'8 settembre 1943 quando Fiume viene annessa al Terzo Reich.\nGoti viene arrestata il 2 maggio 1944, con i genitori e il fratello Tiberio (n.1926), a Cremenaga (Varese), mentre cercavano di attraversare il confine italo-svizzero con documenti falsi: arrivati al confine, furono traditi da coloro che li avevano aiutati a cercare di fuggire dall'Italia. Detenuti nel carcere di Varese, in quello di Como e a San Vittore a Milano, vengono internati nel campo di transito di Fossoli e quindi deportati nel campo di concentramento di Auschwitz, dove giungono il 23 maggio 1944. Goti \u00e8 immatricolata con il n. A-5372.\nDa Auschwitz Goti \u00e8 trasferita a Wilischtahl (n. di matricola 58837) nel novembre 1944, e quindi al campo di concentramento di Theresienstadt, dove si trova al momento della liberazione il 9 maggio 1945. Sar\u00e0 l'unica della famiglia a sopravvivere: i suoi genitori sono stati immediatamente condotti alle camere a gas; il fratello Tiberio muore a Buchenwald nell'aprile-maggio 1945. Muore anche una sorella maggiore (figlia di un precedente matrimonio del padre) che sposatasi viveva in Ungheria con il marito.\nGoti rientra in Italia nel luglio 1945. Sposatasi Bauer, si trasferisce per diversi anni con il marito ad Asmara in Eritrea.\nCome per molti altri deportati, l'occasione della testimonianza arriva negli anni 90 quando si riaccende nell'opinione pubblica l'interesse sulla Shoah ed i racconti dei sopravvissuti. Da allora Goti Bauer partecipa a numerosi incontri con le scuole e a manifestazioni pubbliche, specialmente in connessione con il Giorno della Memoria.\nNel 2004 \u00e8, con Liliana Segre e Giuliana Fiorentino Tedeschi, una delle tre donne ex-deportate intervistate da Daniela Padoan nel volume \"Come una rana d'inverno. Conversazioni con tre donne sopravvissute ad Auschwitz\" (Bompiani, Milano).\nNel 2009 la sua voce \u00e8 inclusa nel progetto di raccolta dei \"racconti di chi \u00e8 sopravvissuto\", una ricerca condotta tra il 1995 e il 2008 dallo storico Marcello Pezzetti per conto del Centro di documentazione ebraica contemporanea che ha portato alla raccolta delle testimonianze di quasi tutti i sopravvissuti italiani dai campi di concentramento nazisti allora ancora viventi.\nNel 2013 visita il nuovo Memoriale della Shoah al binario 21 della Stazione di Milano Centrale assieme all'amica Hanna Kugler Weiss, come lei originaria di Fiume e sopravvissuta alla deportazione nel lager di campo di sterminio di Birkenau.\nGoti Bauer nonostante l'et\u00e0 avanzata rimane testimone instancabile della Shoah soprattutto in occasione della giornata della memoria: il 22 gennaio 2014 \u00e8 relatrice all'Universit\u00e0 dell'Insubria dinnanzi a studenti e docenti; Il 27 gennaio del 2015 narra le sue esperienze dinnanzi ai componenti del Consiglio regionale della Lombardia e il 26 gennaio del 2017 \u00e8 dinanzi a seicento \u00abragazzi delle scuole\u00bb all'Auditorium del Conservatorio di Milano."}
{"id": "5254294", "revid": "991694", "url": "https://it.wikipedia.org/wiki?curid=5254294", "title": "Bromuro di isopropile", "text": ""}
{"id": "5254295", "revid": "991694", "url": "https://it.wikipedia.org/wiki?curid=5254295", "title": "Isopropilbromuro", "text": ""}
{"id": "5254300", "revid": "991694", "url": "https://it.wikipedia.org/wiki?curid=5254300", "title": "Metile bromuro", "text": ""}
{"id": "5254301", "revid": "104458", "url": "https://it.wikipedia.org/wiki?curid=5254301", "title": "Svetlana Gladisheva", "text": ""}
{"id": "5254302", "revid": "339392", "url": "https://it.wikipedia.org/wiki?curid=5254302", "title": "1-Bromo-2,5-pirrolidindione", "text": ""}
{"id": "5254310", "revid": "991694", "url": "https://it.wikipedia.org/wiki?curid=5254310", "title": "Tribromuro di alluminio", "text": ""}
{"id": "5254312", "revid": "1821847", "url": "https://it.wikipedia.org/wiki?curid=5254312", "title": "\u00c9tienne Balibar", "text": "Biografia.\nAllievo di Louis Althusser, ha contribuito a sviluppare una nuova interpretazione del pensiero di Karl Marx, con specifiche riflessioni sui concetti di razza, cultura e identit\u00e0, in vista di una concezione pi\u00f9 inclusiva della cittadinanza e della democrazia in Europa. \u00c8 professore emerito presso l'Universit\u00e0 di Paris-X (Nanterre).\nSua figlia \u00e8 l'attrice e cantante Jeanne Balibar. Parla fluentemente l'italiano."}
{"id": "5254313", "revid": "991694", "url": "https://it.wikipedia.org/wiki?curid=5254313", "title": "Cetrimide", "text": ""}
{"id": "5254315", "revid": "991694", "url": "https://it.wikipedia.org/wiki?curid=5254315", "title": "Bromuro d'omidio", "text": ""}
{"id": "5254316", "revid": "991694", "url": "https://it.wikipedia.org/wiki?curid=5254316", "title": "Palladio dibromuro", "text": ""}
{"id": "5254317", "revid": "991694", "url": "https://it.wikipedia.org/wiki?curid=5254317", "title": "Dibromuro di palladio", "text": ""}
{"id": "5254318", "revid": "991694", "url": "https://it.wikipedia.org/wiki?curid=5254318", "title": "Tetrabromuro di stagno", "text": ""}
{"id": "5254319", "revid": "991694", "url": "https://it.wikipedia.org/wiki?curid=5254319", "title": "Bromuro di stagno (IV)", "text": ""}
{"id": "5254320", "revid": "991694", "url": "https://it.wikipedia.org/wiki?curid=5254320", "title": "Bromuro fosforoso", "text": ""}
{"id": "5254321", "revid": "991694", "url": "https://it.wikipedia.org/wiki?curid=5254321", "title": "Tribromofosfina", "text": ""}
{"id": "5254328", "revid": "256896", "url": "https://it.wikipedia.org/wiki?curid=5254328", "title": "Bandiera Blu", "text": ""}
{"id": "5254332", "revid": "115961812", "url": "https://it.wikipedia.org/wiki?curid=5254332", "title": "Haruka Chisuga", "text": " Lei \u00e8 la vincitrice del concorso \"Miss MACROSS 30 Contest\" come cantante nel 2013.\nDoppiaggio.\nI ruoli principali sono in grassetto:\n2019\n2020"}
{"id": "5254338", "revid": "585241", "url": "https://it.wikipedia.org/wiki?curid=5254338", "title": "Guggenheim Museum (Bilbao)", "text": ""}
{"id": "5254341", "revid": "585241", "url": "https://it.wikipedia.org/wiki?curid=5254341", "title": "Museo Guggenheim (Abu Dhabi)", "text": ""}
{"id": "5254344", "revid": "132266", "url": "https://it.wikipedia.org/wiki?curid=5254344", "title": "Lance di salvataggio", "text": ""}
{"id": "5254346", "revid": "585241", "url": "https://it.wikipedia.org/wiki?curid=5254346", "title": "Museo Guggenheim (New York)", "text": ""}
{"id": "5254362", "revid": "767487", "url": "https://it.wikipedia.org/wiki?curid=5254362", "title": "Sistemi ettometrici di Spoleto", "text": "I sistemi ettometrici di Spoleto sono un insieme di tre percorsi meccanizzati per agevolare l'accesso al centro storico ed, al contempo, liberarlo dalle automobili.\nIl sistema viene anche chiamato progetto di \"Mobilit\u00e0 Alternativa\", \"Spoleto citt\u00e0 aperta all'uomo\".\nTutti gli impianti sono gestiti da Umbria Mobilit\u00e0.\nIdeazione.\nIl primo progetto preliminare di rendere il centro storico di Spoleto privo di auto, e quindi di pedonalizzare il suo nucleo storico artistico, \u00e8 dell'architetto Kenz\u014d Tange e risale al 1987; prevedeva percorsi meccanizzati su marciapiede mobile direttamente in superficie. Successivamente, furono proposti nuovi progetti.\nL'ideazione del progetto poi realizzato, risale alla prima met\u00e0 degli anni novanta, quando si iniziava a parlare di valorizzazione dei centri storici e di quali soluzioni adottare per risolvere l'annoso problema parcheggi; nel 1996, veniva approvato il progetto di mobilit\u00e0 alternativa \"Spoleto citt\u00e0 aperta all'uomo\", volto alla chiusura del centro storico al traffico automobilistico ed al completo utilizzo del suo potenziale turistico.\nDescrizione.\nIl progetto si articola in tre maxi-parcheggi posti ai margini del centro storico e tre relativi percorsi meccanizzati sotterranei (tappeti mobili ed ascensori) o superficiali (scale mobili) che trasportano residenti e turisti direttamente nel centro storico. Il progetto \u00e8 stato concepito completamente privo di barriere architettoniche.\nI tre percorsi sono stati realizzati per stralci successivi e quindi consegnati alla collettivit\u00e0 in tempi diversi; il pi\u00f9 complesso e pi\u00f9 costoso, nonch\u00e9 il pi\u00f9 ambizioso, \u00e8 stato il primo stralcio, oggetto di ritardi nell'ultimazione dei lavori e di varianti in corso d'opera, prevalentemente dovute a rinvenimenti archeologici. Di seguito i tre percorsi in ordine di inaugurazione:"}
{"id": "5254363", "revid": "256896", "url": "https://it.wikipedia.org/wiki?curid=5254363", "title": "Biblioteca Universitaria di Edimburgo", "text": ""}
{"id": "5254366", "revid": "785863", "url": "https://it.wikipedia.org/wiki?curid=5254366", "title": "Il mondo di Quark", "text": "Il mondo di Quark \u00e8 stato un programma televisivo derivato da \"Quark\", curato e condotto da Piero Angela e trasmesso su Rai 1 dal 1984 al 1999.\nStoria del programma.\n\"Il mondo di Quark\" fu concepito dopo il successo di \"Quark\" e \"Quark speciale\" come una rubrica che andava in onda dal luned\u00ec al venerd\u00ec nel \"day-time\" (in un orario variabile, nel corso degli anni, tra le 14 e le 15:30) e dedicata prevalentemente alla trasmissione di documentari naturalistici o antropologici di produzione estera, introdotti in studio da Angela. Nelle prime due edizioni, ad esempio, figurano la serie della BBC \"La vita sulla Terra\" e \"Cosmo\", e il programma ha proposto numerose puntate di \"Survival\" e \"L'uomo e la Terra\". La trasmissione tuttavia ha proposto anche documentari di realizzazione italiana, fiction televisive (come la miniserie della BBC \"Il viaggio di Charles Darwin\") o riedizioni di precedenti programmi di Angela come \"Nel cosmo alla ricerca della vita\" e \"Indagine sulla parapsicologia\" (riproposto col titolo \"Indagine critica sulla parapsicologia\"). Il programma mantenne sostanzialmente la stessa formula fino all'ultima puntata, trasmessa il 4 giugno 1999. Dall'11 giugno 2001 viene trasmesso nella stessa fascia oraria \"Quark atlante - Immagini dal pianeta\", un contenitore che continua a proporre documentari di genere analogo ma senza introduzioni in studio: quest'ultimo \u00e8 l'unico programma derivato da \"Quark\" a cui Piero Angela non abbia lavorato in alcun modo.\nEdizioni VHS.\nA partire dal 1989 la Rai pubblic\u00f2, su distribuzione Fonit Cetra, una collana di videocassette intitolata \"Il mondo di Quark\" contenenti puntate della serie, sebbene in questa versione i documentari siano presentati integralmente e talvolta con le presentazioni tratte da \"Quark speciale\"."}
{"id": "5254367", "revid": "37401", "url": "https://it.wikipedia.org/wiki?curid=5254367", "title": "Lamezia", "text": ""}
{"id": "5254372", "revid": "256896", "url": "https://it.wikipedia.org/wiki?curid=5254372", "title": "Millennium Ecosystem Assessment", "text": ""}
{"id": "5254380", "revid": "228587", "url": "https://it.wikipedia.org/wiki?curid=5254380", "title": "Irving Kahn", "text": "Biografia.\nNato da una famiglia ebrea polacca del clan Ashkenazi, studi\u00f2 al City College di New York, dopo aver terminato gli studi divenne assistente dell'economista Benjamin Graham alla Columbia Business School e divenne discepolo della sua teoria del value investing, \nHa affermato di aver raddoppiato il suo capitale durante la Grande depressione, infatti tre mesi prima il Marted\u00ec nero aveva investito in borsa su una miniera di rame, la \"Magma Copper Company\"di Superior vicino Scottsdale in Arizona.\nDurante la sua lunga carriera Kahn \u00e8 stato dirigente d'azienda di Teleregister Corp., Hugo Stinnes Co., Grand Union Stores, Kings County Lighting, West Chemical e Willcox &amp; Gibbs, New York City Job and Career Center e presidente emerito della Jewish Foundation for Education of Women, inoltre nel 1937 ha contribuito a fondare la \"New York Society of Security Analysts\" e nel 1947 il \"Financial Analysts' Journal\".\nNel 1978 assieme ai fratelli Thomas e Alan ha fondato il Kahn Brothers Group, Inc.\nNel 2005 in occasione del centesimo compleanno \u00e8 andato allo Borsa di New York come tutti i giorni di lavoro della sua vita dal 1928 e il 18 dicembre dello stesso anno \u00e8 stato invitato dal NYSE ad aprire le contrattazioni in borsa\nNel 2013 il Kahn Brothers Group's gestiva oltre 950 milioni di milioni di dollari in fondi dei clienti dalle sue controllate e dalle sue societ\u00e0 affiliate. L'attivit\u00e0 di consulenza del gruppo era di circa 645 milioni di dollari in asset in gestione nel primo trimestre del 2013.\nCarriera di investimento.\nKahn era un Chartered Financial Analyst e tra i primi candidati a sostenere l'esame CFA. \u00c8 stato membro fondatore della New York Society of Security Analysts e del Financial Analysts' Journal. Kahn \u00e8 stato anche un ex direttore di Teleregister Corp., Hugo Stinnes Co., Grand Union Stores, Kings County Lighting, West Chemical e Willcox &amp; Gibbs. Era il presidente del New York City Job and Career Center ed era un fiduciario emerito della Jewish Foundation for Education of Women.\nIn un articolo di una rivista nel 2002, \u00e8 stato citato come dicendo: \"Sono nella fase della vita in cui traggo molto piacere dal trovare uno stock a buon mercato\", aggiungendo che la sua ricerca lo spingeva ancora a lavorare la sera e nei fine settimana. Suo figlio Thomas, allora e tuttora presidente del Kahn Brothers Group, ha dichiarato: \"Mio padre continua a ricercare idee e a parlare con le aziende. Una delle cose belle di questa attivit\u00e0 \u00e8 che non c'\u00e8 un'et\u00e0 pensionabile obbligatoria, e presumibilmente diventi pi\u00f9 saggio in quanto tu invecchi\u00bb.\nEra il pi\u00f9 vecchio analista finanziario in attivit\u00e0, collabora con il \"Longevity Genes Project\" del Albert Einstein College of Medicine della'universit\u00e0 ebraica statunitense Yeshiva University, sullo studio delle correlazioni tra genoma e longevit\u00e0\n\u00c8 scomparso nel 2015 all'et\u00e0 di 109 anni."}
{"id": "5254386", "revid": "256896", "url": "https://it.wikipedia.org/wiki?curid=5254386", "title": "Duomo di Bertinoro", "text": ""}
{"id": "5254388", "revid": "247222", "url": "https://it.wikipedia.org/wiki?curid=5254388", "title": "Canal Trece", "text": ""}
{"id": "5254398", "revid": "767487", "url": "https://it.wikipedia.org/wiki?curid=5254398", "title": "Costante Bernardini", "text": "Biografia.\nTrasferitosi a Teramo all'et\u00e0 di 8 anni, inizia a praticare l'atletica leggera dai 14 anni, rivelando ben presto, grazie alle doti fisiche non comuni, un'attitudine naturale per varie discipline (in particolare nel salto in alto e nel salto in lungo), che gli consentono di cimentarsi con risultati ragguardevoli anche nel calcio e nella pallacanestro, le sue pi\u00f9 grandi passioni. Nel 1949 ricevette la proposta dalla squadra di calcio del Como per approdare in serie A, ma rifiut\u00f2 un ingaggio milionario per rimanere nella sua citt\u00e0 dove giocava da terzino e centromediano. (cercarono inutilmente di ingaggiarlo anche altre squadre di serie A e di serie B).\nOltre a giocare nella locale squadra di calcio disputa il campionato di serie A con la squadra di pallacanestro della D'Alessandro Teramo, rimanendovi per quattro anni, e realizzando il primato di punti realizzati in una sola partita che rimane imbattuto per moltissimi anni e viene superato solo dal fortissimo americano Bob Morse a met\u00e0 degli anni settanta. Anche in questa disciplina ricevette la proposta di ingaggio da parte dei dirigenti della Simmenthal Milano, che lo not\u00f2 durante un torneo disputato a Roseto degli Abruzzi; anche in questo caso Bernardini rifiut\u00f2 la proposta della squadra delle mitiche \"scarpette rosse\".\nA testimonianza delle eccezionali doti fisiche e di versatilit\u00e0, il giorno in cui egli stabilisce il record di segnature contro la squadra della Partenope Napoli (1953) presso la Casa dello Sport di Teramo, Bernardini disputa nella mattinata a Pescara alcune gare di atletica, vincendo in successione le competizioni di salto in alto, di salto in lungo e di salto triplo e nel pomeriggio disputa anche la partita di calcio contro l'Ascoli.\nFu anche primatista regionale del salto in alto. Nella vita professionale, dopo aver conseguito il diploma all'ISEF insegn\u00f2 educazione fisica in varie scuola del teramano. Al termine dell'attivit\u00e0 agonistica fu anche allenatore di calcio. Nel 1999/200 la citt\u00e0 gli ha assegnato \"Il Paliotto d'oro\", premio per i teramani illustri."}
{"id": "5254408", "revid": "28592", "url": "https://it.wikipedia.org/wiki?curid=5254408", "title": "Acqua benedetta", "text": ""}
{"id": "5254411", "revid": "28592", "url": "https://it.wikipedia.org/wiki?curid=5254411", "title": "Parco regionale delle Capanne di Marcarolo", "text": ""}
{"id": "5254414", "revid": "1494169", "url": "https://it.wikipedia.org/wiki?curid=5254414", "title": "Castello di Ragusa", "text": ""}
{"id": "5254415", "revid": "838137", "url": "https://it.wikipedia.org/wiki?curid=5254415", "title": "Castello di Raguza (Dalmazia)", "text": ""}
{"id": "5254416", "revid": "838137", "url": "https://it.wikipedia.org/wiki?curid=5254416", "title": "Brotnice", "text": ""}
{"id": "5254417", "revid": "339392", "url": "https://it.wikipedia.org/wiki?curid=5254417", "title": "Castello di Ragusa (Ragusa)", "text": ""}
{"id": "5254419", "revid": "339392", "url": "https://it.wikipedia.org/wiki?curid=5254419", "title": "Conte di Siracusa", "text": ""}
{"id": "5254422", "revid": "370187", "url": "https://it.wikipedia.org/wiki?curid=5254422", "title": "Contea di Siracusa", "text": "La contea di Siracusa fu un antico feudo esistito in Sicilia nell'XI secolo, con l'avvento dei normanni. La sua fine e i suoi sviluppi non sono noti per mancanza di antiche fonti.\nStoria.\nCon i normanni Siracusa ritrova la religione cristiana. Non si hanno molte notizie della citt\u00e0 aretusea di quest'epoca, ma dai documenti storici si sa che il conte Ruggero la fece diventare la prima contea siciliana, a quel tempo il titolo feudale pi\u00f9 altamente dignitario che vi potesse essere; la stessa Sicilia divenne una contea sotto i normanni. La diede in dote a suo figlio Giordano d'Altavilla, designato anche suo erede. Ma Giordano si ammal\u00f2 di febbre alta in Siracusa e suo padre Ruggero non ebbe nemmeno il tempo di arrivare in citt\u00e0 che suo figlio era gi\u00e0 morto. I suoi funerali vennero celebrati solennemente nella citt\u00e0 siracusana, alla presenza di Ruggero e di una gran folla composta anche da arabi oltre che da cristiani. Giordano per\u00f2 non venne seppellito a Siracusa ma venne da Ruggero trasportato nel messinese a Troina, presso la chiesa di San Niccol\u00f2.\nIl successore erede della contea siracusana fu Tancredi, figlio di Guglielmo Braccio di Ferro, fratello di Ruggero e quindi nipote di questi:\nE anche: \u00ab\"Tancredus Syracusius, filius comitis Guillelmi\"\u00bb\nMa dopo la storia normanna di Siracusa diventa difficile da capire, proprio a causa delle scarse informazioni che su questo periodo ci sono giunte riguardo ad essa. Sappiamo che Ruggero mantenne Palermo come capitale di Sicilia, e che al momento di incoronarsi re fu consigliato dai suoi baroni di lasciare ancora Palermo come sede della sua corte e di prendere la coronazione nella citt\u00e0 degli emiri. Probabilmente questo segn\u00f2 ancora di pi\u00f9 la sofferenza politica e sociale dell'ex capitale, la quale se aveva sperato di riprendersi il titolo centrale, ora che vi era tornata al comando la parte cristiana, rimase invece delusa. Siracusa contea, alcuni storici la definiscono, o la sottolineano spesso, come \"roccaforte militare\"."}
{"id": "5254428", "revid": "640277", "url": "https://it.wikipedia.org/wiki?curid=5254428", "title": "Ajm\u0101n", "text": ""}
{"id": "5254429", "revid": "1573940", "url": "https://it.wikipedia.org/wiki?curid=5254429", "title": "Nisaetus philippensis", "text": "L'aquila dal ciuffo delle Filippine (Nisaetus philippensis ()) \u00e8 un raro uccello accipitriforme della famiglia degli Accipitridi endemico delle isole omonime.\nDescrizione.\nDimensioni.\nMisura 56-69 cm di lunghezza, per un peso di 1168-1280 g nella femmina; l'apertura alare \u00e8 di 105-125 cm.\nAspetto.\nQuesta aquila dal ciuffo tipica ha una lunga cresta e parti superiori prevalentemente scure. La coda \u00e8 grigia con numerose barre nerastre. La gola \u00e8 chiara e il petto rossiccio \u00e8 coperto da strisce scure. Le cosce presentano delle barre scure. L'aquila dal ciuffo delle Filippine ricorda in qualche modo il pecchiaiolo barrato o il pecchiaiolo orientale (\"Pernis ptilorhynchus\") con i quali condivide l'areale, ma questi ultimi due si distinguono per i tarsi nudi, il becco e la testa di dimensioni pi\u00f9 ridotte, il collo pi\u00f9 lungo e il corpo pi\u00f9 snello. Inoltre, la parte terminale delle loro ali \u00e8 pi\u00f9 parallela. L'aquila dal ciuffo delle Filippine pu\u00f2 anche essere confusa con l'aquila dal ciuffo variabile (\"Nisaetus cirrhatus\") a causa del polimorfismo di entrambe le specie. La forma chiara \u00e8 fortunatamente la pi\u00f9 comune tra le aquile dal ciuffo delle Filippine, il che rende pi\u00f9 facile riconoscerle. Tutte queste specie precedentemente descritte hanno generalmente una costituzione pi\u00f9 robusta, con ali che si estendono oltre la punta della coda. Generalmente la femmina \u00e8 tra il 12 e il 20% pi\u00f9 grande del maschio. L'iride \u00e8 giallo brillante, la cera \u00e8 nero-grigiastra e le zampe sono gialle opache. I giovani hanno la testa pi\u00f9 chiara, cos\u00ec come parti inferiori pi\u00f9 chiare con alcune barre impercettibili sul ventre e sui fianchi. Le ali dei giovani sono chiare alla base e all'estremit\u00e0. Il piumaggio adulto viene indossato a partire dall'et\u00e0 di quattro anni.\nVoce.\nL'aquila dal ciuffo delle Filippine emette degli \"yiep yiep\" o dei \"wheet-whit\". Queste grida sono composte da quattro sillabe come quelle dell'aquila dal ciuffo variabile (\"Nisaetus cirrhatus\"), ma sono meno elevate e meno urlanti di queste. L'animale vocalizza e si esprime soprattutto alla fine della sera, poco prima del calare della notte.\nBiologia.\nLe aquile dal ciuffo delle Filippine vivono da soli o in coppia. Effettuano frequenti scivolate e voli planati. Tuttavia, gli studiosi hanno riscontrato solo poche parate aeree durante la stagione di nidificazione. Questi uccelli non sono migratori. I giovani possono effettuare brevi viaggi tra le isole e le isolette, ma gli immaturi sono piuttosto sedentari e non abbiamo alcuna testimonianza di migrazioni attraverso il passo di Dalton (Luzon), che costituisce un abituale luogo di transito per le altre specie.\nAlimentazione.\nNon abbiamo nessuna informazione dettagliata sul menu di questa specie. Infatti l'osservazione di questo rapace \u00e8 resa molto difficile dal fatto che ha una certa predilezione per i posatoi ben nascosti. Secondo Christie, un importante tasso di dimorfismo tra il maschio e la femmina dimostrerebbe che questo uccello sia principalmente un predatore di uccelli. \"Handbook of the Birds of the World\" conferma questo in una certa misura, affermando vagamente che il pasto di questo rapace \u00e8 composto principalmente da uccelli di grossa taglia e da mammiferi.\nRiproduzione.\nNon possediamo alcuna informazione significativa su questa parte della sua biologia. I maschi presentano gonadi particolarmente sviluppate nel mese di gennaio, il che rende possibile determinare il periodo pre-riproduttivo. \u00c8 stato detto che le aquile dal ciuffo delle Filippine eseguano rituali di parata alla fine di marzo, correlati probabilmente alla formazione delle coppie e all'inizio della stagione riproduttiva.\nDistribuzione e habitat.\nLe aquile dal ciuffo delle Filippine frequentano le montagne situate al centro di regioni pianeggianti e collinari. Non disdegnano le aree boschive aperte che hanno subito un abbattimento selettivo e ragionevole, ma di solito preferiscono gli spazi forestali in cui lo sfruttamento \u00e8 stato interrotto da almeno 20-30 anni. Sembrano tuttavia evitare le zone di foresta in cui i tronchi e i rami sono rivestiti di muschio, che talvolta l'animale tende a rimuovere. Questo rapace di medie dimensioni vive fino a 1000 metri di altitudine, ma pu\u00f2 spingersi fino a 1900 metri sull'isola di Mindoro. In altre regioni, \u00e8 stato rinvenuto occasionalmente fino a 2500 metri.\nTassonomia.\nQuesto rapace \u00e8 stato descritto nel 1863 dall'ornitologo britannico John Gould come \"Spizaetus philippensis\". Recenti studi filogenetici hanno portato al suo spostamento, assieme ad altre specie in precedenza assegnate al genere \"Spizaetus\", nel genere \"Nisaetus\". Come suggerisce il nome, questo uccello della famiglia degli Accipitridi \u00e8 endemico delle Filippine. La maggior parte degli autori lo tratta come una specie monotipica, vale a dire priva di sottospecie regionali. Fa eccezione, tuttavia, uno dei pi\u00f9 grandi esperti di rapaci, David Christie, che nella sua colossale opera su questo gruppo di volatili lo considera come un \"taxon\" plurispecifico, riconoscendone due sottospecie: \"S. p. philippensis\", la sottospecie nominale (diffusa a Luzon e, verso sud, fino a Mindoro), e \"S. p. pinskeri\", la sottospecie meridionale (presente nelle isole di Mindanao, Samar, Negros e probabilmente Panay). Il Comitato Ornitologico Internazionale classifica quest'ultima entit\u00e0 come specie a s\u00e9 stante (\"Nisaetus pinskeri\").\nConservazione.\nSecondo Christie, l'aquila dal ciuffo delle Filippine viene generalmente considerata rara e sempre pi\u00f9 a rischio, in quanto viene avvistata solamente in rare occasioni. Una ricerca approfondita sull'isola di Luzon ha fornito solamente poche informazioni significative. Nonostante la continua deforestazione, gli studiosi sperano che la popolazione sia pi\u00f9 numerosa del previsto nell'area di 300.000 chilometri quadrati che costituisce il suo areale attuale. La presenza di giovani aquile delle scimmie (\"Pithecophaga jefferyi\") e di giovani aquile dal ciuffo variabili (\"Nisaetus cirrhatus\") della razza orientale \"limnaeetus\" pu\u00f2 infatti causare confusioni nella carrotta identificazione durante il periodo di dispersione dei giovani. Uno studio accurato stima la popolazione di questi animali tra 200 e 220 coppie a Luzon e 320-340 coppie a Mindanao, le due isole pi\u00f9 grandi dell'arcipelago. La IUCN classifica la specie come \u00abin pericolo\u00bb (\"Endangered\") e ne stima il numero di esemplari tra i 400 e i 600 individui maturi. Nel 1980 un censimento determin\u00f2 la presenza di 220 coppie sui monti della Sierra Madre (Luzon).\nLa specie \u00e8 inserita nell'Appendice II della \"Convention on International Trade of Endangered Species\" (CITES).\nParte del suo areale ricade all'interno di aree naturali protette, tra cui il parco naturale del Monte Isarog, il parco naturale della Sierra Madre settentrionale e il parco nazionale di Bataan."}
{"id": "5254434", "revid": "287204", "url": "https://it.wikipedia.org/wiki?curid=5254434", "title": "Polisportiva Aquila Montevarchi 1970-1971", "text": "Questa voce raccoglie le informazioni riguardanti la Polisportiva Aquila Montevarchi nelle competizioni ufficiali della stagione 1970-1971."}
{"id": "5254444", "revid": "1463849", "url": "https://it.wikipedia.org/wiki?curid=5254444", "title": "Alberto Pezzi", "text": "Proveniente da un'antica famiglia della Valsolda, fu uno dei maggiori protagonisti della vita mercantile e protoindustriale veneziana nel Settecento. Gest\u00ec con fortuna una impresa attiva nel commercio tessile con varii negozi nella citt\u00e0 lagunare. Nel 1739 inizi\u00f2 il suo sodalizio con Nicol\u00f2 Tron con il quale entr\u00f2 in societ\u00e0 avviando con criteri di gestione e produzione pi\u00f9 moderni il Lanificio di Schio.\nDopo l'esperienza scledensee e lo scioglimento del sodalizio con Tron e Giorgio Sthal, fond\u00f2 il Lanificio Pezzi a Pieve di Soligo che rappresent\u00f2 la prosecuzione dell'antico lanificio Ciassi che aveva operato con fortuna in loco tra la fine del Seicento e l'inizio del Settecento. L'impresa industriale avviata da Alberto Pezzi arriv\u00f2 a dar lavoro a un migliaio di dipendenti."}
{"id": "5254445", "revid": "729019", "url": "https://it.wikipedia.org/wiki?curid=5254445", "title": "Unione Sportiva Rovereto 1950-1951", "text": "Questa voce raccoglie le informazioni riguardanti l'Unione Sportiva Rovereto nelle competizioni ufficiali della stagione 1950-1951."}
{"id": "5254447", "revid": "2014155", "url": "https://it.wikipedia.org/wiki?curid=5254447", "title": "Castello di Ragusa Ibla", "text": "Il castello di Ragusa Ibla o castello di Ragusa fu una fortezza militare e centro politico che sorgeva a Ragusa Ibla sulla parte pi\u00f9 alta del quartiere storico di Ragusa.\nStoria.\nCostruito in posizione strategica lungo la valle dell'Irminio le prime mura difensive furono inalzate in epoca bizantina in cima al monte su cui sorge l'odierna Ragusa Ibla.\n, il castello sub\u00ec un primo assedio nel 844. Capitolato agli attacchi delle truppe capitanate da Mu\u1e25ammad ibn Khaf\u0101ja nel 848 lo scrittore arabo Ibn Fadl'Allah lo defin\u00ec \"il pi\u00f9 grande e pi\u00f9 bello di Sicilia\". Lo storico Michele Amari ne scriveva: \"I valorosi abitanti di Ragusa scossero sovente il giogo arabo grazia anche al fortissimo castello\". Durante il periodo normanno fu fortificato ulteriormente e reso praticamente inespugnabile, tanto da diventare la sede del potente Goffredo d'Altavilla. Tra il XI e XII secolo fu centro amministrativo e giuridico della Contea di Ragusa. Nel 1194 il castello fu assediato e conquistato da Enrico VI di Svevia portando la citt\u00e0 sotto il controllo Svevo. Tommaso Fazello nel 1558 ne scrisse: \"il gran castello di Ragusa, il quale sebbene \u00e8 moderno, \u00e8 nondimeno bello e ricco\".\nNel 1693 a causa del catastrofico terremoto del Val di Noto il castello fu parzialmente distrutto e mai ripristinato. I ruderi vennero demoliti all'inizio del '900 per far posto alla costruzione del Comando Distretto Militare di Ragusa.\nDescrizione.\nEra costituito da quattro poderose torri: la \"Balena\", la \"Nuova\", la \"Vecchia\" e quella detta \"d'Ercole\". Inoltre possedeva due baluardi e quattro porte: la \"Nestoria\", la \"Ferrea\", la porta del \"Pozzo\" e la \"Nuova\". All'interno si trovavano due piazze d'armi, inoltre le mura erano circondate da un ampio fossato. Sopra una delle porte vi era scolpita una testa di bue con un corno rotto, in memoria della vendetta del conte di Ragusa Manfredi Chiaramonte contro Carlo III d'Angi\u00f2.\nDella cinta muraria difensiva della citt\u00e0 rimangono solo la Porta Walter, edificata nel 1643, e brevi tratti sparsi inglobati nell'area urbana. Porzioni delle prime mura bizantine sono visibili, e marcate con la segnaletica turistica, accanto alla chiesa del \"santissimo Signore Trovato\" alla periferia orientale dell'abitato, e dietro la chiesa delle Santissime Anime del Purgatorio nel quartiere degli Archi all'estremit\u00e0 occidentale del quartiere.\nOdonomastica.\nAnche nell'odonomastica di Ragusa Ibla troviamo alcuni nomi a testimonianza dei siti del castello."}
{"id": "5254450", "revid": "287204", "url": "https://it.wikipedia.org/wiki?curid=5254450", "title": "Gainesville Knights", "text": "I Gainesville Knights sono stati una franchigia di pallacanestro della WBA, con sede a Gainesville, in Florida, attivi dal 2004 al 2006.\nDebuttarono a Raleigh nella Carolina del Nord, come \"Raleigh Knights\" nel 2004, terminando con un record di 12-8. Nei play-off persero in semifinale con i Southern Crescent Lightning.\nNel 2005 si trasferirono in Florida, cambiando denominazione. Finirono la stagione con un record di 8-16. Nei play-off persero al primo turno con i Cleveland Majic.\nNel 2006, dopo 7 partite, e un record di 1-6, fallirono e non vennero inseriti nella classifica finale."}
{"id": "5254451", "revid": "834", "url": "https://it.wikipedia.org/wiki?curid=5254451", "title": "Raleigh Knights", "text": ""}
{"id": "5254460", "revid": "339392", "url": "https://it.wikipedia.org/wiki?curid=5254460", "title": "Castello d'Ibla", "text": ""}
{"id": "5254466", "revid": "339392", "url": "https://it.wikipedia.org/wiki?curid=5254466", "title": "Christo Jivkov", "text": ""}
{"id": "5254467", "revid": "773636", "url": "https://it.wikipedia.org/wiki?curid=5254467", "title": "Torre Cabrera", "text": ""}
{"id": "5254475", "revid": "287204", "url": "https://it.wikipedia.org/wiki?curid=5254475", "title": "Pavia Volley", "text": "Il Pavia Volley \u00e8 stata una societ\u00e0 pallavolistica femminile italiana con sede a Pavia.\nStoria.\nIl Pavia Volley viene fondato nel 2014: la squadra acquista il titolo sportivo dal , ottenendo il diritto di partecipazione alla Serie A2 per la stagione 2014-15.\nNella stagione successiva la societ\u00e0 viene esclusa dal campionato di Serie A2 per inadempienze finanziare e riparte dalla Serie B1: dopo aver chiuso il campionato in decima posizione, la societ\u00e0 termina la propria attivit\u00e0."}
{"id": "5254489", "revid": "1160255", "url": "https://it.wikipedia.org/wiki?curid=5254489", "title": "Jos\u00e9 Manuel Soares Louro", "text": "Carriera.\nNazionale.\nHa collezionato 14 presenze con la propria Nazionale."}
{"id": "5254490", "revid": "69779989", "url": "https://it.wikipedia.org/wiki?curid=5254490", "title": "Fivelandia 17", "text": ""}
{"id": "5254491", "revid": "889336", "url": "https://it.wikipedia.org/wiki?curid=5254491", "title": "Pepe Soares", "text": ""}
{"id": "5254492", "revid": "28592", "url": "https://it.wikipedia.org/wiki?curid=5254492", "title": "Chiesa di San Giovanni (Ragusa)", "text": ""}
{"id": "5254497", "revid": "547034", "url": "https://it.wikipedia.org/wiki?curid=5254497", "title": "Sinclair Radionics", "text": "La Sinclair Radionics Ltd \u00e8 stata una societ\u00e0 fondata da Clive Sinclair a Cambridge (Inghilterra) dedita alla produzione di apparecchi elettronici come HI-FI, radio, calcolatrici e strumenti scientifici.\nStoria.\nFondazione e primi anni.\nLa societ\u00e0 fu fondata il 25 luglio 1961 a Cambridge inizialmente per la produzione di apparecchi HI-FI. Il primo prodotto commercializzato fu l'amplificatore \"Sinclair Micro-amplifier\" alla fine del 1962, mentre nel 1963 fu messa in vendita la prima radio a transistor, la compatta \"Sinclair Slimline\" (sviluppata da Clive Sinclair nel 1958), a 49 scellini e 6 penny.\nNel 1964 fu presentata la \"Micro-6\", una radio delle dimensioni di una scatola di fiammiferi che, tramite un apposito bracciale denominato \"Transrista\", poteva essere indossata al polso. Nel 1965 debutt\u00f2 la \"Micro-FM\", definita dallo stesso Clive Sinclair come \"il primo ricevitore FM compatto al mondo\". Nonostante l'insuccesso commerciale, derivante dai problemi di ricezione del segnale (l'antenna non era adeguata), della Micro-FM comparvero alcuni cloni. Nel 1966 fu presentata la \"Microvision TV\", un piccolissimo televisore portatile a tubo catodico. Nel 1967 fu messa in vendita l'ultima radio disponibile anche in kit, la \"Micromatic\": non era in realt\u00e0 un prodotto nuovo ma solo la precedente Micro-6 in un nuovo contenitore. La Micromatic ebbe comunque un buon successo commerciale. Nel 1966 venne rilasciato lo \"Stereo 25\", un preamplificatore a transistor a basso costo, prodotto fino al 1968, quando termin\u00f2 la scorta dei transistor che erano stati acquistati a basso costo nel 1964 come scarti di produzione da alcuni produttori di componenti.\nGli anni Settanta.\nDurante gli anni settanta Sinclair Radionics si concentr\u00f2 principalmente sul mercato delle calcolatrici elettroniche. Nel 1972 viene lanciata la prima calcolatrice compatta al mondo, la \"Sinclair Executive\", venduta a 79,95 sterline. Poteva visualizzare solo 8 cifre su un display a LED ed eseguire le 4 operazioni aritmetiche base. Internamente conteneva, oltre a transitor ed altri componenti elettronici, un circuito integrato Texas Instruments GLS 1802. Per ridurre i consumi, vero problema del display a LED e della circuiteria, gli ingegneri di Sinclair Radionics adottarono un sistema mediante il quale l'alimentazione veniva tolta e resa velocemente, riducendo da 350 mW a 30 mW il consumo della calcolatrice. Questo comportava per\u00f2 problemi all'elettronica ed alle batterie: se la calcolatrice veniva lasciata accesa per troppo tempo, le batterie potevano letteralmente esplodere. Nonostante questi problemi, la Executive fu un grande successo e port\u00f2 la societ\u00e0 ad incassare 1,8 milioni di sterline dalle vendite degli apparecchi.\nNel 1973 fu messa in vendita la \"Sinclair Cambridge\", diretta evoluzione della Executive, leggermente pi\u00f9 grande ma disponibile ad un prezzo molto inferiore, solo 29,95 sterline. Nel 1975 fu introdotta la \"Sinclair Scientific\", una calcolatrice che visualizzava i numeri solo in notazione scientifica e che operava con la notazione polacca inversa (a causa dell'architettura del chip utilizzato). Per questo motivo, per eseguire la somma codice_1 l'utente doveva prima digitare il numero codice_2, poi il codice_3 e successivamente il simbolo codice_4, dato che non c'era il simbolo codice_5. Nello stesso anno fu presentata la \"Sinclair Oxford\", una calcolatrice originariamente sviluppata per Gillette che all'epoca voleva entrare nel settore dell'elettronica di consumo ma che, in seguito, congel\u00f2 il progetto. Per evitare di perdere tutti gli investimenti effettuati, Clive Sinclair decise di mettere in commercio la calcolatrice sviluppata, inizialmente a 12,95 sterline.\nIl 1975 fu anche l'anno che vide il debutto del discusso Black Watch, un orologio da polso digitale venduto a 17,95 sterline in kit da assemblare oppure a 24,95 gi\u00e0 assemblato. L'orologio era basato su un display a LED rossi che si illuminava solo premendo una delle 2 parti in cui era divisa la parte del contenitore sottostante il dispay: quello in alto mostrava le ore ed i minuti, quello in basso i minuti ed i secondi. L'orologio fu un insuccesso per diversi motivi: il microprocessore che gestiva l'orologio poteva essere danneggiato dall'elettricit\u00e0 statica (ad esempio sfregando qualche indumento o scarpa con suola sintetica), ed alcuni esemplari si danneggiavano gi\u00e0 durante il trasporto dalla fabbrica ai venditori; l'accuratezza del quarzo era sensibile alla temperatura; le batterie duravano solo pochi giorni; i pulsanti spesso non funzionavano, impedendo di accendere il display o rimanendo bloccati e tenendolo fisso acceso, cosa che spesso portava all'esplosione delle batterie stesse; la versione in kit era praticamente impossibile da assemblare per gli hobbisti; il contenitore plastico era tenuto insieme da incastri che spesso non funzionavano. A causa delle perdite del Black Watch la Sinclair Radionics rischi\u00f2 la bancarotta e fu salvata solo dall'intervento del Governo Inglese, che acquist\u00f2 il 43% della societ\u00e0 tramite il \"National Enterprise Board\" (NEB), da poco creato.\nAlla fine del 1977 venne commercializzata la \"Sinclair Enterprise\", l'ultima calcolatrice Sinclair basata sul display a LED rossi, mentre nel 1978 la \"Sinclair President\", un modello da tavolo che non riscosse un notevole successo a causa dell'agguerrita concorrenza dei prodotti giapponesi venduti a costi inferiori e con durate delle batterie superiori.\nLa fine della societ\u00e0.\nNonostante i nuovi prodotti, le perdite della societ\u00e0 aumentarono e cos\u00ec il Governo intervenne nuovamente acquistando ulteriori azioni e portando la sua quota al 73%. Nel 1978 il NEB dovette rifinanziare ulteriormente la societ\u00e0, che continuava a registrare perdite per milioni di sterline. Per rientrare delle perdite, NEB decise di vendere i reparti calcolatrici e TV nel mese di maggio del 1979. Nel mese di luglio dello stesso anno Clive Sinclair usc\u00ec da Sinclair Radionics. Ad agosto NEB divise il reparto strumenti scientifici creando una nuova societ\u00e0 denominata \"Sinclair Electronics\". Nel mese di gennaio del 1980 Sinclair Electronics divent\u00f2 \"Thandar Electronics Ltd\" e Sinclair Radionics fu chiusa definitivamente."}
{"id": "5254500", "revid": "767487", "url": "https://it.wikipedia.org/wiki?curid=5254500", "title": "Christina Grigor'evna Grinberg", "text": "Biografia.\nFiglia di un ricco mercante ebreo, studi\u00f2 privatamente e, dal 1875, all'insaputa dei genitori, insieme con la cugina Fani Morejnis prepar\u00f2 l'esame di accesso ai corsi universitari sotto la guida delle sorelle Valerija e Feliksija Levandovskaja che, nel 1876 le fecero conoscere i rivoluzionari Savelij Zlatopol'skij e Salomon Vittenberg.\nPer inserirsi negli ambienti operai, Christina a Fani Morejnis divennero apprendiste calzolaie in un laboratorio di Nikolaev e nel gennaio del 1878 si trasferirono a Odessa per unirsi al gruppo rivoluzionario capeggiato da Ivan Koval'skiij. S'impiegarono in una fabbrica di scarpe da cui Christina fu licenziata quando fu scoperta a parlare di politica con altre operaie.\nL'11 febbraio 1878 Koval'skij e altri furono arrestati dopo un conflitto a fuoco con la polizia e Christina, temendo di essere arrestata a sua volta, entr\u00f2 in clandestinit\u00e0. Continu\u00f2 nell'opera di propaganda e di diffusione di letteratura proibita e il 5 agosto prese parte a una manifestazione di protesta contro la condanna a morte di Koval'skij. Nel 1880 si trasfer\u00ec a San Pietroburgo e ader\u00ec a Narodnaja Volja, prendendo parte al progetto di far saltare in aria il ponte Kamennyj al momento del passaggio dello zar. Dopo alcuni mesi passati a Odessa con Zlatopol'skij, dal settembre 1881 visse a San Pietroburgo, con la falsa identit\u00e0 della nobile Elizaveta Kammer.\nIl 17 giugno 1882 una retata della polizia sconvolgeva ulteriormente i quadri di Narodnaja Volja, con l'arresto, nella capitale, di Aleksandr Pribyl\u00ebv, della moglie Raisa e di Marija Ju\u0161kova in una appartamento adibito alla preparazione di bombe, di Michail Gra\u010devskij, di Michail Klimenko, di Aleksandr Bucevi\u010d, di Anna Korba e della stessa Christina Grinberg, fermata in un appartamento clandestino di via Kiro\u010dnaja 24.\nFu rinchiusa nella fortezza di Pietro e Paolo e imputata nel \u00ab processo dei 17 \u00bb nel quale, il 17 aprile 1883, fu condannata a 15 anni di lavori forzati, ma in giugno la pena le fu commutata nell'esilio in Siberia. Fino al 1888 fu confinata a Vercholensk, poi a Jakutsk, dove nel gennaio del 1892 spos\u00f2 Feliks Kon, un altro esiliato politico, ebreo polacco, dal quale ebbe due figli, Elena (1893-1968) che diventer\u00e0 una nota critica letteraria, e Aleksandr (1897-1941), professore di economia, che cadr\u00e0 in guerra sul fronte moscovita. Si stabilirono a Balagansk, nella provincia di Irkutsk, e nel 1897, scontata la pena, poterono tornare nella Russia europea, per quanto fossero soggetti a sorveglianza segreta da parte della polizia.\nSi stabilirono prima a Varsavia, poi dal 1898 al 1903 a Minusinsk, sullo Jenisej, dove Feliks Kon conduceva ricerche etnografiche. Nel 1904 tornarono a Varsavia, con il marito impegnato nell'ala sinistra del Partito socialista polacco e membro del suo Comitato centrale, partecipante a Pietroburgo alla rivoluzione del 1905. Kon fu arrestato a Varsavia nel 1906 durante una manifestazione in fabbrica e rilasciato su cauzione. Entrambi ne approfittarono per fuggire nella Galizia austriaca e, scoppiata la guerra, si trasferirono in Svizzera, lavorando con Nade\u017eda Krupskaja nell'Ufficio emigrazione di Zurigo.\nTornarono definitivamente in Russia nel maggio del 1917, dopo la rivoluzione di febbraio. Feliks Kon divenne un dirigente del Partito Comunista dell'Unione Sovietica, mentre Christina Grinberg fu un membro della Societ\u00e0 degli ex-detenuti ed esuli politici, creata nel 1921 per la ricerca sulla storia del movimento rivoluzionario. Mor\u00ec a Mosca nel 1942."}
{"id": "5254502", "revid": "228587", "url": "https://it.wikipedia.org/wiki?curid=5254502", "title": "Miguel Arcanjo", "text": "Carriera.\nClub.\nCresciuto nello Sporting de Benguela, nell'Angola portoghese, Arcanjo diventa in seguito uno dei giocatori pi\u00f9 ricercati dalle squadre europee. Nel 1950 firma un contratto professionistico col Porto, diventando il primo calciatore africano della squadra. Durante un lungo viaggio in nave dall'Angola al Portogallo, ha sviluppato un'infezione agli occhi che gli ha quasi compromesso la carriera sportiva. L'estate successiva, nel 1951, un intervento chirurgico alla retina salv\u00f2 Arcanjo dalla cecit\u00e0 e gli permise di giocare di nuovo come professionista.\nDivenne uno dei protagonisti dei successi del Porto a cavallo degli anni '50 e '60, ed \u00e8 considerato uno dei migliori giocatori della storia del club.\nNazionale.\nDopo essersi affermato come uno dei migliori difensori di Portogallo, il 26 maggio 1957 esordisce con la maglia lusitana in una partita vinta 3-0 ad Oeiras contro l'Italia, valida per le qualificazioni ai mondiali 1958. Ha collezionato in totale 9 presenze con la propria nazionale."}
{"id": "5254507", "revid": "599013", "url": "https://it.wikipedia.org/wiki?curid=5254507", "title": "Hern\u00e2ni Ferreira da Silva", "text": "Carriera.\nClub.\nTrascorse l'intera carriera giocando nel campionato portoghese.\nNazionale.\nHa collezionato 28 presenze e 5 reti con la propria Nazionale."}
{"id": "5254508", "revid": "71433", "url": "https://it.wikipedia.org/wiki?curid=5254508", "title": "Meaghan Jette Martin", "text": ""}
{"id": "5254515", "revid": "767487", "url": "https://it.wikipedia.org/wiki?curid=5254515", "title": "Societ\u00e0 Polisportiva Ars et Labor 1920-1921", "text": "Questa pagina raccoglie le informazioni riguardanti la Societ\u00e0 Polisportiva Ars et Labor nelle competizioni ufficiali della stagione 1920-1921.\nStagione.\nDopo un'annata tribolata contrassegnata da contestate qualificazioni, reclami, forfait e gare annullate, la SPAL raggiunge la sospirata Prima Categoria per la stagione 1920-1921, in seguito alla riammissione decretata dal Comitato Regionale Emiliano. \nLa squadra del presidente Antonio Santini (durante la stagione gli succeder\u00e0 Enrico Bassani) \u00e8 esclusiva espressione delle forze cittadine, allenata dal tecnico fatto in casa Carlo Marchiandi. I biancazzurri vengono inseriti nel girone B assieme al , rivale \"odiatissima\", tanto che i tifosi spallini compongono un motivetto che cantano a squarciagola prima e durante le partite di campionato. Il Bologna si riveler\u00e0 per\u00f2 troppo forte per la squadra ferrarese, che viene sonoramente battuta nei confronti diretti con i felsinei. La SPAL matura comunque un ottimo terzo posto in campionato alle spalle del . Il 31 dicembre viene inoltre organizzata anche la prima amichevole a carattere internazionale: ospiti al campo di Piazza d'Armi gli svizzeri del di Ginevra, che si impongono per 1-0."}
{"id": "5254516", "revid": "339392", "url": "https://it.wikipedia.org/wiki?curid=5254516", "title": "Contessa di Modica", "text": ""}
{"id": "5254517", "revid": "767487", "url": "https://it.wikipedia.org/wiki?curid=5254517", "title": "Oct\u00e1vio Machado", "text": "Carriera.\nClub.\nTrascorse l'intera carriera giocando nel campionato portoghese.\nNazionale.\nHa collezionato 19 presenze con la nazionale portoghese."}
{"id": "5254521", "revid": "599013", "url": "https://it.wikipedia.org/wiki?curid=5254521", "title": "Jos\u00e9 Travassos", "text": "Carriera.\nClub.\nTrascorse l'intera carriera giocando nel campionato portoghese.\nNazionale.\nHa collezionato 35 presenze e 6 reti con la propria Nazionale."}
{"id": "5254522", "revid": "92723", "url": "https://it.wikipedia.org/wiki?curid=5254522", "title": "Anna Pavlovna Korba", "text": ""}
{"id": "5254528", "revid": "281944", "url": "https://it.wikipedia.org/wiki?curid=5254528", "title": "Altopiano Waterberg", "text": ""}
{"id": "5254530", "revid": "767487", "url": "https://it.wikipedia.org/wiki?curid=5254530", "title": "Pedro Ven\u00e2ncio", "text": "Carriera.\nClub.\nTrascorse l'intera carriera giocando nel campionato portoghese.\nNazionale.\nHa collezionato 21 presenze con la nazionale portoghese."}
{"id": "5254531", "revid": "281944", "url": "https://it.wikipedia.org/wiki?curid=5254531", "title": "Parco nazionale dell'altopiano Waterberg", "text": ""}
{"id": "5254536", "revid": "767487", "url": "https://it.wikipedia.org/wiki?curid=5254536", "title": "Jo\u00e3o Azevedo", "text": "Carriera.\nClub.\nTrascorse l'intera carriera giocando nel campionato portoghese.\nNazionale.\nHa collezionato 19 presenze con la propria Nazionale."}
{"id": "5254537", "revid": "123862504", "url": "https://it.wikipedia.org/wiki?curid=5254537", "title": "Giuliano Dati", "text": "Biografia.\nNato a Firenze nel 1445, fu vescovo di San Leone in Calabria dal 1518 al 1524.\nHa scritto il poema popolare \"La magnificentia del Prete Ianni\" e un adattamento in rima della lettera di Cristoforo Colombo, \"La lettera dell'isole che ha trovato nuovamente el re di Spagna\".\nSi spense a Roma il 29 dicembre 1524; la sua salma fu tumulata a Roma, nella chiesa dei Santi Silvestro e Dorotea.\nGenealogia episcopale.\nLa genealogia episcopale \u00e8:"}
{"id": "5254539", "revid": "889336", "url": "https://it.wikipedia.org/wiki?curid=5254539", "title": "Jos\u00e9 Manuel Soares", "text": ""}
{"id": "5254540", "revid": "117924123", "url": "https://it.wikipedia.org/wiki?curid=5254540", "title": "Gideon Raff", "text": "Biografia.\nSuo padre \u00e8 Eitan Raff, che ha lavorato per il Ministero delle Finanze israeliano ed \u00e8 stato Presidente del Consiglio della Banca Leumi. Dai due ai sei anni ha vissuto a Washington, dove suo padre era consigliere economico presso l'Ambasciata di Israele. \nDopo aver prestato servizio tre anni come paracadutista nell'esercito israeliano, si laurea in cinema presso l'Universit\u00e0 di Tel Aviv. Raff ha poi lavorato nel settore IT. Per un anno, durante la bolla delle dot-com, \u00e8 stato responsabile per i contenuti in una start-up. Per un periodo ha tenuto una rubrica settimanale sul quotidiano israeliano \"Maariv\" e tutto il materiale \u00e8 stato successivamente raccolto in un libro intitolato \"Diary of a Start-Upper On The Way To Mecca\" (2001). \nRaff \u00e8 apertamente gay e vive con il compagno Udi Peleg tra Los Angeles e Tel Aviv. Inizialmente vegetariano, dal 2007 \u00e8 diventato vegano. \u00c8 inoltre un attivista per i diritti degli animali e collabora per alcune campagne della PETA. \nCarriera.\nNel 2003 si sposta a Los Angeles, dove completa gli studi in regia presso l'American Film Institute. Il suo cortometraggio di laurea, \"The Babysitter\", \u00e8 stato presentato al Tribeca Film Festival a New York. Sulla base di questo, il regista Doug Liman lo assume come assistente per il film del 2005 \"Mr. &amp; Mrs. Smith\", interpretato da Brad Pitt e Angelina Jolie. \nNel 2007 debutta alla regia con il lungometraggio \"The Killing Floor - Omicidio ai piani alti\", thriller psicologico di cui \u00e8 anche co-sceneggiatore e co-produttore. Doug Liman e Avi Arad sono produttori esecutivi della pellicola. Nel 2008 dirige il suo secondo lungometraggio \"Train\", film horror con protagonista Thora Birch.\nNel 2009 Raff \u00e8 tornato in Israele per la produzione di \"Hatufim\", una serie televisiva israeliana drammatica che ha creato, scritto e diretto. La serie \u00e8 stata trasmessa in Israele nella primavera del 2010 ottenendo molto successo e facendo incetta di premi televisivi israeliani. Ancora prima della messa in onda della serie, i diritti per lo sviluppo di una versione americana sono stati acquistati dalla 20th Century Fox Television. Nasce cos\u00ec l'acclamata serie televisiva \"Homeland - Caccia alla spia\", sviluppata dai produttori e sceneggiatori Howard Gordon e Alex Gansa in collaborazione con Raff, e in onda su canale via cavo Showtime nell'autunno del 2011. Oltre a tradurre le sceneggiature originali dall'ebraico in inglese, Raff \u00e8 produttore esecutivo della serie statunitense e ha co-sceneggiato l'episodio pilota, che ha vinto un Emmy Award per la miglior sceneggiatura per una serie drammatica.\nNel giugno del 2014 va in onda sul canale via cavo FX la serie televisiva \"Tyrant\", creata e sviluppata dallo stesso Raff. La serie \u00e8 incentrata sul figlio di un dittatore arabo, costretto a ritornare in patria ed occuparsi della politica della nazione, dilaniata dalla guerra, dopo aver vissuto per venti anni negli Stati Uniti. Raff \u00e8 anche produttore esecutivo della serie assieme a Howard Gordon e Craig Wright.\nAssieme a Tim Kring ha sviluppato la serie televisiva \"Dig\", che andr\u00e0 in onda nel marzo 2015 su USA Network. La serie segue le vicende un agente dell'FBI di stanza a Gerusalemme, interpretato da Jason Isaacs, che durante le indagini sull'omicidio di un'archeologa scopre una cospirazione, in grado di cambiare il corso della storia."}
{"id": "5254542", "revid": "782150", "url": "https://it.wikipedia.org/wiki?curid=5254542", "title": "Hellas 1910-1911", "text": ""}
{"id": "5254544", "revid": "782150", "url": "https://it.wikipedia.org/wiki?curid=5254544", "title": "Hellas 1911-1912", "text": ""}
{"id": "5254545", "revid": "782150", "url": "https://it.wikipedia.org/wiki?curid=5254545", "title": "Hellas 1912-1913", "text": ""}
{"id": "5254548", "revid": "782150", "url": "https://it.wikipedia.org/wiki?curid=5254548", "title": "Hellas Verona 1919-1920", "text": ""}
{"id": "5254551", "revid": "782150", "url": "https://it.wikipedia.org/wiki?curid=5254551", "title": "Hellas Verona 1926-1927", "text": ""}
{"id": "5254555", "revid": "599013", "url": "https://it.wikipedia.org/wiki?curid=5254555", "title": "Abel Miglietti", "text": "Carriera.\nNazionale.\nHa collezionato 4 presenze con la propria Nazionale."}
{"id": "5254556", "revid": "782150", "url": "https://it.wikipedia.org/wiki?curid=5254556", "title": "Hellas Verona 1921-1922", "text": ""}
{"id": "5254557", "revid": "782150", "url": "https://it.wikipedia.org/wiki?curid=5254557", "title": "Hellas Verona 1922-1923", "text": ""}
{"id": "5254558", "revid": "782150", "url": "https://it.wikipedia.org/wiki?curid=5254558", "title": "Hellas Verona 1923-1924", "text": ""}
{"id": "5254559", "revid": "782150", "url": "https://it.wikipedia.org/wiki?curid=5254559", "title": "Hellas Verona 1924-1925", "text": ""}
{"id": "5254560", "revid": "782150", "url": "https://it.wikipedia.org/wiki?curid=5254560", "title": "Hellas Verona 1925-1926", "text": ""}
{"id": "5254561", "revid": "1160255", "url": "https://it.wikipedia.org/wiki?curid=5254561", "title": "Mariano Amaro", "text": "Carriera.\nNazionale.\nHa collezionato 19 presenze con la propria Nazionale."}
{"id": "5254577", "revid": "1573940", "url": "https://it.wikipedia.org/wiki?curid=5254577", "title": "Nisaetus", "text": "Nisaetus \u00e8 un genere di uccelli rapaci della famiglia Accipitridae.\nTassonomia.\nIl genere comprende le seguenti specie, in precedenza attribuite al genere \"Spizaetus\":"}
{"id": "5254579", "revid": "1005847", "url": "https://it.wikipedia.org/wiki?curid=5254579", "title": "Partito dell'Alleanza Nazionale del Kenya", "text": ""}
{"id": "5254594", "revid": "580197", "url": "https://it.wikipedia.org/wiki?curid=5254594", "title": "Nazionale di calcio femminile della Russia", "text": "La nazionale di calcio femminile della Russia \u00e8 la rappresentativa calcistica femminile internazionale dello Russia, gestita dalla Federazione calcistica della Russia (cir. rus. \u0420\u043e\u0441\u0441\u0438\u0439\u0441\u043a\u0438\u0439 \u0424\u0443\u0442\u0431\u043e\u043b\u044c\u043d\u044b\u0439 \u0421\u043e\u044e\u0437, traslitterato in \"Rossijskij Futbol'nyj Sojuz\", Unione calcistica russa - RFS) e, in base alla classifica emessa dalla F\u00e9d\u00e9ration Internationale de Football Association (FIFA) il 24 marzo 2017, risulta occupare il 25\u00ba posto del FIFA/Coca-Cola Women's World Ranking, perdendo due posizioni rispetto alla precedente classifica redatta il 23 dicembre 2016. Come la rappresentativa maschile, la squadra, istituita formalmente nel 1991, continua le tradizioni sportive delle precedenti selezioni di Unione Sovietica (URSS) e Comunit\u00e0 degli Stati Indipendenti (CSI).\nCome membro dell'Union of European Football Associations (UEFA) partecipa a vari tornei di calcio internazionali, come al Campionato mondiale FIFA, Campionato europeo, ai Giochi olimpici estivi, e ai tornei a invito come l'Algarve Cup o la Cyprus Cup.\nRosa.\nRosa della formazione che parteciper\u00e0 al campionato europeo 2017, annunciata il 29 giugno 2017.\nSelezionatore: Elena Fomina"}
{"id": "5254595", "revid": "1005847", "url": "https://it.wikipedia.org/wiki?curid=5254595", "title": "Elezioni generali in Kenya del 2007", "text": "Le elezioni generali in Kenya del 2007 si tennero il 27 dicembre per l'elezione del Presidente e dei membri del Parlamento."}
{"id": "5254598", "revid": "438678", "url": "https://it.wikipedia.org/wiki?curid=5254598", "title": "Matrona", "text": ""}
{"id": "5254600", "revid": "599013", "url": "https://it.wikipedia.org/wiki?curid=5254600", "title": "Marc Wright", "text": "Nel 1912 partecip\u00f2 ai Giochi olimpici di Stoccolma conquistando la medaglia d'argento nella sua specialit\u00e0.\nPrima dell'esperienza olimpica, durante i trials per la partecipazione all'evento, Wright fece registrare il record nel mondo nel salto con l'asta e, con la misura di 4,02\u00a0m, fu il primo uomo a superare la soglia dei 4 metri di altezza."}
{"id": "5254601", "revid": "122246", "url": "https://it.wikipedia.org/wiki?curid=5254601", "title": "PalaDionigi", "text": "Il PalaDionigi \u00e8 un'arena coperta di Vallefoglia.\nStoria e descrizione.\nIl PalaDionigi viene utilizzato sia per attivit\u00e0 sportive, soprattutto come palestra e per gare di pallavolo e calcio a 5, sia per attivit\u00e0 ludiche, come concerti musicali.\nNel palazzetto, per diversi anni, si sono disputate le partite casalinghe, della squadra femminile di pallavolo del Robursport Volley Pesaro, militante sia in Serie A1, che nelle competizioni europee."}
{"id": "5254602", "revid": "28592", "url": "https://it.wikipedia.org/wiki?curid=5254602", "title": "Lari compitales", "text": ""}
{"id": "5254605", "revid": "1652635", "url": "https://it.wikipedia.org/wiki?curid=5254605", "title": "Matrone", "text": ""}
{"id": "5254611", "revid": "1005847", "url": "https://it.wikipedia.org/wiki?curid=5254611", "title": "Elezioni generali in Mozambico del 2004", "text": "Le elezioni generali in Mozambico del 2004 si tennero il 1\u00ba e il 2 dicembre per l'elezione del Presidente e dei membri del Parlamento."}
{"id": "5254615", "revid": "767487", "url": "https://it.wikipedia.org/wiki?curid=5254615", "title": "Magone il Sannita", "text": "Biografia.\nQuesto generale cartaginese della guerra annibalica viene menzionato da Polibio e da Tito Livio; i due autori antichi riferiscono in particolare che Magone ebbe un ruolo importante subito dopo la battaglia di Canne quando ricevette da Annibale l'incarico di marciare con una parte dell'esercito cartaginese nel Bruzzio e occupare quell'importante regione, ricercando la collaborazione delle popolazioni italiche locali. Magone riusc\u00ec in un primo momento a completare con successo la sua missione e fu per un considerevole periodo comandante in capo delle truppe cartaginesi nel Bruzzio. Polibio peraltro critica il comportamento di Magone che egli giudica \"avidissimo di ricchezza\"; egli sarebbe stato, insieme al misterioso Annibale Monomaco, il maggiore responsabile dei saccheggi e delle devastazioni compiute dai cartaginesi durante la guerra in Italia.\n\u00c8 menzionato nel 212 a.C. con Annone per l'assedio e la conquista di Thurii; poco tempo dopo riusc\u00ec ad attirare in un'imboscata in Lucania, nei pressi di Benevento, il proconsole Tiberio Sempronio Gracco, che mor\u00ec sconfitto in battaglia. Magone immediatamente invi\u00f2 il corpo senza vita del generale romano ad Annibale, assieme alle insegne del suo rango.\nPoco dopo attacc\u00f2 con 2.000 cavalieri, in un'azione di disturbo, le armate consolari nei pressi di Capua, riuscendo ad uccidere pi\u00f9 di 1.500 Romani.\nNel 208 a.C. era il comandante della piazzaforte di Locri, quando il generale romano Lucio Cincio Alimento la attacc\u00f2 sia per mare che per terra; Magone si era asserragliato nella cittadella e si trovava in evidenti difficolt\u00e0, quando per sua fortuna l'arrivo inaspettato di Annibale consigli\u00f2 i Romani di togliere l'assedio in modo precipitoso .\nSecondo Polibio, Magone fu amico intimo e compagno di Annibale dagli anni dell'adolescenza e, secondo i Cartaginesi, divideva il vizio dell'avarizia con il grande generale ."}
{"id": "5254617", "revid": "281944", "url": "https://it.wikipedia.org/wiki?curid=5254617", "title": "Altopiano Edwards", "text": ""}
{"id": "5254620", "revid": "123446566", "url": "https://it.wikipedia.org/wiki?curid=5254620", "title": "Rats (album)", "text": "Rats \u00e8 il terzo album dei Rats, pubblicato nel 1987 da Hiara Records.\nCuriosit\u00e0.\nLa canzone \"Camminando su una nube\" verr\u00e0 inserita otto anni pi\u00f9 tardi nell'album La vertigine del mondo, in una nuova versione."}
{"id": "5254621", "revid": "767487", "url": "https://it.wikipedia.org/wiki?curid=5254621", "title": "Velvet (cantante)", "text": "Biografia.\nNata a Helsingborg, si \u00e8 trasferita a Stoccolma nel 1993 per studiare danza. Ha collaborato come ballerina o cantante con artisti di successo come Lena Philipsson, Carola H\u00e4ggkvist, Meat Loaf, Martin Stenmarck, Jessica Folcker e altri.\nNel 2005 ha firmato un contratto con la Bonnier Amigo Music Group e ha scelto lo pseudonimo Velvet. Il suo primo singolo \u00e8 stato \"Rock Down to (Electric Avenue)\".\nNel 2006 ha avuto successo in buona parte d'Europa col singolo \"Mi amore\". In seguito ha pubblicato il suo album d'esordio \"Finally\".\nNel 2009 ha pubblicato il secondo album \"The Queen\".\nNel 2010 ha duettato con Linda Bengtzing in \"Victorious\".\nDiscografia.\nAlbum studio"}
{"id": "5254624", "revid": "72396", "url": "https://it.wikipedia.org/wiki?curid=5254624", "title": "Low whistle", "text": "Il low whistle, Concert whistle o Low D (o pi\u00f9 raramente Tenor Whistle) \u00e8 un grosso flauto a fischietto di origine inglese, moderna variante del tin whistle. Come il suo fratello pi\u00f9 piccolo e pi\u00f9 antico, il low whistle emette suono grazie alla vibrazione dell'aria contenuta nel labium (in inglese \"fipple\" o \"mouthpiece\") prodotta dal soffio del musicista e modulata dalla pressione a cui \u00e8 sottoposta l'aria contenuta nello strumento, derivante dalla posizione delle dita sui fori.\nStoria.\nEsistono molte prove dell'esistenza di flauti con labium nella Britannia pre romana. Gli antenati del moderno low whistle sono da ricercare in alcuni esemplari di flauti dritti risalenti all'Alto Medioevo, generalmente di forma conica e anch'essi dotati di sei fori. La nascita del moderno low whistle risale al 1971 grazie al musicista jazz e folk inglese Bernard Overton che ne realizz\u00f2 uno per rimpiazzare il flauto indiano in bamb\u00f9 di Finbar Furey danneggiato irreparabilmente durante un trasporto aereo e che chiam\u00f2 \"Tenor D Flageolet\", nome diventato obsoleto in breve tempo. Nato in Inghilterra, il low whistle si \u00e8 presto diffuso, come i conterranei Irish flute e tin whistle, in tutto l'arcipelago britannico ed ha ottenuto grande popolarit\u00e0 rapidamente, soprattutto tra gli anni '90 e l'inizio del nuovo millennio grazie all'opera di importanti virtuosi solisti, tra cui spicca la figura dell'inglese Michael McGoldrick ritenuto un innovatore della musica folk e del celtic fusion. Pertanto la locuzione \"Irish Low Whistle\" non nasce da una reale appartenenza dello strumento all'Irlanda, ma \u00e8 da considerarsi solo indicativa del massiccio impiego di tale strumento in Irlanda e, in senso lato, nella musica di tutte le isole britanniche. Pi\u00f9 grande nelle dimensioni, il low whistle mantiene la stessa diteggiatura del fratello minore ma richiede una tecnica leggermente diversa a causa delle maggiori dimensioni e spaziatura dei fori. Ormai strumento consolidato nella tradizione musicale britannica e irlandese, \u00e8 tuttavia spesso criticato dai puristi perch\u00e9 il suo ruolo sarebbe gi\u00e0 occupato dal pi\u00f9 classico flauto traverso irlandese (Irish flute) di cui conserva la diteggiatura ed il registro. \u00c8 oggi ben noto al grande pubblico per essere stato utilizzato come strumento leader nelle colonne sonore composte da Howard Shore per i film di successo \"Titanic\" e \"Il Signore degli Anelli\". Il low whistle \u00e8 molto utilizzato nella musica folk irlandese e britannica, anche se non mancano artisti che lo inseriscono a pieno titolo nel contesto jazz. I Beatles utilizzarono un antenato del low whistle e il suo fratello pi\u00f9 piccolo per il brano \"The fool on the hill\". Non mancano esempi di musicisti che adoperano il low whistle nell'ambito della musica Ambient, Rock e Metal, tra di essi meritano di essere menzionati i The Olllam, il musicista celtic ambient americano Talbert St. Claire, il gruppo folk e viking metal norvegese Glittertind e il gruppo folk ambient norvegese Bukkene Bruse. Tra i pi\u00f9 celebrati \"low whistle players\" troviamo gli inglesi Michael McGoldrick, Kevin Crawford e Toby Shaer, i nordirlandesi Brian Finnegan, John McSherry, Jarlath Henderson e Chris McMullan, gli irlandesi Paddy Keenan, Cormac Breatnach e Davy Spillane, gli scozzesi Ross Ainslie, Alistair \"Ali\" Hutton, Fred Morrison, Dave Shedden, Rory Campbell, Calum MacCrimmon, James Duncan McKenzie e Callum Stewart.\nManifattura.\nIl suono del low whistle \u00e8 caldo, vibrante e armonioso, particolarmente soggetto alle variazioni determinate da materiali e tecniche di costruzione. I pi\u00f9 comuni vengono realizzati in alluminio, con tecniche spesso artigianali o semiartigianali ma ne esistono anche in polimero, materiale \"povero\" ma particolarmente adatto ad enfatizzare le tonalit\u00e0 basse dello strumento, in ABS, in legno e altri materiali. La sua intrinseca semplicit\u00e0 permette anche realizzazioni casalinghe e non sono rari appassionati del fai-da-te che hanno costruito strumenti di qualit\u00e0 sorprendente.\nIl low whistle \u00e8 uno strumento a chiave fissa e viene quindi realizzato, al pari del \"fratello minore\" in varie tonalit\u00e0: la pi\u00f9 diffusa e utilizzata \u00e8 quella di Re ma se ne producono anche in Sol, Do, Do#,Fa, Fa#, Mi, Mib (in alcuni rari casi si sono prodotti anche low whistle in Sib, La o Sol sotto il Do \"basso\", al centro del pianoforte).Generalmente e per praticit\u00e0, la suddivisione \u00e8 oggi High (soprano) Whistle (Mi-Mib-Re-Do#-Do-Si-Sib) Mid (mezzo o alto) Whistle (La-Lab-Sol-Sol#), Low (tenor) Whistle (Fa-Mi-Mib-Re-Do#-Do) e Baritono (Sib-La-Lab-Sol). Alcune aziende, considerata la costante richiesta di un \"range\" completo producono ormai \"whistles\" in tutte le tonalit\u00e0, spaziando dal Sol \"piccolo\" fino al Do \"basso\": l'americana \"Susato\" \u00e8 un ottimo esempio, e realizza strumenti in ABS di livello intermedio abbastanza apprezzati per le doti sonore, l'affidabilit\u00e0 e la robustezza.\nTuttavia, la relativa facilit\u00e0 e velocit\u00e0 di costruzione cos\u00ec come la reperibilit\u00e0 di materiali idonei spesso semilavorati, e (non ultima) la caratteristica di acquistare un carattere unico a seconda del tipo di realizzazione, hanno fatto s\u00ec che nell'ultimo decennio molti artigiani abbiano realizzato la loro personale interpretazione di questo strumento, fornendo al pubblico una variet\u00e0 immensa di strumenti ognuno con una \"voce\" tra cui scegliere. Importanti costruttori di low whistles sono: Phil Hardy (Kerrywhistles whistles), Phil Bleazey e Tony Dixon in Inghilterra, Hammi Hamilton in Irlanda, Reviol in Nuova Zelanda, Misha Somerville (MK Whistles) in Scozia, Colin Goldie in Germania (nonostante l'omonimo costruttore sia britannico), Marc Lofgren in Svezia, Ronaldo Reyburn, Susato e Burke negli Stati Uniti.\nColin Goldie e Phil Hardy sono stati allievi di Bernard Overton ed i loro whistles sono la naturale evoluzione di quello realizzato per Finbar Furey. Grazie al loro lavoro, con il tempo la \"Windway\", cio\u00e8 il canale del labium attraverso il quale passa l'aria, ha cambiato dimensioni allungandosi notevolmente e migliorando la qualit\u00e0 del suono, il volume e la pressione. Misha Somerville, membro della band folk-fusion Croft No. 5, si dedica alla costruzione di low whistle dai primi anni 2000: anche i suoi strumenti sono prodotti artigianalmente ma per la loro costruzione Somerville non segue le stesse tecniche degli allievi di Overton, evitando saldature, torsioni e pressioni non necessarie. Questi tre makers sono in assoluto i pi\u00f9 stimati artigiani del settore.\nTecnica e diteggiatura.\nIl low whistle ha sei fori e, come il tin whistle e l'Irish flute, ha un'estensione di due ottave, anche se \u00e8 possibile produrre note ancora pi\u00f9 acute, e quindi al di fuori del range usuale, con un elevato controllo della pressione da parte del musicista. La forza del soffio determina l'ottava mentre la posizione delle dita sui fori determina la nota. Si pu\u00f2 eseguire la scala maggiore nella tonalit\u00e0 dello strumento scoprendo dal basso verso l'alto i fori. Nel caso del low whistle in Re (D) la posizione con tutti i fori coperti produce un Re, scoprendo l'ultimo foro in basso si passa al Mi, scoprendo anche il penultimo foro si ottiene il FA# e cos\u00ec via, fino alla posizione con tutti i fori scoperti che produce un Do#, settima nota della scala di Re maggiore. Il cambio di pressione produce lo spostamento all'ottava superiore. La posizione con tutti i fori coperti ad eccezione del primo a partire dall'imboccatura produce un Re due ottave sopra il Re basso a patto di soffiare con una forza ancora superiore a quella necessaria per produrre note nell'ottava superiore. Posizioni a forchetta e \"half-holing\" (posizioni con un foro coperto solo per met\u00e0) possono produrre le cinque alterazioni relative alla scala maggiore su cui il low whistle \u00e8 basato e costruito. Nel low whistle, contrariamente a quanto si verifica nel tin whistle, i fori sono generalmente coperti con la seconda sezione (falange) delle dita (ad eccezione dei fori corrispondenti agli anulari) poich\u00e9 i fori sono pi\u00f9 larghi e maggiormente distanziati tra di loro: tale posizione \u00e8 detta \"piper's grip\". Tale sistema \u00e8 mutuato dalle Uillean pipes. Come per il tin whistle e l'Irish flute, l'esecuzione viene arricchita da virtuosismi (ornaments), come cuts, double cuts, cranns, hammers e rolls, che sono caratteristica essenziale della musica celtica."}
{"id": "5254628", "revid": "767487", "url": "https://it.wikipedia.org/wiki?curid=5254628", "title": "Jessica Folcker", "text": "Biografia.\nSuo padre ha origini senegalesi. \nHa esordito nel 1998 con l'album \"Jessica\", pubblicato appunto con il nome Jessica. In questo album di debutto ha lavorato con Max Martin. Dal secondo album (2005) ha inciso con il nome completo. Nei primi anni di carriera ha collaborato con E-Type, Dr. Alban, Ace of Base e altri artisti. \nHa avuto successo con i singoli \"How Will I Know (Who You Are)\" e \"Tell Me What You Like\" tratti dall'album d'esordio (1998).\nNel 2002 ha collaborato con i Bomfunk MC's nel brano \"(Crack It) Something Going On\" tratto dall'album \"Burnin' Sneakers\".\nNel 2005 e nel 2006 ha partecipato al Melodifestivalen.\nIl secondo disco \"Dino\", uscito nell'ottobre 2000, \u00e8 stato seguito da \"P\u00e5 svenska\" (2005) e \"Skin Close\" (2007).\nDiscografia.\nAlbum studio"}
{"id": "5254629", "revid": "1005847", "url": "https://it.wikipedia.org/wiki?curid=5254629", "title": "Elezioni generali in Zimbabwe del 2008", "text": "Le elezioni generali in Zimbabwe del 2008 si tennero il 29 marzo (primo turno) e il 27 giugno (secondo turno) per l'elezione del Presidente e il rinnovo del Parlamento."}
{"id": "5254630", "revid": "287204", "url": "https://it.wikipedia.org/wiki?curid=5254630", "title": "Druid City Dragons", "text": "I Druid City Dragons sono stati una franchigia di pallacanestro della WBA, con sede a Tuscaloosa, in Alabama, attivi nel 2006.\nDisputarono la stagione WBA 2006, terminandola con un record di 9-11. Non disputarono i play-off."}
{"id": "5254633", "revid": "729019", "url": "https://it.wikipedia.org/wiki?curid=5254633", "title": "Stazione di Cagliari Via Vesalio", "text": "La stazione di Cagliari Via Vesalio \u00e8 una fermata ferroviaria, divenuta in seguito tranviaria (denominata semplicemente fermata Vesalio), a servizio del comune di Cagliari, posta lungo la ferrovia Cagliari-Isili, nel tratto riconvertito a tranvia nel 2008.\nStoria.\nLa fermata venne costruita ad opera delle Ferrovie della Sardegna negli anni novanta, venendo inaugurata nel 1994, col fine di servire la vicina cittadella finanziaria (aperta poco tempo dopo la fermata), dove nel 2014 \u00e8 presente una delle sedi provinciali dell'Agenzia delle Entrate, nonch\u00e9 le scuole limitrofe. L'attivazione della fermata fu attuata anche nell'ottica di avvio del servizio ferroviario metropolitano tra Cagliari e Monserrato, inaugurato anch'esso nello stesso periodo dalle FdS.\nDopo un decennio di attivit\u00e0, la concretizzazione del progetto di riconversione tranviaria del tronco Cagliari-Monserrato della ferrovia per Isili port\u00f2 a vari interventi di adeguamento e ristrutturazione dello scalo per il futuro utilizzo come fermata tranviaria. Nelle estati 2004 e 2005 la banchina originaria della fermata, situata a est del binario della ferrovia, venne smantellata e al suo posto ne fu edificata una provvisoria sul lato opposto del sedime, per permettere la posa di un binario di raddoppio necessario agli incroci tranviari. Inoltre fu installata la linea aerea per l'alimentazione elettrica dei tram e vennero realizzate due banchine per questo tipo di servizio.\nI tram, seppur in solo preesercizio e non a disposizione del pubblico, iniziarono a transitare nella fermata nel 2007 in alternanza col servizio ferroviario, all'epoca attivo solamente al mattino. La cessazione definitiva di quest'ultimo servizio \u00e8 datata 17 marzo 2008, giorno in cui per l'ultima volta i treni FdS raggiunsero Cagliari e i suoi scali dello scartamento ridotto, tra cui la fermata di via Vesalio. Poche ore pi\u00f9 tardi l'inaugurazione e l'avvio del servizio tranviario sulla Cagliari-Monserrato, cio\u00e8 la linea 1 della rete tranviaria di Cagliari, diede il via al periodo di impiego della fermata per i tram di Metrocagliari.\nCome in altre fermate cagliaritane delle FdS anche in via Vesalio le infrastrutture impiegate per i treni, nella fattispecie la banchina edificata a met\u00e0 anni 2000, vennero abbandonate seppur permangano al loro posto. Nell'estate di quello stesso anno la fermata pass\u00f2 sotto il controllo dell'ARST Gestione FdS, la quale fu poi assorbita nel 2010 dall'ARST che da allora \u00e8 il gestore della fermata.\nStrutture e impianti.\nNegli anni di impiego ferroviario la fermata era originariamente dotata del singolo binario di corsa, a scartamento da 950\u00a0mm, servito da una banchina e privo di edifici di servizio. Con i lavori di ristrutturazione di met\u00e0 anni duemila fu aggiunto un secondo binario nella fermata (necessario per permettere gli incroci tranviari tra veicoli diretti in direzioni opposte), che tuttavia non venne mai impiegato dai treni, stante anche la presenza di una sola banchina attrezzata per i convogli ferroviari lungo il binario di corsa. A tal proposito alla banchina originale situata sul lato di via Pintus, smantellata per la costruzione del terminal tranviario, si sostitu\u00ec tra il 2004 ed il 2005 una nuova banchina (sul lato di via Telesio), utilizzata sino alla dismissione del servizio ferroviario nel 2008.\nL'impianto nella configurazione tranviaria \u00e8 dotato invece di due banchine per il servizio tranviario, poste in posizione periferica rispetto ai binari, entrambe fornite di pensiline e tabelloni informativi.\nMovimento.\nNel periodo in cui fu attiva ferroviariamente la fermata di Via Vesalio era servita dai treni delle FdS espletanti le relazioni lungo la ferrovia Cagliari-Isili, comprese le relazioni del servizio ferroviario metropolitano tra Cagliari e Monserrato. Dal marzo 2008 lo scalo \u00e8 esclusivamente utilizzato come fermata intermedia della linea 1 della tranvia di Cagliari, ed \u00e8 quindi servito dai tram di Metrocagliari aventi capolinea negli scali di Cagliari Piazza Repubblica e Monserrato Policlinico.\nInterscambi.\nNella vicina via Vesalio sono presenti due fermate (una per senso di marcia) delle autolinee urbane e suburbane espletate dal CTM."}
{"id": "5254634", "revid": "110157", "url": "https://it.wikipedia.org/wiki?curid=5254634", "title": "Coppa di Russia 2013 (pallavolo maschile)", "text": "La Coppa di Russia 2013 si \u00e8 svolta dal 10 settembre 2013 al 31 gennaio 2014: al torneo hanno partecipato 25 squadre di club russe e la vittoria finale \u00e8 andata per l'ottava volta al Volejbol'nyj klub Belogor'e.\nRegolamento.\nSono state ammesse al torneo 14 squadre di Superliga e 11 di Vys\u0161aja Liga A. Le squadre sono state divise in cinque gruppi, rispettando un criterio geografico, e si sono affrontate in gare di andata e ritorno. Le diciassette formazioni qualificate sono state a loro volta inserite in quattro raggruppamenti, che hanno decretato le partecipanti alla \"final-six\" disputata a Belgorod dal 26 al 31 gennaio 2014; il Volejbol'nyj klub Zenit-Kazan' vi \u00e8 stato ammesso d'ufficio indipendentemente dai risultati della seconda fase, mentre il Volejbol'nyj klub Belogor'e \u00e8 stato esentato dagli incontri e ha usufruito di una \"wild card\"."}
{"id": "5254635", "revid": "767487", "url": "https://it.wikipedia.org/wiki?curid=5254635", "title": "Linda Bengtzing", "text": "Biografia.\nNata a Gullsp\u00e5ng, ha pubblicato due singoli tra il 1987 e il 1989, prima di sparire dal mondo della musica per circa quindici anni.\nNel 2004 ha preso parte alla quarta stagione di \"Fame Factory\", mentre nel 2005 ha partecipato per la prima volta al Melodifestivalen. Nel 2006 \u00e8 uscito il suo album d'esordio.\nDiscografia.\nAlbum studio"}
{"id": "5254666", "revid": "1149807", "url": "https://it.wikipedia.org/wiki?curid=5254666", "title": "K\u016bsen mad\u014dshi k\u014dhosei no ky\u014dkan", "text": " \u00e8 una serie di light novel scritta da Y\u016b Moroboshi e illustrata da Mikihiro Amami. Quattordici volumi sono stati pubblicati da Fujimi Shob\u014d, sotto l'etichetta Fujimi Fantasia Bunko, dal 20 luglio 2013 al 20 luglio 2017. Un adattamento manga \u00e8 stato serializzato sul \"Monthly Comic Alive\" di Media Factory dal 26 luglio 2014 al 27 luglio 2016, mentre un adattamento anime, prodotto da Diomed\u00e9a, \u00e8 stato trasmesso in Giappone tra l'8 luglio e il 23 settembre 2015.\nTrama.\nL'umanit\u00e0 \u00e8 stata scacciata dalla terraferma a causa della minaccia di un esercito di insetti magici corazzati ed ora \u00e8 costretta a vivere in alcune citt\u00e0 volanti. Le sue difese vedono un gruppo di maghi che combatte gli insetti con le magie a mezz'aria. Kanata Age \u00e8 un ragazzo che vive nella citt\u00e0 dell'Accademia dei Maghi Celesti di \"Mistgun\". Una volta era celebrato da tutti come il \"Mastro spadaccino nero\", l'asso d'\u00e9lite della squadra speciale S128. Tuttavia, ora viene disprezzato dalla massa e viene reputato come \"traditore della squadra speciale\". Un giorno, gli viene assegnato il compito di fare da istruttore alla E601, una squadra che ha subito pi\u00f9 di cento sconfitte consecutive. Quest'ultima \u00e8 composta da tre ragazze: Misora Whitale, Lecty Eisenach e Rico Flamel, ognuna con le proprie abilit\u00e0 e peculiarit\u00e0.\nMedia.\nLight novel.\nLa serie di light novel \u00e8 stata scritta da Y\u016b Moroboshi con le illustrazioni di Mikihiro Amami. Il primo volume \u00e8 stato pubblicato da Fujimi Shob\u014d, sotto l'etichetta Fujimi Fantasia Bunko, il 20 luglio 2013 e al 20 luglio 2017 ne sono stati messi in vendita in tutto quattordici.\nManga.\nUn adattamento manga di Arisu Shid\u014d \u00e8 stato serializzato sulla rivista \"Monthly Comic Alive\" di Media Factory dal 26 luglio 2014 al 27 luglio 2016. Quattro volumi \"tank\u014dbon\" sono stati pubblicati tra il 22 novembre 2014 e il 22 ottobre 2016.\nAnime.\nUn adattamento anime, prodotto da Diomed\u00e9a e diretto da Takayuki Inagaki, inizialmente era stato annunciato per aprile 2015. Il debutto \u00e8 stato poi rimandato all'8 luglio 2015 su Tokyo MX e la trasmissione \u00e8 terminata il 25 settembre dello stesso anno. Le sigle di apertura e chiusura sono rispettivamente \"D.O.B\" di Iori Nomizu e di la la larks. In Australia e Nuova Zelanda gli episodi sono stati trasmessi in streaming in simulcast da Madman Entertainment su AnimeLab, mentre in America del Nord i diritti sono stati acquistati da Funimation. Un episodio OAV \u00e8 stato pubblicato in allegato all'edizione limitata del nono volume delle light novel il 9 marzo 2016."}
{"id": "5254669", "revid": "1543377", "url": "https://it.wikipedia.org/wiki?curid=5254669", "title": "Joulutorttu", "text": "Lo joulutorttu (\"dolce/torta di Natale\", plur.: \"joulutortut\"; in svedese: \"jult\u00e5rta\"), conosciuto anche come t\u00e4htitorttu (\"torta a forma di stella\") \u00e8 un tipico dolcetto natalizio della Finlandia, a base di confettura di prugne.\nIngredienti.\nPer preparare lo joulutorttu, occorrono i seguenti ingredienti:\nPreparazione.\nGli impasti devono essere infornati a 225\u00b0 gradi e cuocere per circa 20 minuti fino a che non assumono una colorazione dorata."}
{"id": "5254676", "revid": "287204", "url": "https://it.wikipedia.org/wiki?curid=5254676", "title": "Conyers Court Kings", "text": "I Conyers Court Kings sono stati una franchigia di pallacanestro della WBA, con sede a Conyers, in Georgia, attivi dal 2005 al 2013.\nNacquero nel 2005 a Birmingham, come Magic City Court Kings, terminando la stagione con un record di 8-16. Nei play-off persero al secondo turno con i Rome Gladiators.\nNel 2006, dopo 8 partite, e un record di 2-6, fallirono e non vennero inseriti nella classifica finale.\nDopo un anno di pausa, ricomparvero a Decatur con il nome di Decatur Court Kings. Finirono la stagione con un record di 9-1, vincendo il titolo, battendo in finale i Buford Majic dopo due supplementari.\nNel 2011 si trasferirono a Conyers, perdendo la finale per il titolo con i Gwinnett Majic."}
{"id": "5254677", "revid": "767487", "url": "https://it.wikipedia.org/wiki?curid=5254677", "title": "Justin Furstenfeld", "text": "Discografia.\nAlbum solista\ncon Blue October\ncon The Last Wish"}
{"id": "5254678", "revid": "1123217", "url": "https://it.wikipedia.org/wiki?curid=5254678", "title": "Coprinus xanthothrix", "text": ""}
{"id": "5254681", "revid": "1573940", "url": "https://it.wikipedia.org/wiki?curid=5254681", "title": "Nectarinia kilimensis", "text": "La nettarinia bronzata (\"Nectarinia kilimensis\" ) \u00e8 un uccello della famiglia Nectariniidae, diffuso in Africa."}
{"id": "5254683", "revid": "156341", "url": "https://it.wikipedia.org/wiki?curid=5254683", "title": "Serie A-1 maschile FIPIC 2010-2011", "text": ""}
{"id": "5254684", "revid": "156341", "url": "https://it.wikipedia.org/wiki?curid=5254684", "title": "Serie A maschile FIPIC 2014-2015", "text": ""}
{"id": "5254685", "revid": "156341", "url": "https://it.wikipedia.org/wiki?curid=5254685", "title": "Serie A-1 maschile FIPIC 2013-2014", "text": ""}
{"id": "5254686", "revid": "156341", "url": "https://it.wikipedia.org/wiki?curid=5254686", "title": "Serie A-1 maschile FIPIC 2012-2013", "text": ""}
{"id": "5254687", "revid": "156341", "url": "https://it.wikipedia.org/wiki?curid=5254687", "title": "Serie A-1 maschile FIPIC 2011-2012", "text": ""}
{"id": "5254688", "revid": "122039643", "url": "https://it.wikipedia.org/wiki?curid=5254688", "title": "Sinfonia n. 8 (Bruckner)", "text": "La Sinfonia n. 8 in do minore (WAB 108), dedicata dal compositore all'Imperatore Francesco Giuseppe, \u00e8 l'ultima sinfonia completata da Anton Bruckner. Esiste in varie versioni, le due principali sono quella del 1887 e quella del 1890. Quest'opera viene talvolta soprannominata \u201cL'apocalittica\u201d, ma si tratta di un nome in realt\u00e0 mai dato da Bruckner alla sua sinfonia.. Sono rintracciabili nella sinfonia movimenti che si ricollegano al cavaliere teutonico Tohnalle\nComposizione e pubblicazione.\nBruckner inizi\u00f2 a comporre la Sinfonia n. 8 nel luglio del 1884, lavorandoci soprattutto durante le vacanze estive; nell'agosto del 1885 tutti e quattro i movimenti erano completati, seppur in forma preliminare. L'orchestrazione tenne Bruckner impegnato sino all'aprile del 1887 e in questa fase del lavoro il compositore apport\u00f2 alcune modifiche alla struttura dell'opera: i due movimenti interni vennero infatti invertiti, mettendo lo Scherzo come secondo e l'Adagio come terzo movimento. A settembre Bruckner ne sped\u00ec copia a Hermann Levi, uno dei suoi pi\u00f9 stretti collaboratori che aveva diretto la storica esecuzione della Sinfonia n. 7 a Monaco, il pi\u00f9 grande trionfo che Bruckner avesse mai sperimentato nella sua carriera, accompagnandola con queste parole: \"Mi prendo la libert\u00e0, con Suo permesso, di inviarLe la partitura dell'Ottava sinfonia. Possa trovar grazia! La gioia che mi proviene dalla speranza di un'esecuzione sotto la Sua magistrale direzione \u00e8 per me inesprimibile.\"\nCon grande sconcerto di Bruckner il direttore gli rispose di trovarsi \"nell'impossibilit\u00e0 di eseguire l'Ottava nella sua forma attuale. Non riesco a farla mia! Per quanto i temi sono magnifici e diretti, il risultato complessivo mi sembra dubbio; anzi, ritengo che l'orchestrazione sia del tutto impossibile ... Non perdete il vostro coraggio, date un altro sguardo al vostro lavoro, parlatene con i vostri amici, con Joseph Schalk, forse con una rielaborazione si pu\u00f2 raggiungere qualcosa.\"\nBruckner inizi\u00f2 a lavorare nel 1889 alla revisione della sua sinfonia e dopo averla terminata, nel mese di marzo del 1890, scrisse all'imperatore Francesco Giuseppe I chiedendo il permesso di dedicargli l'opera. L'imperatore non solo accett\u00f2 la richiesta di Bruckner ma si offr\u00ec anche di contribuire a pagare le spese per la pubblicazione del lavoro. Bruckner incontr\u00f2 qualche difficolt\u00e0 a trovare un editore, ma alla fine del 1890 l'editore Haslinger-Schlesinger-Lienau accett\u00f2 di intraprenderne la pubblicazione. La sinfonia venne finalmente pubblicata nel marzo 1892. Per inciso si tratta dell'unica tra le sinfonie di Bruckner ad essere stata pubblicata prima della sua prima esecuzione.\nPrima esecuzione.\nAll'epoca Hermann Levi non dirigeva pi\u00f9 concerti a Monaco e raccomand\u00f2 Felix Weingartner, Kapellmeister di Mannheim, per dirigere la prima esecuzione della sinfonia. Nel corso del 1891 la prima venne programmata per ben due volte, ma ogni volta il giovane direttore la sostitu\u00ec all'ultimo momento con un'altra opera. Weingartner disse a Bruckner di non essere in grado di prendersi l'impegno di eseguirla in quanto stava per assumere un nuovo incarico all'Opera di Berlino. Ma in una lettera indirizzata a Levi il direttore ammise che la vera ragione per cui considerava di non essere in grado di eseguire la sinfonia era perch\u00e9 si trattava di un lavoro molto difficile e non aveva abbastanza tempo per le prove; in particolare lamentava il fatto che i musicisti di tuba wagneriana della sua orchestra non avevano abbastanza esperienza per affrontarla.\nDopo che un'esecuzione programmata a Monaco da Levi venne cancellata a causa di una epidemia di colera, Bruckner concentr\u00f2 tutti i suoi sforzi per assicurarsi una prima della sua sinfonia a Vienna.\nAlla fine Hans Richter, direttore principale dei Wiener Philharmoniker, accett\u00f2 di dirigere l'opera.\nLa prima esecuzione avvenne il 18 dicembre 1892 al Musikverein di Vienna.\nAlcuni spettatori, tra i pi\u00f9 conservatori, lasciarono la sala al termine di ogni movimento, ma molti dei sostenitori di Bruckner erano presenti, tra i quali Hugo Wolf e Johann Strauss II.\nIl critico Eduard Hanslick, molto conosciuto, lasci\u00f2 la sala dopo l'Adagio; la sua recensione descriveva la sinfonia come \"interessante nei particolari ma strana, quasi repellente, nell'insieme. La peculiarit\u00e0 del lavoro consiste, in sintesi, nell'importare lo stile drammatico di Wagner nella struttura di una sinfonia.\"\nCi furono per\u00f2 anche diverse recensioni positive da parte degli ammiratori di Bruckner. Hugo Wolf scrisse descrivendo l'opera come \u201cuna completa vittoria della luce contro l'oscurit\u00e0\u201d e la serata come \u201dUna tempesta di applausi\u201d dopo ciascun movimento: \u201dun trionfo quale nessun condottiero romano os\u00f2 mai sognare\u201d. La sinfonia entr\u00f2 lentamente a far parte del repertorio orchestrale. Durante la vita di Bruckner ebbero luogo solamente altre due esecuzioni e la prima in terra americana avvenne nel 1909 e la prima esecuzione londinese ebbe luogo solamente nel 1929.\nStruttura e descrizione dell'opera.\nLa sinfonia ha quattro movimenti. La durata totale cambia in base all'edizione dello spartito utilizzata per l'esecuzione, ma normalmente \u00e8 di circa 80-85 minuti.\nPrimo movimento.\nL'inizio molto solenne della sinfonia \u00e8 caratterizzato, per citare Spini, da \"un tipico stilema bruckneriano\" con una \"fascia sonora stabilita all'unisono dal tremolo dei violini e dai corni, sotto la quale comincia a svolgere le sue spire un tema cromatico, spezzato sulla stessa formula ritmica di quello che apre la Nona di Beethoven, che dopo successive presentazioni \u00e8 ripetuto in forma imponente da tutta l'orchestra, rinforzata dagli appelli dei tromboni.\"\nSegue un secondo tema, un cantabile proposto dai violini proseguito dai legni e dal resto dell'orchestra ed un terzo tema, con frasi alternate tra corni e legni contro i pizzicati degli archi. Esaurita l'esposizione la parte centrale del movimento sviluppa e rielabora i vari temi. Avvicinandosi al finale, la ripresa arriva quasi di soppiatto, nel mezzoforte dell'oboe e del clarinetto contro i ricami del flauto e dei violini; dopo la rappresentazione dei tre temi c'\u00e8 un altro fortissimo di tutta l'orchestra, poi gli squilli che sintetizzano la sostanza ritmica del primo tema si smorzano nella coda in pianissimo.\nSecondo movimento.\nSecondo un\u2019indicazione di Bruckner questo secondo movimento (Scherzo) sarebbe ispirato alla tradizionale figura campagnola del \u201cdeutsche Micherl\u201d, personaggio popolaresco, testardo e bonario. Lo Scherzo si basa su un motivo che sembra ruotare su se stesso e d\u00e0 vita a un semplice schema di esposizione, sviluppo e ripresa. Nel Trio (che dovrebbe rappresentare \u201cMicherl che sogna\u201d) un tema esposto dagli archi \u00e8 sviluppato fino a un fortissimo di tutta l\u2019orchestra; la sezione centrale precede una ripresa variata alla quale subentra la ripetizione della sezione principale.\nTerzo movimento.\nPreparato dalle sincopi degli archi, il primo gruppo tematico dell\u2019Adagio si sviluppa culminando in sterminati accordi degli archi punteggiati dalle pennellate delle arpe. Dopo una ripetizione abbreviata di quest\u2019episodio, il corno solo introduce l\u2019esposizione, nei violoncelli, del secondo gruppo tematico cantabile, arricchito da un intervento del violino solo. La sezione degli sviluppi, assai ampia, si articola su una elaborazione del primo tema e una del secondo, sempre contrappuntata dal violino solo. Nella ripresa la riproposizione del primo tema d\u00e0 origine a un gigantesco moto ascensionale, che si arrampica ininterrottamente, fino a un primo culmine seguito bruscamente dal piano degli archi. Una nuova ascesa, sempre pi\u00f9 intensa, chiama via via a raccolta i diversi gruppi strumentali, fino a un\u2019esplosione liberatrice, marcata dal doppio colpo di piatti e triangolo: dopo la quale v\u2019\u00e8 spazio solo per una ricapitolazione abbreviata e per una lunga coda in diminuendo. L\u2019Adagio \u00e8 sotto ogni punto di vista il vertice della sinfonia, e uno dei momenti pi\u00f9 alti di tutta l\u2019opera di Bruckner.\nQuarto movimento.\nLa sinfonia si chiude con un movimento ancor pi\u00f9 dilatato, da 709 a 771 battute secondo l\u2019edizione. Ad un primo tema pi\u00f9 ritmico, introdotto dai violini e affidato alle sonorit\u00e0 degli ottoni in fortissimo, segue il gruppo dei temi cantabili esposto da archi e corno. Un terzo tema \u00e8 caratterizzato da brevi incisi dei legni e degli ottoni. Uno sviluppo ampio ed elaborato combina i diversi temi in raffinate elaborazioni contrappuntistiche, poi le acciaccature dei violini annunciano la ripresa, imponente e a sua volta insolitamente elaborata. La sinfonia si chiude, per usare le parole di Spini, con una \"coda straordinaria, in cui i temi dei quattro movimenti risuonano insieme, sovrapposti l\u2019uno sull\u2019altro come nel finale del Crepuscolo degli dei: un incastro sonoro quasi violento, chiuso (ed \u00e8 uno dei colpi di genio della revisione del 1890), da un terrificante precipitare dalla dominante alla tonica di tutta l\u2019orchestra all\u2019unisono.\"\nVersioni.\nEsistono due manoscritti autografi completi della sinfonia, rispettivamente datati 1887 e 1890. Ci sono poi numerosi appunti delle varie fasi della stesura di questa sinfonia, pi\u00f9 che di molte altre opere di Bruckner.\nLa versione del 1887.\nSi tratta della prima versione scritta da Bruckner della sinfonia, ma non venne mai pubblicata sino al 1972 in un'edizione a cura di Leopold Nowak.\nCi sono differenze rilevanti rispetto alle pi\u00f9 conosciute versioni successive, tra cui un finale forte per il primo movimento e una tonalit\u00e0 diversa per il culmine dell'Adagio. \u00c8 anche notevolmente pi\u00f9 lunga rispetto alla versione del 1890 e ha una diversa orchestrazione (la differenza pi\u00f9 significativa consiste nel fatto che la versione del 1890 prevede tripli legni anzich\u00e9 doppi durante i primi tre movimenti). Questo fatto conferisce alla versione del 1887 un carattere in generale un po' pi\u00f9 austero. Alcuni studiosi preferiscono questa versione della sinfonia. Bryan Gilliam, per esempio, sostiene che la versione successiva (dal 1890) \u00e8 pi\u00f9 breve e pi\u00f9 dolce, ed \u00e8 in definitiva una dubbia concessione alla borghesia del tempo amante della musica di Brahms.\n\u00c8 stata eseguita la prima volta da Hans-Hubert Sch\u00f6nzeler per la BBC nel 1973, ed \u00e8 stata registrata da Dennis Russell Davies, Vladimir Fedoseev, Eliahu Inbal, Georg Tintner, Michael Gielen e Simone Young.\nLa versione del 1888.\nPresso la Biblioteca Nazionale Austriaca esiste una copia di una versione intermedia dell'Adagio datata (stima) 1888. Questa versione dell'Adagio \u00e8 stata registrata da Akira Naito con la Tokyo New City Orchestra. Gli altri movimenti sono stati recentemente ricostruiti da Carragan ed eseguiti da Gert Schaller.\nLa versione del 1890.\nAlcuni studiosi come Deryck Cooke e Robert Haas hanno suggerito che la revisione del 1890 fosse il prodotto dell'insicurezza di Bruckner e della pressione dei suoi colleghi come Josef Schalk: Cooke la ha indicata addirittura come la \"revisione Bruckner-Schalk\". Di parere contrario Leopold Nowak, che ha sottolineato come non vi sia alcuna prova di scrittura diversa da quella di Bruckner proprio nel manoscritto del 1890. D'altronde, secondo la testimonianza di amici e collaboratori di Bruckner, il compositore era estremamente resistente alle interferenze esterne. Lo spartito della versione del 1890 \u00e8 pi\u00f9 magniloquente rispetto alla versione del 1887, con un tessuto musicale ed armonie pi\u00f9 fini in particolare per i legni, consentito dalla maggiore dimensione di questa sezione dell'orchestra. \u00c8 stato pubblicato nel 1955 in un'edizione curata da Leopold Nowak.\nL'edizione del 1892.\nSi tratta della prima pubblicazione della sinfonia, ed \u00e8 quella che venne usata per la prima esecuzione. Contiene alcune piccole variazioni rispetto al manoscritto del 1890, apportate da Joseph Schalk e Max von Oberleithner quasi certamente senza il diretto coinvolgimento di Bruckner ma probabilmente da lui approvate prima della pubblicazione. Per questo motivo Korstvedt scrive che \"anche se non \u00e8 un puro Bruckner l'edizione del 1892 deve essere presa sul serio.\" Questa edizione \u00e8 disponibile in registrazioni di Wilhelm Furtw\u00e4ngler, Hans Knappertsbusch, Josef Krips, William Steinberg, George Szell, Bruno Walter e Takeo Noguchi.\nL'edizione Haas.\nRobert Haas ha pubblicato la sua edizione della Sinfonia n. 8 nel 1939. Haas bas\u00f2 il suo lavoro principalmente sul manoscritto del 1890, ma includendo anche alcuni passaggi della versione del 1887 che furono modificati o omessi nella partitura del 1890. Haas sostiene, senza peraltro averne alcuna prova, che i commenti di Levi furono un duro colpo alla fiducia artistica di Bruckner, tale da portarlo anche a considerare ipotesi suicide. Questo port\u00f2 Bruckner, sostiene Haas, a lavorare per tre anni alla revisione dell'Ottava Sinfonia e di molte sue opere precedenti. Partendo da questo presupposto Haas prese quello che ammirava dalle diverse versioni di Bruckner e lo inser\u00ec nella sua versione. Giustific\u00f2 l'eliminazione di alcune parti della versione del 1890 con un motivo che si potrebbe definire \u201cbiografico\u201d: si trattava di idee di un Bruckner che diffidava del proprio giudizio, e quindi non si possono considerare \u201cbruckneriane\u201d.\nLe omissioni pi\u00f9 significative che furono fatte da Bruckner (e che quindi Haas reintrodusse nella sua edizione) sono nell'Adagio e nel Finale. Inoltre Haas inser\u00ec otto battute nel finale, parte che sembra avesse lui stesso composto combinando le armonie del manoscritto del 1887 con materiale di Bruckner annotato a matita a margine della partitura del 1890 e al tempo stesso scartando cinque battute della musica scritta da Bruckner. Korstvedt ha criticato questi interventi descrivendoli come \"un superamento dei limiti ragionevoli della responsabilit\u00e0 accademica\".\nNonostante i molti dubbi sulla validit\u00e0 metodologica alla base dell'edizione di Haas, questa si \u00e8 rivelata molto popolare: direttori d'orchestra quali Herbert von Karajan, Bernard Haitink e G\u00fcnter Wand continuarono ad usarla anche dopo la pubblicazione dell'edizione Nowak (versione del 1890). D'altro canto, Eugen Jochum utilizz\u00f2 l'edizione di Haas per la sua prima registrazione, realizzata nel 1949, ma opt\u00f2 per quella di Nowak per le sue successive registrazioni.\nLa controversia intorno all'edizione Haas si centra soprattutto sul fatto che il suo testo musicale \u00e8 stata in realt\u00e0 un'invenzione del redattore e non \u00e8 mai stato approvato da Bruckner. In particolare Leopold Nowak, che succedette ad Haas come redattore principale delle opere complete di Bruckner, ha sostenuto che ci sono ben poche prove del crollo psicologico ipotizzato da Haas a seguito del famoso rifiuto di Levi del lavoro e che le lettere del periodo in oggetto mostrano un Bruckner s\u00ec frustrato dal giudizio di Levi ma psicologicamente sano. Il lavoro di revisione fatto da Bruckner, secondo questo punto di vista, fu piuttosto il risultato del suo perfezionismo artistico. Nowak rifiut\u00f2 quindi l'approccio di Haas, aderendo strettamente alle partiture autografe di Bruckner. Fin dalla sua pubblicazione l'edizione di Nowak della versione del 1890 \u00e8 diventata pi\u00f9 popolare di quella di Haas, anche se questa rimane ancora spesso eseguita.\nRegistrazioni.\nDiscografia selettiva"}
{"id": "5254691", "revid": "767487", "url": "https://it.wikipedia.org/wiki?curid=5254691", "title": "La risposta \u00e8 nelle stelle (film)", "text": "La risposta \u00e8 nelle stelle (\"The Longest Ride\") \u00e8 un film del 2015 diretto da George Tillman Jr.\nIl soggetto \u00e8 tratto dall'omonimo romanzo di Nicholas Sparks del 2013.\nTra gli interpreti principali figurano Britt Robertson, Scott Eastwood, Jack Huston, Oona Chaplin e Alan Alda.\nTrama.\nLuke Collins \u00e8 un cavalcatore di tori della Carolina del Nord che si infortuna seriamente durante una gara.\nNel ritorno alle gare, dopo pi\u00f9 di un anno, incontra per caso Sophia Danko, una studentessa di storia dell'arte del New Jersey con la quale nasce subito un'attrazione particolare. Lei \u00e8 prossima alla laurea e ha gi\u00e0 dei contatti professionali che potrebbero portarla presto a trasferirsi a New York. La prospettiva di doversi separare gi\u00e0 di l\u00ec a un paio di mesi rovina il bel clima che si era creato al loro primo appuntamento, nel quale entrambi avevano gi\u00e0 capito che sarebbe potuto nascere un rapporto duraturo. La stessa sera, mentre riaccompagna a casa Sophia, Luke si imbatte in un anziano signore che si \u00e8 schiantato con la sua auto, portandolo in salvo. Sophia salva dal rogo dell'auto una scatola che si rivela preziosissima per quell'uomo: contiene infatti la corrispondenza di una vita con la moglie, morta gi\u00e0 da qualche anno. Sophia si affeziona presto all'anziano Ira, un signore ebreo che visita regolarmente, e al quale legge le lettere che scrisse alla sua Ruth, ripercorrendo cos\u00ec una lunga storia d'amore che ebbe origine nel 1940.\nGrazie ad Ira, Luke e Sophia che dopo quell'appuntamento non si erano pi\u00f9 visti, si riavvicinano mettendosi insieme. Le differenze tra i due sembrano creare i presupposti per un'unione poco salda ma il profondo sentimento e i racconti di Ira convincono la ragazza a mettere da parte le incomprensioni. Luke, intanto, durante un rodeo ha un nuovo incidente che lo mette in guardia sul suo stato di salute che potrebbe essere gravemente compromesso da un ulteriore trauma. L'ostinazione a proseguire contro l'opinione dei medici, cos\u00ec come la volont\u00e0 della madre e la sua, convincono Sophia a lasciarlo.\nIra muore e il suo avvocato convoca separatamente Sophia e Luke all'asta della collezione d'arte di Ruth e Ira Levinson, indetta per volont\u00e0 del defunto. Ruth era una grande appassionata d'arte e sin da giovane, con grande fiuto, aveva acquistato opere di artisti emergenti con il consenso del marito che pure non aveva altrettanta sensibilit\u00e0. I due, a causa di una ferita di guerra di Ira, sapevano che non avrebbero mai potuto avere figli, ma erano comunque rimasti uniti. In realt\u00e0 con una piccola crisi, quando Ruth, dopo aver allevato per mesi il piccolo Daniel McDonald, un suo alunno talentuoso ma trascurato e senza genitori, si vide costretta a lasciarlo ai suoi familiari sbandati. Una cosa insensata per lei, che ne determin\u00f2 un allontanamento anche da Ira, poi rientrato. Con Ruth gi\u00e0 scomparsa, Ira venne a sapere dalla vedova di Daniel McDonald che questi era diventato un professore di astronomia e fisica, e che doveva tutto alla sua insegnante cui dedic\u00f2 un ritratto che Ira accett\u00f2 come regalo, commosso.\nCos\u00ec nell'asta piena di pezzi da museo, il primo quadro battuto \u00e8 proprio il ritratto di Ruth, pressoch\u00e9 senza valore. Luke, presente all'insaputa di Sophia, se lo aggiudica nell'indifferenza generale. Mentre sta concludendo l'acquisto Luke spiega a Sophia di aver lasciato le competizioni, dopo aver \"domato\" il toro che l'anno precedente lo aveva quasi ucciso. Lei lo riabbraccia e poi entrambi apprendono che per volont\u00e0 di Ira l'asta \u00e8 terminata con l'acquisto del primo quadro. Ira aveva infatti deciso che chi avesse acquistato quel quadro si sarebbe impossessato di tutta la collezione.\nCon questa inaspettata fortuna Luke pu\u00f2 mantenere il ranch e Sophia pu\u00f2 restare in Carolina del Nord dove gestir\u00e0 la prestigiosa galleria-museo intitolata ai due benefattori il cui grande amore \u00e8 anche un modello da seguire per i due giovani che ora possono solo essere ottimisti.\nDistribuzione.\nIl primo trailer \u00e8 stato diffuso il 23 dicembre 2014. Il film \u00e8 stato distribuito nelle sale cinematografiche statunitensi il 10 aprile 2015, mentre in quelle italiane il 4 giugno 2015."}
{"id": "5254692", "revid": "1632387", "url": "https://it.wikipedia.org/wiki?curid=5254692", "title": "(r)Evolution", "text": "(r)Evolution \u00e8 il nono album in studio del gruppo musicale heavy metal svedese HammerFall, pubblicato nel 2014."}
{"id": "5254695", "revid": "287204", "url": "https://it.wikipedia.org/wiki?curid=5254695", "title": "Georgia Magic", "text": "I Georgia Magic sono stati una franchigia di pallacanestro della WBA, con sede a Marietta, in Georgia, attivi dal 2004 al 2013.\nNati a Chattanooga nel 2004 come \"Chattanooga Majic\", rinunciarono al campionato WBA all'ultimo momento. Nel 2005 si spostarono a Cleveland, rinominandosi \"Cleveland Majic\". Terminarono la stagione con un record di 11-13. Nei play-off persero al secondo turno con i Southern Crescent Lightning.\nNel 2006 ebbero un record di 7-14, perdendo nei quarti di finale con i Rome Gladiators.\nDopo un anno di pausa, ripresero l'attivit\u00e0 nel 2008 a Buford, come \"Buford Majic\". Terminarono con un record di 6-4, perdendo la finale per il titolo con i Decatur Court Kings.\nNel 2009 vinsero il titolo battendo in finale i Tupelo Rock-n-Rollers.\nNel 2010 si spostarono a Gwinnett, dove vinsero il titolo per due anni di seguito, perdendo poi la finale del 2012.\nNel 2013 si trasferirono a Marietta, cambiando di nuovo denominazione."}
{"id": "5254696", "revid": "466539", "url": "https://it.wikipedia.org/wiki?curid=5254696", "title": "Elezioni presidenziali in Senegal del 2007", "text": "Le elezioni presidenziali in Senegal del 2007 si tennero il 25 febbraio."}
{"id": "5254710", "revid": "461628", "url": "https://it.wikipedia.org/wiki?curid=5254710", "title": "Organo della chiesa di Santa Maria delle Grazie a Montepulciano", "text": "L'organo della chiesa di Santa Maria delle Grazie a Montepulciano \u00e8 un pregevole strumento storico, caratterizzato dall'avere esclusivamente canne in legno di cipresso. Venne costruito probabilmente da Agostino Buratti tra il 1713 e il 1717.\nStoria.\nLa chiesa di Santa Maria delle Grazie venne costruita alla fine del XVI secolo su progetto di Ippolito Scalza, poco fuori l'antico abitato di Montepulciano.\nIl 25 dicembre 1600 venne donato alla chiesa un piccolo organo a canne dal nobile Vincenzo Salimbeni; un nuovo strumento venne costruito dall'organaro Alamanno Contucci nel 1765-1766 e collocato sulla cantoria in controfacciata, entro una cassa lignea in un ricco stile barocco, appositamente costruita dallo scultore Carlo Maderno Speroni.\nTra il 1713 e il 1717 dimor\u00f2 presso il vicino convento di Sant'Agnese il domenicano Antonio Buratti, organaro specializzato nella costruzione di strumenti integralmente in legno; nell'arco dei quattro anni della sua permanenza a Montepulciano, costru\u00ec per la chiesa di Sant'Agnese un nuovo organo, che venne ampliato nel 1777 da Alamanno Contucci con l'aggiunta di un \"Cornetto 3 file\" (da \"Fa\", con canne di metallo) e di una \"Voce umana 8\" (da \"Do\", ottenuta dalle canne in cipresso del \"Flauto in decima quinta 2\"). Lo strumento venne sostituito nel 1832 da uno pi\u00f9 grande costruito da Filippo II Tronci e molto probabilmente portato nella chiesa di Santa Maria delle Grazie, dove si troverebbe tuttora.\nL'organo, danneggiato durante la seconda guerra mondiale a causa dello spostamento d'aria dei bombardamenti e ridotto al silenzio, fu oggetto di un restauro conservativo effettuato da Pier Paolo Donati tra il 1980 e il 1983, durante il quale venne rimossi i due registri del 1777 e ricostruiti i \"Grilli\" e il \"Tremolo\"; al termine di tale intervento, fu inaugurato l'8 ottobre 1983 con un concerto di Wijnand van de Pol.\nDescrizione.\nL'organo della chiesa di Santa Maria delle Grazie a Montepulciano \u00e8 situato sulla cantoria in controfacciata, poggiante su mensole e dotata di alto parapetto sormontato da una grata decorata come una balaustra. Lo strumento \u00e8 alloggiato all'interno della cassa lignea del 1765-1766, opera di Carlo Maderno Speroni, riccamente decorata con rilievi e dorature; il prospetto \u00e8 racchiuso tra due coppie di lesene ioniche e sormontato da un cartiglio recante la seguente iscrizione:\nLa mostra \u00e8 divisa in cinque campate da quattro alte lesene: entro ciascuna delle tre centrali, si trovano cinque canne sonanti in legno di cipresso, disposte in cuspide unica e appartenenti al registro di \"Principale\", con le bocche allineate orizzontalmente; le due campate laterali si compongono di 3 canne finte in legno di castagno ed abete.\nIl materiale fonico dell'organo \u00e8 integralmente costituito da canne in legno di cipresso, in gran parte originarie. La pi\u00f9 lunga corrisponde al \"Do\" del \"Principale 8'\", misura 239,2 centimetri ed \u00e8 collocata in posizione centrale nella mostra; la pi\u00f9 corta \u00e8 alta 3,8 centimetri. L'aria \u00e8 prodotta mediante tre mantici a lanterna.\nLa consolle \u00e8 a finestra ed \u00e8 posizionata al centro della cassa, sotto il prospetto. Essa dispone di un'unica tastiera di 45 note (\"Do\"-\"Do\") con prima ottava scavezza (vi sono due tasti accessori che azionano i \"Grilli\" a due canne e il \"Tremolo\" a vento perduto, posti alle estremit\u00e0 della tastiera e fermati da sbarrette in legno sagomate), e pedaliera a leggio di 9 note (\"Do\"-\"Do\"), priva di registi propri e costantemente unita al manuale. I registri sono azionati da manette a scorrimento verticale verso il basso ed incastro verso destra, con i nomi scritti a mano su cartellini recenti.\nIl sistema di trasmissione \u00e8 integralmente meccanico sospeso. Il temperamento \u00e8 mesotonico del quarto di comma e il corista del la \u00e8 a circa 415 Hz alla temperatura di 18 \u00b0C. La pressione del vento \u00e8 di 38 mm in colonna d'acqua.\nDi seguito la disposizione fonica dello strumento:"}
{"id": "5254711", "revid": "767487", "url": "https://it.wikipedia.org/wiki?curid=5254711", "title": "Tiffany Evans", "text": "Dopo una fortunata partecipazione al talent show \"Star Search\", Tiffany Evans ha ottenuto immediatamente un contratto con la Columbia Records e ha iniziato a lavorare come cantante e attrice gi\u00e0 durante la preadolescenza. Il suo album di debutto eponimo \u00e8 stato pubblicato nel 2008. Successivamente, Evans \u00e8 diventata un'artista indipendente e ha continuato a pubblicare musica attraverso la sua etichetta, Live Love Entertainment.\nCarriera.\nNata nel Bronx di New York, si \u00e8 esibita per la prima volta a nove anni. Nel 2003 ha partecipato al programma televisivo \"Star Search\", ottenendo una buona popolarit\u00e0 all'interno del programma. Concluso lo show ha debuttato come attrice interpretando prima un ruolo minore in \"The District\" e poi il personaggio di Tessa Sennet nella nota serie TV \"Law &amp; Order - Unit\u00e0 Speciale\", mentre l'anno seguente ha firmato un contratto con la Columbia Records. Hanno fatto seguito altre esperienze come attrice, sia sul piccolo che sul grande schermo. La sua partecipazione al film \"Amori e Sparatorie\" le ha permesso di incidere anche un brano, \"Father, Can You Hear Me?,\" per la relativa colonna sonora.\nLa sua carriera discografica \u00e8 iniziata nel 2004 con il lancio di un EP eponimo costituito da sole cover e del singolo \"Let Me Be Your Angel\", che rappresenta ad oggi il suo unico ingresso nella Billboard Hot 100. Nel 2007 ha pubblicato il singolo \"Promise Ring\", in collaborazione con Ciara, che raggiunse la posizione 101 nella classifica statunitense. Nell'aprile 2008 \u00e8 uscito il suo eponimo album d'esordio \"Tiffany Evans\", su cui ha lavorato tra gli altri Rodney Jerkins.\nNel settembre 2011 ha pubblicato il singolo \"I'll Be There,\" eseguendo la premiere del video musicale durante la trasmissione televisiva \"106 &amp; Park\". La promozione di quello che avrebbe dovuto essere il suo secondo album \u00e8 comunque cessata di l\u00ec a poco: Evans e la Columbia Records hanno infatti interrotto i loro rapporti lavorativi nei mesi successivi. Evans ha successivamente fondato la sua etichetta discografica Live Love Entertainment, riuscendo a pubblicare un nuovo progetto intitolato \"143\" nel 2013. Nel 2015 ha pubblicato un secondo EP con la sua casa discografica, intitolato \"All of Me\".\nNel 2020 \u00e8 stata scritturata per un ruolo nel film \"Brother's Grim\".\nVita privata.\nTiffany Evans \u00e8 stata sposata con Lorenzo Henderson, da cui ha avuto due figli. In seguito al suo divorzio da Henderson, Tiffany Evans ha dichiarato di aver subito violenza domestica dall'uomo."}
{"id": "5254712", "revid": "108865887", "url": "https://it.wikipedia.org/wiki?curid=5254712", "title": "High-resolution audio", "text": "High-resolution audio (abbreviato anche come HRA), \u00e8 un termine di marketing introdotto da alcuni produttori nel settore della musica ad alta fedelt\u00e0 per indicare una nuova generazione di apparati digitali di qualit\u00e0 superiore.\nDefinizione.\nAd oggi non esiste una precisa definizione tecnica come accade ad esempio per il full HD in ambito video, ma vanno sotto questo nome dispositivi che superano le specifiche dei CD audio, e cio\u00e8 16 bit di profondit\u00e0 e 44,1 kHz di frequenza di campionamento.\nStoria.\nUno dei primi tentativi di miglioramento dello standard introdotto dai CD audio fu negli anni 90 con il formato High Definition Compatible Digital, ma con un modesto successo.\nLa svolta pi\u00f9 importante per una diffusione in vasta scala di audio in alta risoluzione arriva soltanto negli ultimi anni, con l'aumento delle capacit\u00e0 dei dispositivi di memoria e la disponibilit\u00e0 di connessioni dati sempre pi\u00f9 veloci, anche in mobilit\u00e0. Da un lato i negozi offrono sempre pi\u00f9 musica in formati in alta risoluzione, dall'altro i maggiori costruttori, per primo Sony, investono sempre di pi\u00f9 nel lancio di nuovi prodotti in grado di ottenere il massimo da queste nuove tecnologie.\nFormati.\nIl limite principale imposto dal diffusissimo formato MP3 consiste nella natura stessa del formato: le informazioni che descrivono i segnali audio sono compresse per ottimizzare l'occupazione di spazio nei supporti di memoria, a discapito di una parziale perdita di informazione, inaccettabile quando si parla di alta risoluzione.\nNasce quindi l'esigenza di allontanarsi dallo standard di fatto portato dal formato MP3 e cercare nuovi formati capaci di conservare al meglio la qualit\u00e0 del segnale. Si utilizzano quindi formati come FLAC, ALAC, WAV, AIFF e DSD, usato dai Super Audio CD."}
{"id": "5254715", "revid": "1543377", "url": "https://it.wikipedia.org/wiki?curid=5254715", "title": "Goffredo di Brionne", "text": "Origine.\nGoffredo, sia secondo il monaco e cronista normanno, Guglielmo di Jumi\u00e8ges, nella sua \"Histori\u00e6 Normannorum Scriptores Antiqui\", che secondo il cronachista, priore dell'abbazia di Bec e sedicesimo abate di Mont-Saint-Michel, Robert di Torigny, nella sua \"Chronique\", era figlio di Riccardo I Senza Paura, Jarl (equiparabile al nostro conte) dei Normanni e conte di Rouen, e di una concubina, di cui non si conoscono n\u00e9 il nome n\u00e9 i nomi degli ascendenti, mentre secondo alcuni storici era figlio legittimo della moglie, Gunnora (950-5 gennaio 1031), di cui non si conoscono i nomi degli ascendenti, ma di nobile famiglia di origine vichinga (\"nobilissima puella Danico more sibi iuncta\") (\"Gunnor ex nobilissima Danorum prosapia ortam\").Riccardo I Senza Paura era figlio naturale (in quanto l'unione era secondo il \"more danico\" o uso vichingo, pagano, secondo Guglielmo di Jumi\u00e8ges) di Guglielmo I Lungaspada Jarl (equiparabile al nostro conte) dei Vichinghi e conte di Rouen, che era stato anche duca di Bretagna, e della sua sposa, Sprota, che, secondo i \"Flodoardi Annales\" era bretone, di alto lignaggio, come ci informa il cronista normanno decano della collegiata di San Quintino, Dudone di San Quintino\nBiografia.\nPrima di morire, suo padre, Riccardo I, nel 996, lo cre\u00f2 conte Eu e secondo il monaco e cronista inglese, Orderico Vitale, suo padre gli concesse anche la citt\u00e0 di Brionne ed i territori adiacenti.\nDopo la morte del padre il nuovo duca di Normandia, il fratello, Riccardo II detto il Buono, lo conferm\u00f2 nel titolo di conte d'Eu e, secondo Robert di Torigny, confermandogli la propriet\u00e0 di Brionne, gli confer\u00ec anche il titolo di conte di Brionne.\nDi Goffredo non si hanno altre notizie e si presume si morto verso il 1015; dopo la sua morte, nelle contee d'Eu e di Brionne, sia secondo Guglielmo di Jumi\u00e8ges che secondo Robert di Torigny, gli succedette, l'unico figlio maschio, Gilberto.\nMatrimonio e discendenza.\nDella moglie di Goffredo non si conoscono n\u00e9 il nome n\u00e9 i nomi degli ascendenti, e dalla quale ebbe due figli:"}
{"id": "5254719", "revid": "761672", "url": "https://it.wikipedia.org/wiki?curid=5254719", "title": "Graffiti (azienda)", "text": ""}
{"id": "5254722", "revid": "767487", "url": "https://it.wikipedia.org/wiki?curid=5254722", "title": "Woman in Gold", "text": "Woman in Gold \u00e8 un film del 2015 diretto da Simon Curtis.\nTrama.\nIn una serie di flashback, Maria Altmann ricorda l'Anschluss, l'arrivo delle forze naziste a Vienna, la persecuzione della comunit\u00e0 ebraica e il saccheggio da parte dei nazisti contro le famiglie ebraiche. Maria Altmann e membri della sua famiglia tentano di fuggire negli Stati Uniti. Mentre Altmann e suo marito hanno successo, \u00e8 costretta ad abbandonare i suoi genitori a Vienna.\nNel presente, vivendo a Los Angeles, un'anziana e vedova Altmann partecipa al funerale di sua sorella. Scopre lettere in possesso di sua sorella risalenti alla fine degli anni '40, che rivelano un tentativo di recuperare opere d'arte di propriet\u00e0 della famiglia Bloch-Bauer che furono lasciate indietro durante la fuga della famiglia per la libert\u00e0 e rubate dai nazisti. Di particolare rilievo \u00e8 un dipinto della zia di Altmann, Adele Bloch-Bauer, oggi conosciuta in Austria come la \"Donna in Oro\".\nAltmann chiede aiuto a E. Randol Schoenberg (il figlio della sua cara amica, Barbara), un avvocato con poca esperienza, per presentare un reclamo al consiglio di restituzione delle opere d'arte in Austria. Tornando a malincuore in patria, Altmann scopre che il ministro e il direttore artistico del paese non sono disposti a separarsi dal dipinto, che \u00e8 diventato parte dell'identit\u00e0 nazionale. Ad Altmann viene detto che il dipinto \u00e8 stato legittimamente lasciato in eredit\u00e0 alla galleria da sua zia. Dopo ulteriori indagini da parte del suo avvocato e del giornalista austriaco Hubertus Czernin, questa affermazione si rivela errata poich\u00e9 il presunto testamento non \u00e8 valido a causa del fatto che sua zia non possedeva il dipinto, che era stato pagato dallo zio di Altmann. Inoltre Adele Bloch-Bauer voleva che il dipinto andasse al museo alla morte del marito, ma gli fu preso dai nazisti e collocato nel museo da un curatore nazista ben prima della sua morte. Schoenberg presenta un reclamo al consiglio di restituzione delle opere d'arte, che per\u00f2 viene negato e Altmann non ha i soldi necessari per contestare la sentenza. Sconfitta, lei e Schoenberg tornano negli Stati Uniti.\nMesi dopo, trovando un libro d'arte con \"Woman in Gold\" in copertina, Schoenberg ha un'epifania. Utilizzando uno stretto stato di diritto e dei precedenti in cui una legge sulla restituzione di opere d'arte \u00e8 stata applicata retroattivamente, Schoenberg presenta un reclamo presso un tribunale degli Stati Uniti contro il governo austriaco contestando la loro rivendicazione sul dipinto. Un appello va alla Corte Suprema degli Stati Uniti, dove nella causa Repubblica d'Austria contro Altmann la corte si pronuncia a favore di Altmann. Allora il governo austriaco tenta di persuadere Altmann a conservare il dipinto per la galleria, cosa che lei rifiuta. Dopo un litigio sulla questione del ritorno in Austria per la seconda volta per discutere il caso, Altmann accetta che Schoenberg vada a discutere il caso davanti a un collegio di tre arbitri a Vienna.\nIn Austria la giuria ascolta il caso, durante il quale Schoenberg ricorda loro i crimini del regime nazista. Implora il collegio arbitrale di pensare al significato della parola \"restituzione\" e di guardare oltre le opere d'arte appese nelle gallerie d'arte per vedere l'ingiustizia nei confronti delle famiglie che un tempo possedevano quadri cos\u00ec grandi e furono forzatamente separate da loro dai nazisti. Inaspettatamente, Altmann arriva durante la seduta, dicendo a Czernin di essere venuta a sostenere il suo avvocato. Dopo aver considerato entrambi i lati della controversia il collegio arbitrale si pronuncia a favore di Altmann, restituendole i suoi dipinti. Il rappresentante del governo austriaco fa una proposta dell'ultimo minuto chiedendo ad Altmann di tenere i dipinti nel Belvedere contro un generoso compenso. Altmann rifiuta e sceglie di trasferire i dipinti negli Stati Uniti con lei (\"Mia zia attraverser\u00e0 l'oceano come ho fatto anch'io\") e accetta un'offerta fatta in precedenza da Ronald Lauder per acquistarli per la sua galleria di New York, a condizione che i dipinti siano esposti in una mostra permanente.\nDistribuzione.\nIl primo \"trailer\" \u00e8 stato diffuso il 22 dicembre 2014. Il film \u00e8 stato presentato in anteprima alla 65\u00aa edizione del Festival internazionale del cinema di Berlino. \u00c8 stato distribuito nelle sale cinematografiche statunitensi il 3 aprile 2015. In Italia \u00e8 arrivato il 15 ottobre 2015."}
{"id": "5254730", "revid": "287204", "url": "https://it.wikipedia.org/wiki?curid=5254730", "title": "Arkansas ArchAngels", "text": "Gli Arkansas ArchAngels sono stati una franchigia di pallacanestro della WBA, con sede a Little Rock, nell'Arkansas, attivi dal 2005 al 2006.\nNel 2005 terminarono la stagione con un record di 16-8. Nei play-off persero al secondo turno con i Gulf Coast Bandits.\nNel 2006 ebbero un record di 13-9, perdendo in semifinale con i Cartersville Warriors."}
{"id": "5254731", "revid": "300067", "url": "https://it.wikipedia.org/wiki?curid=5254731", "title": "Arkansas Archangels", "text": ""}
{"id": "5254735", "revid": "4175", "url": "https://it.wikipedia.org/wiki?curid=5254735", "title": "Federazione di rugby a 15 di Israele", "text": ""}
{"id": "5254739", "revid": "599013", "url": "https://it.wikipedia.org/wiki?curid=5254739", "title": "Duncan Gillis", "text": "Biografia.\nNel 1912 fu portabandiera del Canada e prese parte ai Giochi olimpici di Stoccolma piazzandosi quattordicesimo nel lancio del disco e conquistando la medaglia d'argento nel lancio del martello. Fu il secondo canadese a vincere una medaglia olimpica in questa specialit\u00e0 (prima di lui Con Walsh vinse il bronzo a Londra 1908). Da allora nessun altro canadese riusc\u00ec nell'impresa.\nDopo l'esperienza olimpica Gillis pass\u00f2 alla lotta e nel 1913 divenne campione canadese di sollevamento pesi."}
{"id": "5254744", "revid": "260676", "url": "https://it.wikipedia.org/wiki?curid=5254744", "title": "Waldstein", "text": "I Waldstein, Vald\u0161tejn o Wallenstein sono una ricca e importante famiglia dell'Europa centrale (Germania e Repubblica Ceca). Possedevano molti castelli in tutta Europa, tra cui quello di Duchcov."}
{"id": "5254746", "revid": "287204", "url": "https://it.wikipedia.org/wiki?curid=5254746", "title": "Federazione di hockey su ghiaccio della Georgia", "text": "La Federazione georgiana di hockey su ghiaccio (geo. \"\u10e1\u10d0\u10e5\u10d0\u10e0\u10d7\u10d5\u10d4\u10da\u10dd\u10e1 \u10e7\u10d8\u10dc\u10e3\u10da\u10d8\u10e1 \u10f0\u10dd\u10d9\u10d4\u10d8\u10e1 \u10e4\u10d4\u10d3\u10d4\u10e0\u10d0\u10ea\u10d8\u10d0\") \u00e8 un'organizzazione fondata per governare la pratica dell'hockey su ghiaccio in Georgia.\nHa aderito all'International Ice Hockey Federation l'8 maggio 2009."}
{"id": "5254747", "revid": "4711", "url": "https://it.wikipedia.org/wiki?curid=5254747", "title": "Deutscher Eishockey-Bund", "text": ""}
{"id": "5254749", "revid": "4175", "url": "https://it.wikipedia.org/wiki?curid=5254749", "title": "Campionato europeo femminile FIRA", "text": ""}
{"id": "5254752", "revid": "72396", "url": "https://it.wikipedia.org/wiki?curid=5254752", "title": "Vivo (Rats)", "text": "Vivo \u00e8 un album live dei Rats, pubblicato nel 1989 da Hiara Records."}
{"id": "5254754", "revid": "767487", "url": "https://it.wikipedia.org/wiki?curid=5254754", "title": "Ave (nome)", "text": "Origine e diffusione.\nNome di origine marcatamente cristiana e specialmente mariana, fa riferimento alla frase con cui l'angelo Gabriele salut\u00f2 la vergine Maria nel racconto biblico (Lc, in latino \"Ave [Maria] gratia plena\"), da cui poi \u00e8 derivata la nota preghiera cattolica dell'\"Ave Maria\". Il saluto \"Ave\" era in uso gi\u00e0 nell'antica Roma (celebre la frase \"Ave, Cesare\"), ed etimologicamente deriva dalla forma imperativa del verbo latino \"avere\", quindi ha il letterale significato di \"abbi [salute]\", cio\u00e8 \"stai bene\".\nRiguardo alla sua diffusione, il nome \u00e8 scarsamente utilizzato, e si trova soprattutto in Italia centro-settentrionale, specie in Emilia-Romagna e in Lombardia; \u00e8 inoltre attestato anche in spagnolo e catalano. In alcuni casi, specie per quanto riguarda la forma \"Ava\", il suo utilizzo pu\u00f2 essere dovuto alla popolarit\u00e0 dell'attrice Ava Gardner (ma nel suo caso il nome \"Ava\" aveva origini differenti). Per quanto riguarda la forma maschile Avo, essa potrebbe anche essere ricondotta al termine italiano \"avo\" (\"nonno\" o \"antenato\").\nOnomastico.\nNessuna santa ha mai portato il nome \"Ave\", che quindi \u00e8 adespota; l'onomastico ricorre quindi il 1\u00ba novembre, in occasione di Ognissanti. Alcune fonti lo pongono invece al 29 aprile in memoria di sant'Ava, figlia di Pipino il Giovane e badessa a Denain, e altre ricordano l'esistenza di un sant'Avo, un profumiere martire a Tiflis nell'VIII secolo, che \u00e8 commemorato l'8 gennaio, ma in entrambi i casi il loro nome ha un'origine diversa."}
{"id": "5254758", "revid": "287204", "url": "https://it.wikipedia.org/wiki?curid=5254758", "title": "Federazione di hockey su ghiaccio del Giappone", "text": "La Federazione giapponese di hockey su ghiaccio (jpn. \"\u65e5\u672c\u30a2\u30a4\u30b9\u30db\u30c3\u30b1\u30fc\u9023\u76df\", JIHF) \u00e8 un'organizzazione fondata nel 1929 per governare la pratica dell'hockey su ghiaccio in Giappone.\nHa aderito all'International Ice Hockey Federation il 26 gennaio 1930."}
{"id": "5254760", "revid": "830939", "url": "https://it.wikipedia.org/wiki?curid=5254760", "title": "Willy Jervis", "text": ""}
{"id": "5254761", "revid": "599013", "url": "https://it.wikipedia.org/wiki?curid=5254761", "title": "Hjalmar Andersson", "text": "Nel 1912 partecip\u00f2 ai Giochi olimpici di Stoccolma, dove conquist\u00f2 la medaglia d'argento nella corsa campestre e quella d'oro nel cross a squadre insieme ai connazionali John Eke e Josef Ternstr\u00f6m."}
{"id": "5254770", "revid": "287204", "url": "https://it.wikipedia.org/wiki?curid=5254770", "title": "Federazione di hockey su ghiaccio dell'India", "text": "La Federazione indiana di hockey su ghiaccio (ing. \"Ice Hockey Association of India\", IHAI) \u00e8 un'organizzazione fondata per governare la pratica dell'hockey su ghiaccio in India.\nHa aderito all'International Ice Hockey Federation il 27 aprile 1989."}
{"id": "5254778", "revid": "287204", "url": "https://it.wikipedia.org/wiki?curid=5254778", "title": "Mike Laughton", "text": "Carriera.\nMike Laughton inizi\u00f2 a giocare ad hockey in una formazione giovanile della sua citt\u00e0 natale, Nelson. Nel 1962 esord\u00ec da professionista nella Western International Hockey League con i Nelson Maple Leafs. Nella stagione 1966-67 gioc\u00f2 per un'altra formazione della lega anch'essa affiliata alla franchigia della National Hockey League dei Toronto Maple Leafs.\nNell'estate del 1967 durante l'NHL Expansion Draft Laughton fu scelto dagli Oakland Seals, una delle sei nuove franchigie iscritte alla National Hockey League. Rest\u00f2 ad Oakland per quattro stagioni per un totale di 93 punti in 200 partite disputate, oltre a brevi prestiti in Western Hockey League e American Hockey League.\nNell'ottobre del 1971 si trasfer\u00ec ai Montreal Canadiens disputando tutta la stagione in AHL con il farm team dei Nova Scotia Voyageurs, formazione vincitrice quell'anno della Calder Cup. Nelle tre stagioni successive Laughton lasci\u00f2 la NHL per approdare nella World Hockey Association, lega professionistica nata come concorrente proprio della NHL. Dopo un primo ritiro avvenuto nel 1975 Laughton fece ritorno a Nelson per giocare altre due stagioni in WIHL con i Maple Leafs."}
{"id": "5254781", "revid": "729019", "url": "https://it.wikipedia.org/wiki?curid=5254781", "title": "Stazione di Versciaco-Elmo", "text": "La stazione di Versciaco-Elmo () \u00e8 una fermata ferroviaria posta sulla ferrovia San Candido-Maribor. Serve la localit\u00e0 di Versciaco, frazione del comune di San Candido, a s.l.m., e dista circa dal confine di stato italo-austriaco.\nStoria.\nLa fermata fu inaugurata il 15 dicembre 2014, sostituendo la preesistente stazione di Versciaco, sita circa 400 metri pi\u00f9 ad ovest, chiusa al traffico nel 1989 e successivamente demolita.\nStrutture e impianti.\nDal 2015 la fermata \u00e8 collegata direttamente con gli impianti di risalita del monte Elmo, mediante un ponte pedonale che sovrappassa la prospiciente strada statale della Pusteria. Tali impianti sono congiunti a loro volta con quelli della Croda Rossa di Sesto..\nSebbene si trovi in territorio italiano (costituendo la fermata in servizio pi\u00f9 prossima alla frontiera) e sia gestita da RFI, la stazione \u00e8 elettrificata secondo gli standard austriaci, ovvero con linea aerea di contatto a corrente alternata monofase di , in luogo dei 3\u00a0000\u00a0V a corrente continua adottati in Italia (il cambio di tensione avviene infatti presso la stazione di San Candido). La palificazione che regge la linea aerea \u00e8 invece di tipo italiano.\nMovimento.\nLa stazione \u00e8 servita dai treni gestiti da SAD e \u00d6BB che effettuano il servizio regionale internazionale Fortezza-San Candido-Lienz."}
{"id": "5254782", "revid": "184755", "url": "https://it.wikipedia.org/wiki?curid=5254782", "title": "Tempio di Ercole delle Muse", "text": "Il tempio di Ercole delle Muse () era un tempio dell'antica Roma dedicato a Ercole e alle Muse.\nStoria.\nIl tempio dedicato a Ercole difensore delle Muse fu eretto da Marco Fulvio Nobiliore dopo la conquista di Ambracia (189 a.C.) e, probabilmente, dopo la celebrazione del suo trionfo (187 a.C.). Le fonti antiche riportano che Fulvio Nobiliore dedic\u00f2 questo tempio per il fatto che in Grecia aveva appreso che Ercole era un difensore delle muse (musagete).\nIn questo tempio Fulvio Nobiliore pose una copia dei Fasti, con annotazioni supplementari, e le statue delle nove Muse, opera di ignoto, e di Ercole che suona la lira, che prelev\u00f2 ad Ambracia.\nNel tempio fu collocato anche un sacello bronzeo dedicato alle Muse, che era attribuito all'epoca di Numa Pompilio ed era stato conservato fino ad allora nel tempio di Onore e Virt\u00f9.\nLa statua di Ercole e quelle delle nove Muse furono rappresentate sul denario coniato da Quinto Pomponio Musa attorno al 64 a.C..\nNel 29 a.C., Lucio Marcio Filippo restaur\u00f2 il tempio e costru\u00ec attorno ad esso un portico, il \"Porticus Philippi\".\nIl tempio fu dedicato il 30 giugno.\nLa forma prevalentemente utilizzata del nome del tempio era \"Herculis Musarum aedes\", ma Servio e Plutarco utilizzano la forma \"Herculis et Musarum\".\nDescrizione.\nIl tempio di Ercole delle Muse \u00e8 citato nei Cataloghi regionari fra i monumenti della \"Regio IX Circus Flaminius\".\nL'esatta ubicazione \u00e8 nota da alcuni frammenti della \"Forma Urbis severiana\".\nEra situato in prossimit\u00e0 del lato nordest del circo Flaminio e a nordovest del \"porticus Octaviae\"; in questo luogo sono stati rinvenuti resti che sono probabilmente da ricondurre a questo tempio.\nUn'iscrizione rinvenuta nei pressi del sito potrebbe essere stata collocata in antico sul piedistallo di una delle statue.\nDai frammenti rinvenuti della \"Forma Urbis\" severiana, sembra che il tempio fosse costituito da una tholos cui era anteposto un pronao tetrastilo (nel corso di scavi \u00e8 stata rinvenuta parte di questo pronao). Di fronte al tempio sorgeva un recinto sacro che racchiudeva una piccola struttura circolare, che probabilmente rappresenta il sacello bronzeo di Numa Pompilio, qui trasferito dal tempio di Onore e Virt\u00f9 alle Camene. Nel margine nord del lato breve del podio era stata costruita una nicchia semicircolare."}
{"id": "5254785", "revid": "188402", "url": "https://it.wikipedia.org/wiki?curid=5254785", "title": "Telefono Amico", "text": ""}
{"id": "5254787", "revid": "1776051", "url": "https://it.wikipedia.org/wiki?curid=5254787", "title": "Thumper (Enter Shikari)", "text": "Thumper \u00e8 un singolo del gruppo musicale britannico Enter Shikari, pubblicato il 12 febbraio 2010 come unico estratto dalla loro seconda raccolta \"Tribalism\".\nVideo musicale.\nIl video ufficiale del singolo, pubblicato il 29 gennaio 2010, \u00e8 stato diretto e animato con la tecnica del rotoscope da Joseph Pierc.\nTracce.\nTesti di Rou Reynolds, musiche degli Enter Shikari."}
{"id": "5254788", "revid": "7077", "url": "https://it.wikipedia.org/wiki?curid=5254788", "title": "Posto di Precedenze", "text": ""}
{"id": "5254790", "revid": "122326884", "url": "https://it.wikipedia.org/wiki?curid=5254790", "title": "Mark Ashton", "text": "Biografia.\nAshton nacque a Oldham. Studi\u00f2 alla Northern Ireland Hotel and Catering College a Portrush (Contea di Antrim), nell'Irlanda del Nord, prima di trasferirsi a Londra verso la fine degli anni settanta ed essere assunto come barman e come drag queen nei club per gentiluomini della citt\u00e0. Nel 1982 rimase per tre mesi nel Bangladesh a visitare i suoi parenti, poich\u00e9 suo padre stava lavorando nel campo delle macchine tessili. L'esperienza del suo soggiorno lo influenz\u00f2 profondamente.\nAl suo ritorno si un\u00ec volontariamente alla London Lesbian and Gay Switchboard, il pi\u00f9 vecchio servizio di telefono amico LGBT londinese, support\u00f2 la campagna per il disarmo nucleare e si un\u00ec alla Lega dei Giovani Comunisti, la sezione giovanile del Partito Comunista di Gran Bretagna. Nel 1983 entr\u00f2 a far parte del film \"\", un documentario che l'anno seguente vinse il Grierson Award come miglior documentario.\nAssieme al suo amico Mike Jackson fond\u00f2 il gruppo di supporto Lesbians and Gays Support the Miners, dopo aver raccolto donazioni per i minatori in sciopero durante il gay pride di Londra del 1984. Dopo l'esperienza con LGSM, entr\u00f2 a far parte del collettivo Red Wedge e divenne il segretario generale della Lega dei Giovani Comunisti dal 1985 fino alla sua morte. Ad Ashton fu diagnosticato l'AIDS presso il Guy's Hospital il 30 gennaio 1987 e mor\u00ec dodici giorni dopo per pneumocistosi. \u00c8 sepolto presso il Lambeth Cemetery."}
{"id": "5254791", "revid": "682087", "url": "https://it.wikipedia.org/wiki?curid=5254791", "title": "Dasipodidi", "text": ""}
{"id": "5254797", "revid": "212348", "url": "https://it.wikipedia.org/wiki?curid=5254797", "title": "The Longest Ride", "text": ""}
{"id": "5254798", "revid": "599013", "url": "https://it.wikipedia.org/wiki?curid=5254798", "title": "Dezs\u0151 Gr\u00f3sz", "text": "Carriera.\nGr\u00f3sz era un terzino sinistro tecnico e talentuoso, molto abile con sia con la palla al suolo che nelle giocate aeree. Gioc\u00f2 agli inizi degli anni '20 nel VAC di Budapest, all'epoca l'unica squadra esclusivamente ebraica presente in Ungheria. Il VAC raggiunse il quinto posto in classifica nel 1924 ed il settimo nel 1925, ma nel 1926 retrocedette.\nGr\u00f3sz si trasfer\u00ec allora in Austria, all'Hakoah Vienna, altra squadra esclusivamente ebraica. Prima di poter giocare alcuna gara di campionato partecip\u00f2 con i suoi ad una tourn\u00e9e negli USA e decise di fermarsi l\u00ec, assieme a molti compagni. In America gioc\u00f2 un totale di 182 partite ufficiali, divise fra Brooklyn Wanderers, Philadelphia Field Club, Hakoah All-Stars, Brooklyn FC e New York Americans."}
{"id": "5254800", "revid": "287204", "url": "https://it.wikipedia.org/wiki?curid=5254800", "title": "South Carolina Heat", "text": "I South Carolina Heat sono stati una franchigia di pallacanestro della WBA, con sede a Greenville e a Spartanburg, in Carolina del Sud, attivi nel 2005.\nDisputarono la stagione WBA 2005, terminandola con un record di 8-16. Nei play-off persero al primo turno con i Gulf Coast Bandits."}
{"id": "5254802", "revid": "1543377", "url": "https://it.wikipedia.org/wiki?curid=5254802", "title": "Monte Mahagnao", "text": "Il Mahagnao \u00e8 uno stratovulcano inattivo situato nella regione del Visayas Orientale, provincia di Leyte, nel centro della grande isola di Leyte nella parte centrale dell'arcipelago delle Filippine. Il vulcano \u00e8 costituito da un impianto conico principale completamente ricoperto di foresta che si eleva a 860 .\nMorfologia e attivit\u00e0.\nLa vetta del vulcano, noto anche come \"Kasiboi\" o \"Caiboi\", risulta completamente ricoperta di vegetazione e ospita un cratere spento rivolto verso Sud. Sulle falde della montagna si trova un discreto numero di fonti termali e di fumarole; fonti termali sono la \"Pangujaan\", la \"To-Od Grande\" e la \"To-Od Peque\u00f1a\". Due laghi craterici di piccole dimensioni, il \"Malagsom\" e il \"Danao\" si adagiano nei pressi del cratere sul versante Sud; il \"Danao\" \u00e8 formato di acqua acida e ha colorazione verde con coste irregolari e fonti termali calde. L'ultima eruzione nota sarebbe avvenuta nel 1895 ma non si conservano informazioni circa l'evento.\nParco naturale del vulcano Mahagnao.\nL'area del vulcano e i territori limitrofi delle municipalit\u00e0 di Burauen e di La Paz nella Provincia di Leyte sono stati elevati allo stato di area protetta con atto della Repubblica del 1998 firmato dall'allora Presidente delle Filippine Fidel V. Ramos, con denominazione ufficiale di Parco naturale del vulcano Mahagnao (\"Mahagnao Volcano Natural Park\". )."}
{"id": "5254803", "revid": "281944", "url": "https://it.wikipedia.org/wiki?curid=5254803", "title": "Vulcano Mahagnao", "text": ""}
{"id": "5254804", "revid": "281944", "url": "https://it.wikipedia.org/wiki?curid=5254804", "title": "Mahagnao", "text": ""}
{"id": "5254813", "revid": "1543377", "url": "https://it.wikipedia.org/wiki?curid=5254813", "title": "Storia dell'ateismo", "text": "La storia dell'ateismo risale all'antichit\u00e0. La proposizione spontanea che gli dei non esistano \u00e8 antica come il teismo stesso e l'idea della non esistenza di dio \u00e8 vecchia quanto il monoteismo e l'enoteismo. Asserisce lo storico francese Georges Minois, che lo interpreta nella sua qualit\u00e0 di fenomeno storico: \"In realt\u00e0 l'ateismo \u00e8 antico come il pensiero umano, e sin dalle origini si \u00e8 posto come uno dei modi di vedere il mondo: un mondo nel quale l'uomo \u00e8 solo di fronte a se stesso e alla natura\"..\nIl termine ateismo, derivante dal greco \"\u1f04\u03b8\u03b5\u03bf\u03c2\"-atheos (senza Dio, negatore delle divinit\u00e0 ma con la connotazione di \"empio\") \u00e8 il rifiuto di credere che Dio o una qualsiasi altra potenza divina esista, in traslato \u00e8 l'assenza d'una qualsiasi fede religiosa. Sulla percentuale totale della popolazione dell'intero pianeta i pubblici seguaci dell'ateismo rimangono in ogni caso ancor oggi una minoranza.\nAnche se la parola come sostantivo astratto \u00e8 stata coniata per la prima volta nel 1540 e l'introduzione di un certo ateismo positivo non si \u00e8 realizzato prima del tardo XVIII secolo, le idee d'impostazione atea e la loro influenza hanno un percorso ed una vicenda storica molto pi\u00f9 lunga. Lungo il corso dei secoli gli atei sono giunti al loro punto di vista conclusivo attraverso un'ampia variet\u00e0 di percorsi, tra cui la conoscenza nelle nozioni fondamentali dell'apparato scientifico, ma anche tramite convinzioni pi\u00f9 prettamente filosofiche ed ideologiche.\nLe nozioni e concezioni ateistiche si guadagnarono lentamente un certo sostegno nella tradizione degli ambienti intellettuali europei a cavallo del Rinascimento e subito dopo la riforma protestante.\nL'ateismo pi\u00f9 schietto \u00e8 stato poi sostenuto da alcuni tra i pi\u00f9 importanti protagonisti della rivoluzione francese, che cercarono attivamente di eliminare ogni \"superstizione religiosa\" dalla mente e dai cuori del popolo francese. Il pensiero ateo ha fatto poi enormi passi avanti nel periodo tra le due guerre mondiali e lungo tutto il XX secolo, quando i regimi nazionali propugnatori del comunismo i quali si susseguirono via via in molti paesi del mondo giunsero a promuovere un ateismo di stato che sopravvisse a vari livelli continuando ad essere disciplinato dal governo ufficiale.\nL'ateismo marxista-leninista e le sue varianti di pensiero ebbero una notevole influenza; l'opinione del marxismo nei riguardi della religione ebbe un'importanza preponderante per i governi comunisti che s'istituirono in Unione sovietica, Europa dell'Est, Repubblica popolare cinese, Corea del Nord e Cuba. Con la caduta del muro di Berlino una certa religiosit\u00e0 si \u00e8 ristabilita in varia misura in tutto l'ex blocco sovietico, mentre nelle societ\u00e0 occidentali, con la loro storia di capitalismo, modernismo, consumismo e secolarizzazione ha veduto un sostanziale declino della pratica religiosa, con la crescita progressiva di un punto di vista pi\u00f9 prettamente ateo e la cui visione ha avuto dei sostenitori di alto profilo.\nFilosofia indiana.\nIn Oriente, una certo tipo di vita contemplativa non incentrata sull'idea di qualche divinit\u00e0 ha il suo avvio nel VI secolo a.C., con la nascita - ed il loro successivo veloce sviluppo - di Giainismo, Buddhismo, alcune correnti di pensiero presenti all'interno dell'Induismo (in India) e Taoismo (in Cina).\nAnche se queste religioni pretendono di offrire un percorso filosofico e salvifico non incentrato sul culto di una divinit\u00e0, la tradizione popolare in alcune forme settarie di queste religioni ha da tempo abbracciato la fede sulla propiziazione degli spiriti e di altri elementi naturali e, in certo qual modo, di alcune forme divine.\nInduismo.\nAll'interno degli \"astika\", movimenti ortodossi che accettano i testi dei \"Veda\" come scritture rivelate (vedi Vedismo), le scuole di filosofia indiana dette S\u0101\u1e43khya e M\u012bm\u0101\u1e43s\u0101 per prime hanno rifiutato di contemplare l'idea di una divinit\u00e0 creatrice nei rispettivi sistemi di pensiero. Il principale testo della scuola S\u0101\u1e43khya \u00e8 il \"Samkhyakarika\" (datato all'epoca dell'impero Gupta ed attribuito ad I\u015bvarak\u1e5b\u1e63\u1e47a, 350 d.C. circa), scritto quand'era gi\u00e0 oramai uno dei Darshan dominanti.\nLa scuola \u00e8 sia dualistica che atea, credendo pertanto in una duplice esistenza di Prak\u1e5bti (la Natura o \"causa originaria\" materiale) e Puru\u1e63a (lo Spirito puro); in questo sistema non vi \u00e8 alcun posto per un \u012a\u015bvara (o Dio individuale), sostenendo che la sua esistenza non ha la possibilit\u00e0 di essere provata in alcun modo e quindi non ne pu\u00f2 esser accettata come dato di fatto l'esistenza. Tale sistema \u00e8 stato predominante all'interno della filosofia induista per molti secoli, ma \u00e8 progressivamente diminuito dopo l'anno mille, anche se i commenti scritti pi\u00f9 tardi risalgono al XVI secolo.\nIl testo fondamentale della scuola Mimamsa \u00e8 invece il \"Purva Mimamsa Sutra\" scritto da rishi Jaimini (risalente al III-I secolo a.C.); questo sistema ha raggiunto la propria massima estensione all'incirca attorno il 700 d.C. finendo, per qualche tempo durante il Medioevo, ad esercitare un'influenza decisiva sul pensiero induista in generale. La scuola vede la sua indagine primaria rivolta alla natura del dharma, ed il tutto basato su una stretta interpretazione degli inni vedici; i suoi principi fondamentali sono il ritualismo (ortoprassi), l'anti-ascetismo e l'anti-misticismo.\nI primi Mimamsakas credevano in un Adrishta (l'\"invisibile\"), che \u00e8 associabile al risultato del Karma o \"opere eseguite\", ma non ritenendo con ci\u00f2 necessaria una figura divina nel proprio sistema; questo modo di vedere persiste in alcune sottoscuole dell'induismo ancora al giorno d'oggi.\nGiainismo.\nI fedeli giainisti interpretano la loro tradizione come eterna. Il Giainismo organizzato \u00e8 databile al Parshvanatha vissuto nel IX secolo a.C., il ventitreesimo Tirthamkara, ma in modo pi\u00f9 storicamente affidabile a Mahavira, un maestro del VI secolo a.C. contemporaneo del Buddha.\nIl Giainismo \u00e8 una religione dualistica con un universo composto di materia e anima; tutti i componenti posti al suo interno sono eterni e rimangono increati, non essendovi alcun Dio creatore onnipotente. Vi sono tuttavia alcuni spiriti divini che esistono all'interno dell'universo e si crede che l'anima singolare possa raggiungere uno status detto \"divino\"; nessuno di questi esseri soprannaturali per\u00f2 pu\u00f2 esercitare una qualche forma d'attivit\u00e0 creativa od aver la capacit\u00e0 d'intervenire in risposta alle eventuali preghiere rivoltegli dagli esseri umani.\nCh\u0101rv\u0101ka.\nLa scuola filosofica Ch\u0101rv\u0101ka, di stampo materialista e antireligioso, ha avuto origine nel subcontinente indiano col \"B\u0101rhaspatya-s\u016btra\" (degli ultimi secoli a.C.), che ne \u00e8 il testo fondante; essa \u00e8 la scuola pi\u00f9 esplicitamente atea che abbia mai partorito la filosofia indiana. Nata dallo scetticismo generico sorto durante l'epoca dell'impero Maurya, gi\u00e0 nel VI secolo a.C. Ajita Kesakambali (il primo sostenitore noto del materialismo) viene citato nelle scritture buddhiste del \"Canone p\u0101li\" in alcuni dialoghi e discorsi; egli avrebbe insegnato \"che con la fine dell'esistenza corporea similmente il saggio e lo stolto vengono annientati, completamente distrutti e che non vi \u00e8 alcuna vita dopo la morte\".\nLa filosofia Ch\u0101rv\u0101kan ci \u00e8 nota al giorno d'oggi principalmente tramite i suoi avversari buddhisti ed appartenenti ai movimenti astika; obiettivo pi\u00f9 corretto per i loro aderenti, secondo tali fonti, sarebbe stato quello di vivere una vita felice, prospera e produttiva in questo mondo e nient'altro. Il \"Tattvopaplavasimha\" di Jayar\u0101\u015bi Bha\u1e6d\u1e6da (VIII secolo) \u00e8 a volte citato come esser uno dei testi superstiti del sistema di pensiero Ch\u0101rv\u0101ka; la scuola pare essersi estinta attorno al XV secolo.\nBuddhismo.\nLa mancata adesione alla nozione di una divinit\u00e0 suprema o primo motore immobile di concezione aristotelica \u00e8 inteso da molti come una tra le distinzioni fondamentali sussistente tra il Buddhismo e le altre religioni. Mentre le innumerevoli tradizioni buddhiste non negano l'esistenza di esseri soprannaturali (molti di essi vengono discussi nei testi canonici buddhisti), non sembrano per\u00f2 attribuirvi dei veri poteri nel senso occidentale tipico del termine, come quelli di Creazione, Salvezza e giudizio universale finale; tuttavia inviare preghiere a spiriti illuminati \u00e8 talvolta visto come maniera di produrre un certo grado di merito spirituale.\nI buddhisti accettano l'esistenza di esseri spirituali che vivono nei regni superiori (vedi la cosmologia buddhista) e noti come Deva ma questi, esattamente come accade anche per tutti gli altri esseri umani, hanno sofferto all'interno del Sa\u1e43s\u0101ra e non sono per principio particolarmente pi\u00f9 saggi degli uomini; il Buddha viene infatti spesso raffigurato come istruttore e maestro delle stesse divinit\u00e0, addirittura superiore a loro. Nonostante questo alcuni Deva hanno seguito un percorso che conduce in direzione dell'illuminazione (Buddhismo).\nIn seguito la letteratura Mahayana ha purtuttavia ripreso l'idea di un'eterna, onnipervadente ed onnisciente, immacolata ed increata Essenza, mentre l'Essere o Dharmadh\u0101tu(l'autentica natura dei fenomeni), \u00e8 intrinsecamente legata al sattvadhatu o \"regno degli esseri\"; ha una sua corrispondenza con la mente risvegliata o bodhicitta e con il Dharmak\u0101ya, il \"corpo della verit\u00e0\" del Buddha stesso. Un tale status viene attribuito al Buddha in un certo numero di sutra Mahayana, ma si ritrova pure anche in vari Tantra.\nIn alcuni tra i principali testi della letteratura Mahayana, tale principio viene a volte presentato come manifestantesi in una forma pi\u00f9 personalizzata, ossia nella qualit\u00e0 di un \"Buddha primordiale\", ad esempio Samantabhadra, Vajradhara, Vairocana, Amitabha Buddha e Adi-Buddha tra gli altri.\nIl Buddha Shakyamuni dichiara (\"Majjhima Nik\u0101ya\", Discorso 63\u00ba): \u00abQuindi, Malunkyaputta, tieni presente quello che ho spiegato perch\u00e9 l'ho spiegato e quello che non ho spiegato perch\u00e9 non l'ho spiegato. Quali sono le cose che non ho spiegato? Se l'universo \u00e8 eterno o no; se l'universo \u00e8 finito o no; se l'anima \u00e8 la stessa cosa del corpo o no\u00bb; in verit\u00e0 questo discorso si riferisce all'urgenza di accogliere il Buddhadharma ancor prima di superare problemi metafisici: infatti, il Buddha spiega: \u00abO M\u0101lunky\u0101putta, se un uomo fosse colpito da una freccia avvelenata, abbondantemente cosparsa di veleno, e i suoi amici e compagni, parenti e congiunti chiamassero un medico chirurgo ed egli, tuttavia, dicesse: \"Non voglio farmi estrarre questa freccia fino a quando non sapr\u00f2 chi mi ha colpito, se un guerriero o un br\u0101hmana, se un mercante o un servo\"; e dicesse: \"Non voglio farmi estrarre questa freccia, fino a quando non sapr\u00f2 quale uomo mi ha colpito, qual \u00e8 il suo nome, qual \u00e8 la sua gente\" (...) certamente quest'uomo, o M\u0101lunky\u0101putta, non riuscirebbe a sapere tutto ci\u00f2, prima di aver gi\u00e0 finito il suo tempo.\u00bb.\nBisogna anche tenere presente che \u00abColui che offre in sacrificio i propri desideri morbosi comprende l'inutilit\u00e0 di codesto macello d'animali sull'altare. Il sangue non pulisce, ma sporca. [...] Seguire la via della rettitudine \u00e8 meglio che adorare gli d\u00e8i\u00bb, \"Raccolta dei discorsi lunghi\"); in verit\u00e0, tale disprezzo era rivolto ai sacerdoti e non alle divinit\u00e0, la cui esistenza, fossero esse buone o cattive, non \u00e8 mai stata messa in dubbio dall'Illuminato; cos\u00ec nel \"Puppha-Vagga\": \u00abChi vincer\u00e0 questa terra ed il mondo di Yama assieme a [quello de]gli d\u00e8i? Chi coglier\u00e0 il \"Dhammapada\" bene spiegato, come l'esperto [coglie] il [giusto] fiore? Il discepolo vincer\u00e0 la terra, il mondo di Yama, assieme a [quello de]gli d\u00e8i. Il discepolo coglier\u00e0 il \"Dhammapada\" ben spiegato, come l'esperto [coglie] il [giusto] fiore. Avendo conosciuto questo corpo come simile alla spuma, avendo compreso la sua natura di miraggio, spezzate le fiorite frecce di Mara, proceda egli invisibile al Re della Morte\u00bb.\nInoltre, secondo la dottrina della reincarnazione il Buddha stesso accoglieva la nozione di inferno per quanto non eterno: \u00abMolti che indossano la veste gialla rappezzata [del monaco] sono di indole malvagia e non controllati. Essi, cattivi, conseguono l'inferno per le loro cattive azioni.\u00bb\nIl Dalai Lama in un'intervista afferma: \"Secondo certi specialisti, il termine \"religione\", nel suo preciso significato, designa una forma di fede basata sul concetto di \"creatore\". In tal senso, dunque, il buddhismo non \u00e8 una religione\".Il Dalai Lama intende che il buddismo non venera alcun \"dio\" creatore, quindi sia che si voglia considerare una religione sia che lo si voglia considerare una filosofia, il buddismo \u00e8 da ritenersi \"ateo\". Tuttavia, sempre il \"XIV Dalai Lama\" Tenzin Gyatso, interrogato circa l'esistenza di un Dio \"personale\", ha risposto articolatamente circa le affinit\u00e0 e le differenze presenti fra la spiritualit\u00e0 cristiana e occidentale e quella buddista (\u00abSe Dio viene considerato una realt\u00e0 o una verit\u00e0 definitiva, allora la mancanza di identit\u00e0 pu\u00f2 essere considerata come Dio e persino come un creatore ...\u00bb).\nMondo classico.\nNell'antichit\u00e0 classica occidentale, il teismo era la convinzione fondamentale che ha sostenuto il diritto divino dello stato (la polis prima, l'impero romano poi). Storicamente, ogni persona che affermava di non credere in una qualche espressione divina e ne propagava l'idea poteva diventare un facile bersaglio per l'accusa di ateismo, un crimine passibile di pena di morte.\nPer ragioni eminentemente politiche Socrate nel 399 a.C. \u00e8 stato accusato di essere \"atheos\" in quanto rifiutava di ammettere l'esistenza degli D\u00e9i riconosciuti dall'antica Atene. Anche i primi esponenti del cristianesimo nell'antica Roma sono stati considerati sovversivi per la religione di stato e perseguitati come atei.\nCos\u00ec anche in seguito ed in maniera del tutto simile, l'accusa di ateismo - la quale significava preminentemente un \"tentativo di sovvertimento della religione\" - \u00e8 stata molto spesso utilizzata assieme all'eresia e all'empiet\u00e0, come strumento politico per disfarsi degli avversari politici.\nPresocratici.\nLa filosofia occidentale ha avuto inizio nel mondo Greco nel VI secolo a.C., e subito vari suoi esponenti possono a buon diritto essere considerati filosofi atei.\nI primi filosofi greci hanno tentato di spiegare il mondo in termini di processi di natura anzich\u00e9 di narrazioni mitologiche; si cominci\u00f2 cos\u00ec a spiegare che il fulmine \u00e8 un risultato naturale verificatosi all'interno delle nuvole, non opera di Zeus; mentre il terremoto si verifica a causa di uno stato notevolmente alterato del sottosuolo terrestre, non \u00e8 quindi affatto opera di Poseidone.\nI primi filosofi hanno spesso criticato le nozioni religiose tradizionali; Senofane (VI secolo a.C.) rimane famoso per aver affermato che \"se buoi, cavalli e leoni avessero le mani e sapessero disegnare... i cavalli disegnerebbero gli dei simili a cavalli e i buoi gli dei simili a buoi\".\nAnassagora ebbe a sostenere che il Sole non fosse altro che una massa infuocata; a causa di ci\u00f2 fu portata avanti contro di lui un'accusa di empiet\u00e0 tanto che fu costretto, prima che gli venisse intentato un processo allo stesso modo di Socrate, a fuggire velocemente dall'antica Atene per poter porsi in salvo.\nLa prima filosofia completamente materialista \u00e8 stata prodotta dalla corrente di pensiero chiamata atomismo e fondata da Leucippo e Democrito (V secolo a.C.) i quali hanno tentato di spiegare la formazione e lo sviluppo del mondo in termini di movimenti casuali di atomi in moto perpetuo all'interno di uno spazio infinito.\nEuripide, nella sua tragedia intitolata \"Bellerofonte (Euripide)\", fa dire al suo protagonista omonimo, il personaggio della mitologia greca Bellerofonte: \"Qualcuno forse dice che vi siano d\u00e9i in cielo? No, non ce ne sono; chi ci crede non \u00e8 altro che uno sciocco che si lascia ingannare guidato da una vecchia favola fasulla\".\nAristofane, noto per il suo stile di satira variopinta, nella sua commedia \"I cavalieri (Aristofane)\": \"Davvero credi agli d\u00e8i?. S\u00ec. E quali prove hai?\"\nSofistica.\nLungo il corso del V secolo a.C., gli esponenti della corrente di pensiero detta sofistica cominciarono a mettere in discussione molti degli assunti tradizionali della cultura greca.\nProdico di Ceo (Grecia) \u00e8 stato detto abbia dichiarato di credere che \"tutto quel che era utile per la vita umana sono stati considerati come divinit\u00e0\" (teoria dell'evemerismo); mentre Protagora di Abdera ha dichiarato all'inizio di uno dei suoi libri: \"Per quanto riguarda gli d\u00e9i, non sono in grado di dire se esistano o meno\".\nMa \u00e8 Diagora di Milo, poeta e filosofo, ad essere riconosciuto come il primo autentico ateo del mondo greco; ha compiuto sacrilegio rendendo pubblici i misteri eleusini e scoraggiando vivamente le persone a sottoporsi al rito di iniziazione relativo.\nPoco pi\u00f9 tardi la filosofia che si richiama a Teodoro l'Ateo, la scuola cirenaica, si suppone abbia fermamente negato l'esistenza degli d\u00e9i e scritto un libro in proposito per esporre le proprie opinioni.\nAnche Evemero ha fatto pubblicare la propria opinione a riguardo degli d\u00e9i, dicendo che erano solamente antichissimi governanti divinizzati, fondatori di polis e conquistatori del passato; i loro culti e religioni erano in sostanza la continuazione di regni scomparsi e strutture politiche anteriori di molti secoli. Sebbene egli fu in seguito criticato per aver \"diffuso l'ateismo su tutta la terra abitata cancellando gli d\u00e9i\", la sua visione del mondo non era atea in senso stretto in quanto distingueva nel suo giudizio le divinit\u00e0 primordiali, che venivano ancora considerate eterne ed imperiture.\nAlcuni storici successivi hanno sostenuto che in realt\u00e0 Evemero avesse un altro obiettivo, limitandosi al tentativo di rendere nuovamente attuali le antiche forme religiose classiche, anche alla luce della deificazione dei governanti politici quali Alessandro Magno (avvenuta, questa, poco tempo prima). La sua opera, come che sia, \u00e8 stata tradotta per la prima volta in lingua latina da Ennio, forse cercando di spianare la strada alla prevista divinizzazione di Publio Cornelio Scipione (detto \"l'Africano\") e che doveva avvenire a Roma.\nEpicureismo.\nAltrettanto importante nella storia dell'ateismo \u00e8 stata la figura di Epicuro. Sulla base delle precedenti idee provenienti da Democrito e dalla scuola dell'atomismo in genere, ha sposato una filosofia materialista in cui l'universo rimane governato esclusivamente dalle leggi del caso, senza alcuna necessit\u00e0 di un qualche intervento divino. Anche se ha affermato che esistessero le divinit\u00e0, credeva per\u00f2 che queste fossero completamente disinteressate all'esistenza umana: obiettivo finale dell'epicureismo era quello di raggiungere la pace della mente e considerando il timore della collera divina come fondamentalmente irrazionale.\nUna delle espressioni pi\u00f9 eloquenti del pensiero epicureo \u00e8 quella espressa da Tito Lucrezio Caro nella sua opera \"De rerum natura\" ed in cui ha dichiarato che esistono gli d\u00e9i, ma sostenendo anche che la paura nei confronti della religione \u00e8 stata una delle principali cause di infelicit\u00e0 umana e che le varie divinit\u00e0 nulla avevano da spartire col mondo terreno.\nGli epicurei hanno anche negato la possibilit\u00e0 di una qualsiasi forma di esistenza dopo la morte fisica.\nI maggiori esponenti dell'epicureismo non sono mai stati perseguitati dalle autorit\u00e0 statali, ma i loro insegnamenti sono risultati quantomai controversi; sono stati inoltre duramente attaccati anche dalle scuole tradizionali latine dello stoicismo prima e del neoplatonismo poi. Il movimento \u00e8 rimasto in ogni caso marginale e gradualmente si estinse alla fine dell'impero romano.\nMedioevo.\nFin dai primi tempi dell'Islam medioevale gli studiosi musulmani hanno riconosciuto l'esistenza dell'idea di ateismo e spesso hanno attaccato i k\u0101fir-non credenti (gli \"empi\"), anche se non erano in grado poi di nominare eventuali atei. Quando gli individui venivano accusati di ateismo, solitamente erano visti come eretici piuttosto che nella loro qualit\u00e0 di sostenitori del rifiuto e della negazione dell'idea di Dio..\nPur tuttavia esistevano anche allora razionalisti atei espliciti ed una delle personalit\u00e0 pi\u00f9 notevoli in tal senso \u00e8 lo studioso scettico del IX secolo Ibn al-Rawandi, che ha criticato il concetto stesso di religione profetica, pertanto anche quella fondata da Maometto, sostenendo che siccome i dogmi religiosi non erano in alcuna maniera accettabili alla Ragione dovevano essere di fatto senza esitazione respinti.\nAltri critici della religione all'interno del mondo islamico sono il medico e filosofo Rhazes, il poeta Al-Ma'arri e lo studioso Muhammad al Warraq. Al-Ma\u02bfarri, ad esempio, ha scritto ed insegnato che la religione di per s\u00e9 era una \"favola inventata dagli antichi\" e che gli esseri umani erano \"di due tipi: quelli con il cervello ma nessuna religione, e quelli con la religione ma senza il cervello\".\nNel corso del Medioevo europeo ci sono note alcune chiare espressioni di ateismo. Il personaggio protagonista di una delle saghe degli Islandesi, quella intitolata \"Hrafnkels saga Freysgo\u00f0a\" e scritta verso la fine del XIII secolo, dice: \"io penso che sia una follia avere fede negli d\u00e9i\"; dopo che il tempio dedicato a Freyr viene bruciato e lui fatto schiavo giura di non compiere pi\u00f9 alcun sacrificio, una posizione questa descritta come \"go\u00f0lauss\"-senza dio. Jacob Grimm nella sua \"Teutonic Mythology\" osserva che Vengono citati anche molti altri casi, tra cui quelli riguardanti due re.\nNell'Europa cristiana molte persone sono state perseguitate per il reato di eresia, soprattutto in quei paesi ove era pi\u00f9 attiva la Santa Inquisizione. Tommaso d'Aquino nelle \"Cinque prove dell'esistenza di Dio\" (Quinque viae) e Anselmo d'Aosta nell'argomento o prova ontologica almeno implicitamente hanno riconosciuto la validit\u00e0 del porsi la domanda sull'effettiva realt\u00e0 di Dio.\nLo storico gesuita Frederick Copleston tuttavia spiega che Tommaso ha disposto le proprie prove non nel tentativo di contrastare l'ateismo, bens\u00ec per rivolgersi espressamente al alcuni altri scrittori cristiani come Giovanni Damasceno il quale affermava che la conoscenza dell'esistenza di Dio era naturalmente innata nell'uomo, in base al suo naturale desiderio di felicit\u00e0; Tommaso dichiar\u00f2 che anche se c'\u00e8 desiderio di felicit\u00e0 il quale costituisce la base della prova dell'esistenza di Dio nell'uomo, risulta necessaria un'ulteriore riflessione per capire che un tale desiderio pu\u00f2 trovare pieno compimento soltanto in Dio e in nessun'altra cosa, n\u00e9 in ricchezze n\u00e9 in piacere sensuale.\nL'accusa di ateismo \u00e8 stata variamente utilizzata per attaccare avversari politici e/o religiosi: papa Bonifacio VIII, poich\u00e9 ebbe molto ad insistere sulla necessit\u00e0 di una supremazia politica da parte della Chiesa, \u00e8 stato accusato dai suoi nemici dopo la morte di tenere (improbabili) posizioni atee poich\u00e9 egli non avrebbe creduto \"nell'incorruttibilit\u00e0 e immortalit\u00e0 dell'anima, quindi neppure in una vita a venire\".\nDurante il Medioevo, in Europa, sono rare le professioni di ateismo, sebbene alcune riflessioni preludano al riaffiorare dello stesso nel Rinascimento. In Francia, per i bestemmiatori - per lo pi\u00f9 credenti, come oggi, - e, nella stessa proporzione minoritaria dei francesi, atei - erano previste pene diverse a seconda delle epoche e dei luoghi: se a Marsiglia, per disposizione delle autorit\u00e0 cittadine, chi bestemmiava in luogo pubblico era condannato a bagnarsi tre volte in un fosso fangoso, i sovrani tentarono d'intervenire con ordinanze regie di assai varia entit\u00e0: Luigi IX equipar\u00f2 la bestemmia al reato di lesa maest\u00e0 e tent\u00f2 d'introdurre la marchiatura a fuoco o il taglio della lingua in caso di recidiva, sebbene non sia chiaro se la pena sia mai stata in concreto applicata; Carlo VII, nel 1460, dispose invece che i bestemmiatori fossero esposti alla gogna nei giorni di mercato.\nSecondo Dante Alighieri e Giovanni Boccaccio, il poeta Guido Cavalcanti (1258-1300) era ateo (anche il padre, Cavalcante Cavalcanti era considerato un eretico e un simpatizzante dell'epicureismo).\nRinascimento e Riforma.\nDurante il periodo del Rinascimento e della riforma protestante la critica, a volte anche molto forte e serrata, nei confronti dell'establishment religioso, \u00e8 diventata via via sempre pi\u00f9 frequente nei paesi a maggiorana cristiana; ma questo, ancora, non costituiva di per s\u00e9 ateismo. Bousson ipotizza che proprio l'epoca rinascimentale, rifacendosi ampiamente alle idee e alla cultura dell'antichit\u00e0 classica abbia posto i fondamenti dell'ateismo moderno occidentale, la cui prima affermazione sistematica sarebbe rappresentata dal discorso pronunciato dal poeta, umanista ed editore francese \u00c9tienne Dolet in quel di Tolosa nel 1533.\nIl termine \"ath\u00e9isme\" \u00e8 stato coniato nel regno di Francia attorno al XVI secolo; la parola \"ateo\" appare in testi inglesi stampati almeno fin dal 1566; il concetto di ateismo emerge inizialmente come reazione alle turbolenze politiche costituite dalle guerre di religione prima, ed intellettuali provenienti dal secolo dei lumi poi; \u00e8 da notare inoltre che tutti i termini designanti una qualche forma di incredulit\u00e0 vengono coniati dopo il XVI secolo: da libertinismo e libertino a deismo, panteismo, materialismo e naturalismo, fino a fatalismo, teismo, libero pensiero ed infine razionalismo.\nLa miscredenza \u00e8 stata spesso una risposta alle posizioni controverse adottate dai credenti; nel corso di tutto il XVI e XVII secolo la parola 'ateo' \u00e8 stata utilizzata esclusivamente come fosse un insulto in quanto pare che nessuno volesse essere considerato tale: anche se un compendio apertamente ateo noto come \"Theophrastus redivivus\" \u00e8 stato pubblicato da un autore anonimo nel corso del '600, quello di ateismo era nella sua generalit\u00e0 un epiteto implicante mancanza di freni morali, ossia di irrecuperabile libertinismo.\nLa questione di una miscredenza consapevole di s\u00e9 ai limiti dell'ateismo si pone per la prima vola entro la cristianit\u00e0 con la serie di \"Gargantua e Pantagruel\" dello scrittore francese Fran\u00e7ois Rabelais; le innumerevoli affermazioni irriverenti e satiriche ai limiti dell'irrisione nei confronti della fede religiosa attraggono presto le autorit\u00e0 ecclesiastiche, che pongono la censura all'opera gi\u00e0 nel 1542: Gebhart nel 1877 riconosce in Rabelais uno scettico che si rifiuta di scegliere tra credere e non credere: Lefranc lo considera invece un vero e proprio incredulo.\nBurle ed insolenze rabelaisiane presenti nel \"Gargantua\" si pongono nel solco di una tradizione comica clericale in cui sono parodiati riti e parole della messa, mentre vengono stravolti e contraffatti gli eventi e i racconti biblici considerati sacri (tra cui i miracoli e la resurrezione di Cristo): viene pronunziata un'accusa di ateismo contro Rabelais nel 1549 dal monaco Gabriel de Puy-Herbault, in cui la parola \"ateo\" \u00e8 strettamente associata a quella di \"luterano\" (quindi termine e definizione offensiva rivolta a tutti gli eretici e scismatici, sacrileghi ed eterodossi, una specie di superlativo di \"deista\".\nSi riscopre l'atomismo di Democrito, Epicuro e Lucrezio e, con essi, una visione del mondo meccanicistica ed integralmente materialista, molto congeniale all'indagine scientifica; ed insieme alla filosofia, risorge anche l'intera mitologia classica in tutte le forme artistiche, dagli affreschi ai dipinti, dalla poesia alla scultura. Il mito pagano comincia ad essere interpretato e spiegato razionalmente dall'erudizione umanistica che ricostruisce il processo creativo delle divinit\u00e0 da parte degli esseri umani; da questo momento anche la religione cristiana, con tutte le altre, diviene suscettibile d'interpretazione allegorica.\nAncora Henri Weber torner\u00e0 alla spinosa questione insistendo sulla profonda crisi religiosa che investe la cristianit\u00e0 cinquecentesca, col popolo incolto legato ancora a forme di semi-paganesimo, mentre la corrente di pensiero costitutiva dell'umanesimo riscopre l'antichit\u00e0 ed utilizza l'averroismo studiato nell'universit\u00e0 di Padova il quale accentua sempre pi\u00f9 il rilievo dato alla Ragione e alla religione naturale. In Italia del Nord ed in particolare proprio a Padova, la cui Universit\u00e0 \u00e8 direttamente dipendente dal governo della Repubblica di Venezia e sottratta pertanto all'autorit\u00e0 dell'Inquisizione romana, viene svolta una riflessione speculativa assai libera e audace, col sostegno a tesi che negano la realt\u00e0 dei miracoli, l'immortalit\u00e0 dell'anima e che cominciano a separare in maniera netta e decisa la verit\u00e0 di Fede da quella di \"Ragione\": Pietro Pomponazzi \u00e8 il pi\u00f9 illustre esponente della filosofa padovana rinascimentale.\nNel \"Tractatus de immortalitate animae\" del 1516 si afferma l'impossibilit\u00e0 di dimostrare razionalmente l'immortalit\u00e0 dell'anima; per Pomponazzi Tommaso d'Aquino \u00e8 un traditore di Aristotele il quale, come la stragrande maggioranza dei filosofi antichi, rifiuta un tal presunta immortalit\u00e0: all'origine di questa credenza sta allora la necessit\u00e0 di garantirsi l'obbedienza del popolo e null'altro. Il libro, che desta ampio scandalo, viene bruciato e messo nell'Indice dei libri proibiti. In altri suoi trattati pubblicati postumi il filosofo asserisce l'inconciliabilit\u00e0 tra libero arbitrio e l'idea di provvidenza, attribuendo ai cosiddetti miracoli cause naturali destinate in futuro ad avere una chiara spiegazione scientifica; i santi risultano esser talvolta assimilati ai ciarlatani, viene messa in dubbio la veridicit\u00e0 della resurrezione, ma concludendo che \"tali pie menzogne diventano utili a rafforzare la fede\".\nUno degli studenti di Pomponazzi \u00e8 stato Gerolamo Cardano. Tra i critici del tempo, ci sono anche Francesco Vimercati (1500-1570), il miglior rappresentante del razionalismo padovano, \u00c9tienne Dolet e Jean Bodin.\nA partire dagli anni '30 del '500 alcuni laici cominciano a far uso del dubbio metodico, spinto sempre pi\u00f9 in avanti; da quello ermeneutico al dubbio sistematico e sostanziale: arrivando a mettere in discussione la stessa storicit\u00e0 del \"Vangelo\" si approda inevitabilmente all'ateismo. Viene chiamato in causa anche l'umanista olandese Erasmo da Rotterdam, da sempre abituato alla pratica del dubitare, condannato nel 1526 dalla Sorbona per molte sue proposizione considerate \"scandalose, blasfeme ed eretiche\": Erasmo osa dubitare dell'attribuzione dell'Apocalisse a San Giovanni, dell'autenticit\u00e0 delle parole usate durante il rito dell'eucaristia, dell'obbligo di confessarsi a voce, dell'efficacia delle indulgenze, della sussistenza di un'anima separata dal corpo, etc.\nMa quando aveva applicato il dubbio anche ai temi del libero arbitrio e della Trinit\u00e0 ha fatto infuriare anche Martin Lutero il quale lo definisce scettico e finanche ateo; con la pubblicazione dell'Elogio della follia inizia ad essere paragonato a Luciano di Samosata e rimproverato d'aver messo sullo stesso piano ebrei, cristiani e musulmani.. Il francese S\u00e9bastien Castellion appoggia Erasmo in toto e nel suo \"De arte dubitandi et confidendi, ignorandi et sciendi\" mette alla berlina quegli uomini che \"ignorano il dubbio, che non conoscono ignoranza, che sanno esprimersi solamente con frasi apodittiche e che, se dissenti da loro, ti condannano senza la minima esitazione... che non tollerano il dubbio da parte di alcuno... Se i cristiani avessero dubitato di pi\u00f9, non si sarebbero macchiati di tanti crimini funesti\".\nPer l'uomo rinascimentale la Natura prende via via sempre pi\u00f9 il posto privilegiato che spettava a Dio \"perch\u00e9 anch'essa ha un'anima, realizza intenzioni costanti e veglia sull'uomo come una Provvidenza... il cielo non \u00e8 pi\u00f9 cristiano, ma non \u00e8 neanche vuoto; gli astri hanno ritrovato la loro divinit\u00e0\". La scuola del neoplatonismo fonde alcune delle proprie idee con l'astrologia, l'alchimia e la filosofia naturale; passando da Paracelso a Cardano si pu\u00f2 rinvenire una visione del mondo naturalista e panteista, con un parziale ritorno all'animismo e alla magia.\nLeonardo da Vinci esprime il suo scetticismo (velato di sottile ironia) nel \"Quarto quaderno di anatomia\": Quanto al resto della definizione dell'anima, la abbandono all'immaginazione dei frati, padri delle genti, che per ispirazione conoscono tutti i segreti. Giorgio Vasari, nella prima edizione de \"Le vite de' pi\u00f9 eccellenti pittori, scultori e architettori\" lo mette senza esitazione tra gli empi: \"Fece ne l'animo un concetto s\u00ec eretico, che \u00e8 non si accostava a qualsivoglia religione, stimando per avventura assai pi\u00f9 lo esser filosofo che cristiano\". Anche Leonardo quindi, riconoscendo la presenza di uno spirito vitale diffuso in tutto l'universo pare porsi nel solco della corrente panteista.\nSecondo lo storico australiano Geoffrey Blainey l'et\u00e0 della Riforma in Europa ha aperto in un certo modo la strada agli atei dando loro per la prima volta la possibilit\u00e0 di attaccare l'autorit\u00e0 della Chiesa cattolica, il che a sua volta \"tranquillamente ha ispirato altri pensatori ad attaccare l'autorit\u00e0 delle nuove chiese protestanti\". Il deismo ha guadagnato influenza in Francia, Prussia e in Inghilterra; questo offriva la fede in una divinit\u00e0 non-interventista nelle faccende del mondo, ma \"mentre alcuni deisti erano atei travestiti, la maggior parte erano religiosi, e per gli standard di oggi sarebbero chiamato dei veri credenti\".\nLe scoperte scientifiche e matematiche di Niccol\u00f2 Copernico, Isaac Newton e Ren\u00e9 Descartes hanno presto delineato un modello di leggi naturali che prestavano sempre maggior attenzione e peso a questa nuova prospettiva. Blainey ha scritto che il filosofo olandese di origini ebraiche Baruch Spinoza era \"probabilmente il primo ben noto 'semi-ateo' ad aver annunciato tal qualifica per se stesso in una terra cristiana in epoca moderna\". Spinoza era stato espulso dalla sua sinagoga per le proteste che aveva espresso contro gli insegnamenti della propria scuola rabbinica e per non aver frequentato le funzioni del Sabato.\nEgli credeva che Dio non avesse mai in alcuna maniera interferito nella gestione del mondo, ma piuttosto che le leggi naturali spiegassero in maniera completa ed esaustiva il funzionamento dell'universo. Nel 1661 ha pubblicato il suo \"Breve trattato su Dio, l'uomo e il suo bene\" (rinvenuto soltanto nel corso dell'800), ma non fu una figura di pensatore popolare per tutto il primo secolo dopo la sua morte: \"Un credente si aspettava che un ateo fosse un ribelle in ogni cosa e un malvagio in tutte le sue vie\", ha scritto Blainey, \"ma qui si vede che Spinoza \u00e8 stato invece un virtuoso. Ha vissuto una vita buona e ha fatto s\u00ec che la propria esistenza si compisse in un modo utile... C'\u00e8 voluto coraggio per essere uno Spinoza o addirittura uno dei suoi sostenitori. Se una manciata di studiosi contemporanei a lui era d'accordo con i suoi scritti, non lo ha per\u00f2 mai fatto dire in pubblico\".\nQuanto dovesse essere pericolosa l'accusa di ateismo in questo periodo storico \u00e8 bene illustrata dagli esempi di \u00c9tienne Dolet, prima condannato alla pena di morte per strangolamento e poi il suo cadavere fatto bruciare in quanto ateo nel 1546, e di Giulio Cesare Vanini che ebbe un destino del tutto simile nel 1619.\nIl filosofo inglese Thomas Hobbes \u00e8 stato anche accusato, tra le altre cose, di ateismo, ma egli neg\u00f2 sempre; in ogni caso il suo teismo era quantomai insolito, in quanto riconosceva a Dio un'essenza materiale. Ma ancor prima di lui, il drammaturgo e poeta Christopher Marlowe \u00e8 stato accusato di ateismo, quando vene rinvenuto in casa sua un trattato che negava recisamente la divinit\u00e0 di Ges\u00f9 Cristo; prima che potesse terminare di difendersi pubblicamente, l'autore inglese fin\u00ec con l'essere assassinato, non si sa bene da chi e perch\u00e9.\nNei tempi moderni il primo ateo esplicito conosciuto per nome \u00e8 stato il critico della religione danese di lingua tedesca Matthias Knutzen il quale ha pubblicato tre scritti atei nel 1674.\nNel 1689 il nobile polacco, filosofo e soldato Kazimierz \u0141yszczy\u0144ski, che aveva negato l'esistenza di Dio nel suo trattato intitolato \"De non existentia Dei\", fu imprigionato illegalmente e poco dopo, a seguito di un processo frettoloso intentatogli dalle autorit\u00e0 cattoliche, condannato a morte per ateismo; subisce la decapitazione a Varsavia dopo che la sua lingua gli venne strappata con un ferro incandescente e le sue mani bruciate a fuoco lento.\n\u0141yszczy\u0144ski asserisce che \u00e8 l'uomo ad aver creato Dio, un semplice concetto inventato dalla mente umana, una chimera che esiste solo nella mente degli uomini i quali si ritrovano ad essere i veri \"architetti\" della divinit\u00e0. La religione \u00e8 una truffa perpetrata dai pi\u00f9 furbi nei confronti della gente semplice; i primi hanno creato Dio con l'intento di opprimere il prossimo e solamente i pi\u00f9 saggi tentano di liberare la Verit\u00e0 dall'oblio in cui rimane celata.\nAllo stesso modo finisce, un secolo dopo, nel 1766 il membro appena ventenne dell'aristocrazia francese Jean-Fran\u00e7ois Lefebvre d'Ormesson, Chevalier de La Barre; processato per blasfemia subisce la tortura, dopo esse stato decapitato il suo corpo venne dato in pasto alle \"fiamme purificatrici\": il tutto per un presunto vandalismo nei confronti di un crocifisso Il caso \u00e8 divenuto celebre perch\u00e9 se ne \u00e8 occupato anche Voltaire il quale tent\u00f2 senza alcun successo di far rovesciare la sentenza processuale.\nXVIII secolo.\nNella prima diffusione dell'ateismo gioca un ruolo primario anche il desiderio di \"libert\u00e0 di costumi\", soprattutto sessuali, e questo si esprime a partire dal '600 letterariamente col romanzo libertino in cui vengono associate la libert\u00e0 di pensiero alla libert\u00e0 sessuale e alla liberazione dalla religione. Dal libertino svizzero Jacques Gruet (finito decapitato in quanto acerrimo nemico di Giovanni Calvino) a Giordano Bruno (bruciato sul rogo), atei ed eterodossi sono stati assertori di un ideale profano dell'amore, liberato da ogni interdizione religiosa. Contemporaneamente le guerre di religione finiscono con lo scatenare anche la violenza anticlericale.\nPur non ottenendo mai conversioni in massa da parte della popolazione, le diverse versioni del deismo divennero un poco alla volta molto influenti in certi ambienti intellettuali.\nJean Jacques Rousseau ha contestato la nozione cristiana la quale vuole che l'umanit\u00e0 sia stata contaminata dal peccato originale all'inizio dei tempi, dopo che i progenitori Adamo ed Eva sono stati scacciati dal giardino dell'Eden, proponendo invece la tesi secondo cui gli esseri umani erano originariamente buoni e che solo pi\u00f9 tardi peggiorarono a causa della cattiva influenza costituita dalla civilt\u00e0.\nL'influente figura di Voltaire oper\u00f2 per diffondere le nozioni deistiche ad un sempre pi\u00f9 vasto pubblico. \"Dopo lo scoppio della rivoluzione francese e le sue esplosioni virulente di ateismo, Voltaire \u00e8 stato ampiamente condannato come una delle cause\", ha scritto Blainey, \"Ci\u00f2 nonostante, nei suoi scritti si ammette che il timor di Dio sia un poliziotto essenziale in un mondo disordinato: 'Se Dio non esistesse, bisognerebbe inventarlo', scriveva Voltaire\".\nProbabilmente il primo libro dell'era moderna dedicato esclusivamente alla promozione dell'ateismo \u00e8 quello scritto da francese Jean Meslier; dopo aver passato l'intera vita a svolgere anonimamente la professione di sacerdote cattolico, venne rinvenuto nel 1729 tra le sue carte postume un lungo saggio filosofico dall'eloquente titolo di \"Pensieri e sentimenti di Jean Meslier: con chiare ed evidenti dimostrazioni della Vanit\u00e0 e della falsit\u00e0 di tutte le religioni del mondo\". Egli respinge in toto il concetto di Dio, sia in senso cristiano che nella forma del deismo; non solo, ma anche l'ipotesi dell'anima, dei miracoli e della presunzione di scientificit\u00e0 addotta dalla teologia. Il filosofo contemporaneo Michel Onfray afferma che il lavoro di Meslier segna l'inizio storico del pi\u00f9 autentico ateismo moderno.\nDenis Diderot, uno dei pi\u00f9 importanti \"philosophes\" dell'Illuminismo e redattore capo dell'Encyclop\u00e9die, ha cercato di sfidare il dogma religioso (in particolare quello cattolico), dicendo che \"la ragione \u00e8 per il filosofo ci\u00f2 che la grazia \u00e8 per il cristiano... la grazia determina l'azione del cristiano, la ragione quella del filosofo\"; per un breve periodo di tempo, a causa di alcuni suoi scritti (era stato considerato l'autore del classico della letteratura erotica \"Th\u00e9r\u00e8se philosophe\", romanzo libertino e anticlericale), \u00e8 stato anche incarcerato col divieto di pubblicare.\nIn Scozia intanto Hume realizz\u00f2 nel 1754 una storia d'Inghilterra in sei volumi, che diede una ben poca attenzione e rilevanza alla figura divina; l'idea era che se anche fosse esistito, Dio si sarebbe trovato del tutto impotente di fronte agli sconvolgimenti politici europei. L'autore poi non temette neppure di ridicolizzare l'idea dei miracoli, pur mantenendosi attentamente lungo una linea che evitasse di mettersi troppo in opposizione al cristianesimo; per la sua presenza ad Edimburgo la citt\u00e0 si guadagn\u00f2 la fama e reputazione d'essere un \"rifugio per l'ateismo\", allarmando cos\u00ec alquanto innumerevoli britannici pii.\nNel 1758 Helvetius pubblica \"De l'homme\"; l'autore considera la fede in Dio e nell'anima come il risultato della nostra incapacit\u00e0 di comprendere il funzionamento della natura, e vede le religioni, compresa la religione cattolica, un sistema afflitto da dispotismo il cui unico obiettivo \u00e8 il mantenimento dell'ignoranza per un migliore sfruttamento degli uomini. Il libro sar\u00e0 vietato e Helvetius ha dovuto ritrattare per non essere incarcerato.\nJulien Offray de La Mettrie, di professione medico, pubblica \"L'uomo macchina\"\nDopo il 1770 in alcuni paesi a maggioranza cristiana l'accusa di ateismo cessava di essere pericolosa per la vita di chi ne professava i principi; essa non richiedeva pi\u00f9 un'immediata e recisa smentita, evolvendovi invece sempre pi\u00f9 in una posizione da alcuni ammessa pubblicamente. La prima smentita aperta nei riguardi dell'esistenza di un qualsiasi Dio, con pubblica professione di ateismo, proviene da Paul Henri Thiry d'Holbach nella sua opera del 1770 intitolata \"Il sistema della natura\"; il suo salotto era frequentato, oltre che da Rousseau, anche da Denis Diderot, David Hume, Adam Smith e Benjamin Franklin. Tuttavia il suo libro venne pubblicato sotto pseudonimo e fu bandito e pubblicamente bruciato dal boia.\nNel 1781 un discepolo di Helvetius, Jeremy Bentham (1748-1832) ha posto le basi di dell'utilitarismo che possono essere riassunte dalla ricerca della \"massima felicit\u00e0 per il maggior numero\", senza alcun riferimento a Dio. Si tratta di un nuovo edonismo, completo e ateo. Bentham \u00e8 meglio conosciuto in Inghilterra che in Francia; ha influenzato in particolare John Stuart Mill e Henry Sidgwick.\nIl \"culte de la Raison\" si svilupp\u00f2 durante il periodo di grande incertezza sociale e civile tra il 1792-1794 (Anni I e III della Rivoluzione), anche a seguito dei massacri di settembre, quando la Francia rivoluzionaria aveva oramai maturato forti timori nei confronti dei nemici sia interni che esterni. Diverse chiese parigine furono subito trasformate in \"templi della Ragione\", in particolare la Chiesa di Saint-Paul-Saint-Louis nel quartiere parigino di Le Marais. Le chiese hanno cominciato a venire chiuse in tutta la nazione a partire dal maggio 1793, in modo definitivo dal il 24 novembre 1793 quando la Messa cattolica risult\u00f2 di fatto proibita.\nBlainey ha scritto che \"l'ateismo \u00e8 divenuto il piedistallo della Francia rivoluzionaria fin dal 1790. I simboli secolari hanno presto sostituito la croce. Nella cattedrale di Notre-Dame l'altare, il luogo pi\u00f9 santo, \u00e8 stato trasformato in un monumento alla ragione...\" Durante gli anni della rivoluzione francese, ma soprattutto durante il periodo detto regime del Terrore (tra il 1793-94), dopo che in tutto il territorio francese venne abolito il calendario cristiano (e sostituito con un calendario rivoluzionario francese), monasteri, conventi e propriet\u00e0 della Chiesa furono sottoposte a sequestro preventivo con monaci e suore espulsi a forza.\nIl cosiddetto Culto della Ragione fu una forma di credo basato sul'ateismo ideato da Jacques-Ren\u00e9 H\u00e9bert, Pierre Gaspard Chaumette e dai loro pi\u00f9 prossimi sostenitori. Vennero in parte modificati dal deista Maximilien Robespierre, il quale sostitu\u00ec la Ragione con l'Essere Supremo nel culto dell'Essere Supremo. Entrambi i culti sono stati comunque il risultato della scristianizzazione progressiva della societ\u00e0 francese durante la Rivoluzione e parte del regno del Terrore.\nIl culto della ragione veniva celebrato in un'atmosfera da carnevale con parate, saccheggi di chiese, cerimonie in stile iconoclasta, in cui erano deturpate immagini religiose e malmenate persone reali, con cerimonie che sostituivano ai martiri cristiani i \"martiri della rivoluzione\". Le prime manifestazioni pubbliche si svolsero nei territori di provincia, alle porte di Parigi, in particolare dagli H\u00e9bertisti nella zona intorno a Lione, ma presero un ulteriore svolta radicale con la \"F\u00eate de la Libert\u00e9\" a Notre Dame de Paris, il 10 novembre (20 brumaio) 1793 , con cerimonie ideate e organizzate direttamente da Chaumette.\nL'opuscolo dedicato al teologo dissidente Joseph Priestley \"Answer to Dr. Priestley Letters to a Philosophical Unbeliever (1782)\" \u00e8 considerato la prima dichiarazione pubblicata a favore dell'ateismo in Gran Bretagna - plausibilmente il primo in lingua inglese (da non confondersi con opere di atei rimaste segrete o criptiche). L'autore, altrimenti sconosciuto, 'William Hammon' (forse uno pseudonimo) ha firmato la prefazione e postfazione come redattore del lavoro, e il testo principale anonimo \u00e8 attribuito a Matthew Turner (morto forse nel 1788), un medico di Liverpool che potrebbe aver effettivamente conosciuto Priestley. Lo storico dell'ateismo David Berman ha sostenuto con forza la paternit\u00e0 di Turner, ma ha anche suggerito che ci potrebbe essere la mano di due autori.\nIl \"caso Sade\".\nIl marchese de Sade (in realt\u00e0 conte Donatien-Alphonse-Fran\u00e7ois de Sade) proclama con tutta la virulenza di cui \u00e8 capace il suo totale ed assoluto ateismo, blasfemo e sacrilego, ma la maggior parte dei suoi scritti sar\u00e0 nota al grande pubblico solo nel corso del XX\u00b0 secolo; il suo \"Dialogo tra un prete e un moribondo\", (composto nel 1782, quando l'autore era gi\u00e0 in prigione), verr\u00e0 pubblicato per la prima volta solo nel 1926.\nSade, da libero pensatore qual era, con la sua ideologia decisamente prossima all'ateismo pi\u00f9 saldo, voleva demolire la morale religiosa che continuava a danneggiare l'individualit\u00e0 e la libert\u00e0 di ogni singolo. L'idea di Dio \u00e8 in qualche modo la mancanza inespiabile dell'umanit\u00e0, il suo pi\u00f9 autentico peccato originale: per Sade non esiste purtroppo ancora un mezzo abbastanza energico e sicuro che possa estirpare una tale \"assurda e folle chimera\" dal cuore dell'uomo.\nIn questo dialogo filosofico il marchese de Sade esprime il proprio libertinaggio e ateismo attraverso il moribondo che si rifiuta di pentirsi. Quest'ultimo, ateo, si oppone al sacerdote, che cerca di fargli ammettere la necessit\u00e0 dell'esistenza di Dio. L'uomo morente, insiste invece sulla impossibilit\u00e0 di dimostrare razionalmente tale esistenza. Il libertino morente finir\u00e0 per cercare di convincere il prete sull'insensatezza di una vita pia, giungendo a dire: \u201cL'id\u00e9e de Dieu est, je l'avoue, le seul tort que je ne puisse pardonner \u00e0 l'homme\u201d (\u201cL'idea di Dio, lo confesso, \u00e8 l`unico torto che non posso perdonare all'uomo\u201d) ribaltando la situazione e opponendo dunque il suo ruolo a quello del prete che avrebbe dovuto perdonarlo, in fin di vita, di tutti i peccati commessi dei quali per\u00f2 il libertino va pi\u00f9 che mai orgoglioso.\nSade spiega che l'uomo, non conoscendo ci\u00f2 che vedeva di fronte a s\u00e9, non essendo ancora capace d'attribuirgli una spiegazione naturale, nell'impossibilit\u00e0 in cui si trovava di spiegare le propriet\u00e0 ed il comportamento della Natura, ha eretto al di sopra di se stesso un essere immaginario onnipotente, un Dio creatore dominatore del mondo naturale e capace di produrre tutte le cause e gli effetti a lui sconosciuti. Molti dei ragionamenti sadiani, che passano dal malteismo all'ateismo pi\u00f9 esplicito, sono ripresi dal barone d'Holbach e da Jean Meslier.\nEt\u00e0 contemporanea.\nLeopardi.\nIl poeta e filosofo italiano Giacomo Leopardi \u00e8 uno dei principali pensatori atei del primo ottocento.\nLa critica ha pi\u00f9 volte evidenziato il materialismo, pi\u00f9 volte da lui ribadito, e l'ateismo sostanziale di Leopardi; quest'ultimo, siccome non espresso mai in maniera esplicita e univoca, secondo alcuni \u00e8 pi\u00f9 un agnosticismo, una posizione come quella di alcuni filosofi antichi, come di attrazione-rifiuto verso la religione, pi\u00f9 che di radicale ripulsa.\nAffermazioni di ateismo, spesso implicito, si trovano in tutta la sua produzione da quella poetica, a quella filosofica (le sue opere finiranno all'Indice dei libri proibiti), fino alle lettere personali.\nUn'affermazione quasi esplicita di ateismo, nonch\u00e9 di materialismo, in luogo del consueto pessimismo quasi \"panteista\", con riferimenti talvolta biblici o cristiani, dei \"Canti\" o di alcuni passi dello \"Zibaldone\" che ricordano la concezione spinoziana del \"Deus sive Natura\", si trova in una delle \"Operette morali\", il \"Frammento apocrifo di Stratone da Lampsaco\", pubblicato postumo dall'amico e curatore delle opere postume Antonio Ranieri, nel 1845 a Firenze (forse escluso dall'edizione napoletana dal poeta stesso, proprio per le pesanti implicazioni con la censura borbonica o pontificia, censura invece molto allentata nel liberale regime toscano degli Asburgo-Lorena); in esso Leopardi riprende il materialismo antico degli atomisti (Democrito, Epicuro), e le idee dell'illuminista radicale d'Holbach:\n Affermando che l'universo non proviene da nulla di precedente a esso, afferma quindi che non esiste il Creatore, pur non dicendolo direttamente.\nSchopenhauer.\nArthur Schopenhauer riprende le idee religiose (specialmente sui monoteismi, che disprezza, mentre ammira le religioni orientali) dell'illuminismo, ma si rif\u00e0 anche ad Epicuro e al buddhismo delle origini (sostanzialmente indifferente riguardo all'esistenza degli dei).\nIl pensatore di Danzica sostiene che le religioni \"per brillare hanno bisogno delle tenebre\" e contesta l'idea stessa di Dio creatore:\nLa tradizione cristiano-giudaica trova un senso alla nostra vita postulando l'esistenza di un Dio, ma secondo Schopenhauer, che Nietzsche defin\u00ec \u00abil primo ateo dichiarato e irremovibile che noi tedeschi abbiamo avuto\u00bb, questo Dio si dovrebbe riferire a un essere \"conoscente\" che abbia \"voluto\" creare il mondo, cio\u00e8 un essere che ha elargito agli uomini \"come un dono\" un tale miserevole stato di cose.\nLa prova fisico-teleologica kantiana dell'esistenza di un Dio architetto di un universo ordinato, apprezzata come la pi\u00f9 intuitiva dal senso comune e da filosofi come David Hume e Voltaire che la riteneva \u00abla prova delle prove\u00bb, viene invece contestata da Schopenhauer che la giudica non diversa dalla prova \"keraunologica\", che si basa sul terrore del fulmine (\"keraunos\" in greco), per la quale gli ignoranti credevano nell'esistenza di Zeus. Per lui, invece, \"\u00abo si pensa o si crede\u00bb\".\nUn mondo cos\u00ec pervaso dal male potrebbe portare finalisticamente a credere nell'esistenza di un Dio concependolo come un Essere supremamente malvagio (malteismo), mentre il Dio buono e onnisciente \u00e8 impossibile per l'incompatibilit\u00e0 dei suoi attributi. Schopenhauer, che non crede a ci\u00f2 e sostiene che il dolore sia dovuto alla \"volont\u00e0\" e al desiderio eccessivo, afferma comunque che: \nAltri pensatori.\nIl poeta inglese esponente del Romanticismo Percy Bysshe Shelley ha subito l'espulsione dall'universit\u00e0 di Oxford nel 1811 per aver presentato al Decano un opuscolo che aveva scritto in forma anonima intitolato \"La necessit\u00e0 dell'ateismo\"; questo pamphlet \u00e8 considerato ancor oggi dagli studiosi come una delle prime attestazioni pubbliche di ateismo mai scritte e fatte propagare in lingua inglese.\nUna notevole influenza ebbe invece in lingua tedesca l'\"Essenza del cristianesimo\" di Ludwig Feuerbach; essa ha influenzato altri pensatori atei tedeschi per tutto il corso dell'Ottocento, da Karl Marx e Max Stirner, ad Arthur Schopenhauer e Friedrich Nietzsche.\nIl libero pensatore Charles Bradlaugh (1833-1891) \u00e8 stato pi\u00f9 volte eletto al Parlamento britannico, ma gli venne negato il permesso di prendere il proprio posto a causa di motivazioni religiose; egli rifiutava difatti di giurare fedelt\u00e0 a Dio. A seguito di ci\u00f2 Bradlaugh \u00e8 stato rieletto per la quarta volta, un nuovo Speaker ha permesso cos\u00ec al parlamentare di prestare giuramento, non a Dio bens\u00ec al sovrano terreno; \u00e8 diventato il primo ateo schietto a sedere in Parlamento, dove ha partecipato alla modifica della legge dei Giuramenti del 1888.\nMarx.\nNel 1844, Karl Marx (1818-1883), un economista politico ateo (fondatore del socialismo scientifico comunista, del marxismo e del materialismo storico), ha scritto nel suo \"Per la critica della filosofia del diritto di Hegel\": \"la sofferenza religiosa \u00e8, in un medesimo tempo, l'espressione della sofferenza reale e una protesta contro la vera sofferenza. La religione \u00e8 il sospiro della creatura oppressa, il cuore di un mondo senza cuore, e l'anima di condizioni senza anima. \u00c8 l'oppio dei popoli.\"\nMarx riteneva che le persone si rivolgono alla religione al fine di alleviare il dolore causato dalla realt\u00e0 delle situazioni sociali; cio\u00e8 Marx suggerisce che la religione \u00e8 un tentativo di trascendere lo stato materiale delle cose in una societ\u00e0 - fondata sul dolore costituito dall'oppressione di classe - creando efficacemente un mondo di sogno, rendendo il credente religioso suscettibile di perfetto controllo sociale e di sfruttamento in questo mondo, mentre egli continua inutilmente a sperare di trovar sollievo e giustizia nella vita dopo la morte. Nello stesso saggio, afferma anche che \u00e8 l'uomo a creare la religione, non il contrario.\nNietzsche.\nFriedrich Nietzsche, uno dei pi\u00f9 importanti filosofi del XIX secolo, \u00e8 noto per aver coniato l'aforisma \"Dio \u00e8 morto\" (in tedesco: \"Gott ist tot\"); per inciso la frase non fu pronunciata da Nietzsche direttamente, ma viene utilizzata dall'autore all'interno di un dialogo tra due personaggi dell'opera del 1882 \"La gaia scienza\". Nietzsche sosteneva che il teismo cristiano come sistema di credenze fosse stato il fondamento morale principale del mondo occidentale, e che il rifiuto ed il crollo di questa credenza come risultato del pensiero moderno, costituito dalla morte di Dio, sarebbe stato naturalmente causa di un aumento del nichilismo o di mancanza di valori e punti fermi nell'esistenza.\nLa riflessione nietzscheana \u00e8 strenuamente atea, ma egli era anche preoccupato per gli effetti negativi del nichilismo sull'umanit\u00e0. Come tale, ha richiamato l'attenzione nei confronti di una rivalutazione di vecchi valori e la creazione di nuove \"tavole della legge\", sperando che in questo modo l'uomo avrebbe potuto ottenere uno status superiore identificato con la definizione di Oltreuomo.\nAteismo di fine secolo.\nLungo il corso del XIX secolo prese il suo avvio anche il contemporaneo femminismo ateo, un movimento che sostiene il femminismo all'interno dell'ateismo. Le femministe atee si oppongono anche alla religione in quanto una delle fonti principali di oppressione femminile e di disuguaglianza di genere, affermando che la maggior parte delle religioni mondiali \u00e8 sessista e oppressiva nei confronti delle donne.\nIn ambito letterario gli scrittori francesi \u00c9mile Zola e Octave Mirbeau si sono distinti per i loro interventi contrari ad ogni fede religiosa. Ebbe inoltre importanza il positivismo, che prese l'avvio dalle idee di Auguste Comte, e l'evoluzionismo di Charles Darwin, che forniva una spiegazione scientifica all'origine dell'uomo e della vita. In Italia l'ateismo e l'anticlericalismo si diffusero molto con il Risorgimento, ostacolato da papa Pio IX per motivi politici.\nXX secolo.\nL'ateismo nel ventesimo secolo ha trovato riconoscimento in una grande e pi\u00f9 ampia variet\u00e0 di altre filosofie della tradizione occidentale, come l'esistenzialismo, l'oggettivismo, di Ayn Rand, l'umanesimo secolare, il nichilismo, il positivismo logico, il marxismo, l'anarchismo, il femminismo, ed in generale il movimento scientifico rifacentesi al razionalismo.\nIl neopositivismo e la filosofia analitica hanno invece scartato il razionalismo classico e la metafisica a favore di un rigoroso empirismo e nominalismo epistemologico. I suoi massimi sostenitori, come Bertrand Russell, hanno enfaticamente respinte la fede in Dio. Nei suoi primi lavori Ludwig Wittgenstein ha tentato di separare il linguaggio di tipo metafisico e soprannaturale dal discorso razionale. Henry Louis Mencken ha cercato di sfatare sia l'idea che la scienza e la religione siano compatibili, ma anche l'idea che la scienza sia un sistema di credenze dogmatiche come qualsiasi religione.\nNel mondo islamico si sono verificati movimenti laici e anticlericali, come in Turchia, guidata fino al 1938 dal leader Mustafa Kemal Atat\u00fcrk, spesso ritenuto ateo o perlomeno agnostico.\nIl britannico Alfred Jules Ayer ha affermato la non verificabilit\u00e0 e mancanza di senso delle dichiarazioni religiose, sottolineando cos\u00ec fortemente la sua adesione esclusiva alle scienze empiriche. Lo strutturalismo di Claude L\u00e9vi-Strauss riporta l'origine del linguaggio religioso al subconscio umano, negandone il suo presunto significato trascendente. Anche il sudafricano John Niemeyer Findlay e l'accademico australiano John Jamieson Carswell Smart hanno sostenuto che l'esistenza di Dio non \u00e8 logicamente necessaria.\nMolti esponenti nel naturalismo (filosofia) e del materialismo, come ad esempio John Dewey, hanno considerato il mondo naturale per essere la base di tutto, negando l'esistenza di Dio o di qualsiasi forma di immortalit\u00e0 al di l\u00e0 della Materia.\nMa anche al di fuori del campo pi\u00f9 strettamente filosofico le personalit\u00e0 atee sono innumerevoli: dal fondatore della psicoanalisi Sigmund Freud (con \"L'uomo Mos\u00e8 e la religione monoteistica\" del 1938) allo scrittore e drammaturgo esistenzialista Albert Camus, ai poeti e scrittori italiani Cesare Pavese, Pier Paolo Pasolini e Primo Levi. Molto importante \u00e8 anche l'esistenzialismo ateo dei filosofi Jean-Paul Sartre e Simone de Beauvoir (femminista compagna di Sartre), che prende le mosse dal tema dell'assenza di Dio per postulare una morale interamente umanista.\nTra gli scienziati si sono considerati apertamente atei lo psicoanalista Wilhelm Reich, il medico esponente dell'antipsichiatria Thomas Szasz, gli astrofisici e cosmologi Roger Penrose e Stephen Hawking, l'astronoma Margherita Hack e il biologo Richard Dawkins.\nLo storico Geoffrey Blainey ha scritto che nel corso del XX secolo, gli atei nelle societ\u00e0 occidentali sono diventati socialmente pi\u00f9 attivi e anche in certi casi militanti politici, facendo spesso affidamento per promuovere le loro tesi \"essenzialmente sugli argomenti utilizzati da numerosi cristiani radicali almeno a partire dal XVIII secolo\". Hanno cos\u00ec rifiutato l'idea di un Dio interventista, dicendo che il cristianesimo ha promosso lungo tutto il corso della sua storia soltanto la guerra e la violenza, anche se poi \"i leader pi\u00f9 spietati della seconda guerra mondiale erano atei e laici che erano intensamente ostili sia all'ebraismo che al cristianesimo... [e]... Pi\u00f9 tardi atrocit\u00e0 di massa sono state commesse in Oriente da questi atei ardenti, da Pol Pot a Mao Tse-tung\". Alcuni scienziati sono stati nel frattempo coinvolti nell'articolazione di una visione in cui il mondo diventando sempre pi\u00f9 istruito, finir\u00e0 col sostituire definitivamente la religione dall'ambito esistenziale umano.\nAteismo di Stato.\nSpesso, l'opposizione dello Stato alla religione ha preso forme pi\u00f9 violente; Aleksandr Isaevi\u010d Sol\u017eenicyn documenta diffuse persecuzioni, arresti e torture dei credenti, nel suo saggio d'inchiesta narrativa intitolato \"Arcipelago Gulag\". Di conseguenza le organizzazioni religiose, come la Chiesa cattolica, sono stati tra gli avversari pi\u00f9 severi dei vari regimi che si sono affidati all'ideologia propagata dal comunismo. In alcuni casi, le misure rigorose iniziali di controllo e di opposizione alle attivit\u00e0 religiose sono state progressivamente allentate negli stati comunisti.\nIl Papa Pio XI ha sfidato apertamente con le sue encicliche, criticandole con severit\u00e0, sia le nuove dottrine di destra del fascismo italiano (\"Non Abbiamo Bisogno\" 1931) e del nazismo tedesco (\"Mit brennender Sorge\", 1937) sia quelle di sinistra con la denuncia del comunismo ateo in \"Divini Redemptoris\" (1937).\nLa Chiesa ortodossa russa, per secoli la pi\u00f9 forte di tutte le Chiese ortodosse, \u00e8 stata inizialmente soppressa dagli atei a seguito della Rivoluzione russa del 1917 che ha cancellato l'impero russo. Nel 1922, il nuovo regime sovietico ha arrestato il Patriarca della Chiesa Ortodossa di Russia. I leader sovietici Vladimir Lenin e Stalin hanno sempre energicamente perseguito una politica di persecuzione della Chiesa per tutti li anni '20 e '30. Lenin scrisse che ogni idea religiosa e ogni idea di Dio \"\u00e8 bassezza indicibile... del tipo pi\u00f9 pericoloso, un contagio del tipo pi\u00f9 abominevole\". Molti sacerdoti sono stati uccisi e imprigionati. Migliaia di chiese sono state chiuse, alcune trasformati in templi dell'ateismo. Nel 1925 il governo ha fondato la Lega degli atei militanti con l'intento acclarato di intensificare la persecuzione. Il regime ha ceduto nella sua idea di persecuzione solo dopo l'invasione nazista dell'Unione Sovietica nel 1941 con l'Operazione Barbarossa.\nBullock ha scritto che \"un regime marxista era 'senza Dio' per definizione, e Stalin aveva deriso il credo religioso fin dagli anni giovanili passati nel Seminario di Tbilisi\". Il suo assalto alla classe contadina russa, scriveva Bullock, \"era stato tanto un attacco alla loro religione tradizionale quanto alle loro aziende individuali, oltre che per aver svolto un ruolo importante nel suscitare la resistenza contadina al bolscevismo...\". In \"Divini Redemptoris\" il Papa Pio XI ha detto che il comunismo ateo guidato da Mosca mirava a \"sconvolgere l'ordine sociale e a minare le fondamenta della civilt\u00e0 cristiana\".\nLa figura centrale nel fascismo italiano \u00e8 stato l'ateo Benito Mussolini. Nella sua carriera, Mussolini si \u00e8 rivelato un avversario acceso della Chiesa e il primo programma del partito fascista scritto nel 1919, aveva chiesto la secolarizzazione di tutti i beni della Chiesa presenti in Italia. Pi\u00f9 pragmatico del suo alleato tedesco Adolf Hitler (vedi pensiero religioso di Adolf Hitler), Mussolini ha poi moderato la propria posizione permettendo ufficialmente l'insegnamento della religione nelle scuole; questo dopo esser venuto in accordi con il Papato tramite il trattato dei Patti lateranensi del 1929. Tuttavia ancora nel 1931, nell'enciclica \"Non abbiamo bisogno\" del pontefice Pio XI, la Chiesa cattolica condannava il \"culto pagano dello Stato\" del suo movimento fascista e la \"rivoluzione che strappa il giovane dalla Chiesa e da Ges\u00f9 Cristo, e che inculca nei ragazzi l'odio, la violenza e l'irriverenza\".\nLo storico accademico britannico Sir Richard John Evans ha scritto che \"Hitler ha sottolineato pi\u00f9 volte la sua convinzione che il nazismo fosse un'ideologia laica fondata sulla scienza moderna; ha dichiarato inoltre che avrebbe potuto facilmente distruggere le ultime vestigia rimanenti della superstizione. 'A lungo termine', [ Hitler] ha concluso, 'il nazionalsocialismo e la religione non saranno pi\u00f9 in grado di esistere insieme'\". Anche il noto storico Franco Cardini sostiene che Hitler e il suo pensiero rivestano il carattere profondo dell'ateismo, sebbene il F\u00fchrer non si sia mai dichiarato ateo. Pensieri questi poi concretizzati con ordinanze statali che obbligavano le scuole ad eliminare i crocefissi e abolendo l`ora di religione nelle scuole del Reich, arrestando e perseguitando vescovi, preti e suore. Prima della firma del concordato Hitler dichiar\u00f2: A differenza di ci\u00f2, si trov\u00f2 invece a dichiarare pubblicamente: \"Non tolleriamo nessuno nelle nostre file, che attacchi le idee del cristianesimo... in realt\u00e0 il nostro movimento \u00e8 cristiano\".Hitler ,come ha scritto il suo biografo pi\u00f9 famoso Joachim Fest ,pi\u00f9 che ateo era da considerare fautore di una religione di stampo ariano-germanico insomma un neo-pagano semiateo anticristiano che pubblicamente non si esponeva ma privatamente dimostrava tutta la sua contrariet\u00e0 al cristianesimo come attestano diverse sue affermazioni annotate dal suo segretario durante colloqui privati : \u00abIl colpo pi\u00f9 duro che l\u2019umanit\u00e0 abbia ricevuto \u00e8 l\u2019avvento del cristianesimo. Il bolscevismo \u00e8 un figlio illegittimo del cristianesimo. L\u2019uno e l\u2019altro sono un\u2019invenzione degli Ebrei. Il cristianesimo \u00e8 un\u2019invenzione di cervelli malati, un insieme di mistificazioni ebraiche manipolate dai preti, la prima religione a sterminare i suoi avversari in nome dell\u2019amore; \u00e8 intollerante, inganna il popolo, contraddice la ragione e lo sviluppo scientifico; proclama un egualitarismo iniquo, diffonde l\u2019idea pericolosa e nociva dell\u2019aldil\u00e0 e di un Dio trascendente; venera il volto contorto di un crocifisso; separa l\u2019uomo dalla materia, mentre non esiste alcuna frontiera tra l\u2019organico e l\u2019inorganico; Quanto ai preti, sono aborti in sottana, brulichio di cimici nere, rettili: \u00e8 la Chiesa cattolica stessa che non ha che un desiderio: la nostra rovina. Schiaccer\u00f2 la Chiesa come si fa con un rospo\u00bb\nLa maggior parte dei nazisti non hanno lasciato le loro chiese di appartenenza. Evans ha scritto che, nel 1939, il 95% dei tedeschi ancora si dichiaravano protestanti o cattolici, mentre il 3,5% \u00e8 stato Gottgl\u00e4ubig e solo l'1,5% ateo. La maggior parte degli appartenenti a queste ultime categorie erano \"nazisti convinti che avevano lasciato la loro Chiesa per volere del partito, che aveva attivamente cercato almeno dalla met\u00e0 degli anni 1930 di ridurre sempre pi\u00f9 l'influenza del cristianesimo all'interno della societ\u00e0 tedesca\". La maggior parte dei tre milioni di membri del Partito Nazionalsocialista Tedesco dei Lavoratori hanno continuato a pagare le tasse della chiesa e a registrarsi sia come cattolici o come evangelici protestanti cristiani malgrado nell\u2019agosto del 1932 la Conferenza Episcopale Cattolica Tedesca eman\u00f2 un documento ufficiale in cui si ribadiva in modo solenne l'interdizione dei cattolici a iscriversi al partito nazista, pena la scomunica e si metteva all`indice il Mein Kampf. Inoltre il partito nazista sollecitava i suoi dirigenti a richiedere la cancellazione dai registri parrocchiali con un atto pubblico ufficiale il cosiddetto \"Kirchenaustritt\" (la fuoriuscita dalla chiesa) dato che riteneva, in linea col pensiero di Hitler, poco compatibili l'essere cristiani e nazisti a tempo stesso.\nI \" Gottgl\u00e4ubig \"(letteralmente \"I credenti in Dio\") erano invece una forma religiosa nazificata non confessionale fondata sulla credenza in un dio, spesso descritto come prevalentemente sulla base del creazionismo e del punto di vista derivante dal deismo. Heinrich Himmler, che era fortemente affascinato dall'antico paganesimo germanico (vedi paganesimo norreno e paganesimo celtico), \u00e8 stato un grande promotore del movimento gottgl\u00e4ubig e non ha permesso l'accesso degli atei dichiarati nelle SS, sostenendo che il loro \"rifiuto di riconoscere poteri superiori\" sarebbe stata una \"potenziale fonte di indisciplina\".\nAlcuni stati socialisti nel XX secolo hanno incoraggiato l'ateismo; in particolare nell'Albania di Enver Hoxha fu imposto l'ateismo di Stato tra il 1944 e il 1990. Oggi nella Corea del Nord e nel Vietnam vige ancora l'ateismo di stato.\nAltri sviluppi.\nIn India, EV Ramasami Naicker (Periyar), \u00e8 stato uno dei pi\u00f9 prominenti leader atei; egli ha combattuto strenuamente contro l'induismo e la casta dei bramini che discrimina e che divide le persone in nome della casta a cui si appartiene per nascita e della credenza religiosa. Ci\u00f2 \u00e8 stato evidenziato nel 1956, quando ha fatto dichiarazioni anti-teistiche ed azioni simboliche contrarie alla fede nel dio ind\u00f9 R\u0101ma.\nXXI secolo.\nNel 2013 il primo monumento ateo posato su un suolo di propriet\u00e0 del governo americano \u00e8 stato presentato nella contea di Bradford (Florida); si tratta di un banco di granito di 1500 chili e un basamento su cui sono iscritte citazioni di Thomas Jefferson, Benjamin Franklin e Madalyn Murray O'Hair.\nNel XXI secolo ha preso importanza il movimento dell'antiteismo e la sua corrente del nuovo ateismo, un gruppo eterogeneo caratterizzato da un'impronta etica e fortemente anticlericale, a cui sono stati avvicinati il citato biologo Richard Dawkins (con il suo celebre \"L'illusione di Dio\"), il logico Daniel Dennett, il matematico Piergiorgio Odifreddi, il saggista Sam Harris, il filosofo francese anarco-edonista Michel Onfray (autore del \"Trattato di ateologia\") e il giornalista anglo-statunitense Christopher Hitchens; la critica di Hitchens fu rivolta principalmente ai tre monoteismi, in particolare al cristianesimo, specie cattolico, e nell'ultima parte della sua vita, all'Islam, contro cui combatt\u00e9 una battaglia verbale anti-fondamentalista. A tal proposito, si segnala anche la prima diffusione moderna dell'ateismo nel mondo arabo e islamico, a livello accademico, con l'opera di Hamid Zanaz, vicino alle posizioni di Onfray che ha curato l'introduzione al suo primo saggio."}
{"id": "5254823", "revid": "339392", "url": "https://it.wikipedia.org/wiki?curid=5254823", "title": "Posto di Passaggio", "text": ""}
{"id": "5254825", "revid": "767487", "url": "https://it.wikipedia.org/wiki?curid=5254825", "title": "Kubok SSSR 1989-1990", "text": "La Kubok SSSR 1989-1990 fu la 49\u00aa edizione del trofeo. Vide la vittoria finale della Dinamo Kiev, che cos\u00ec conquist\u00f2 il suo nono titolo.\nFormula.\nFu confermata la formula della precedente edizione i turni con gare di andata e ritorno furono utilizzati per i sedicesimi e gli ottavi di finale, mentre per i restanti turni (tutti ad eliminazione diretta) si giocava una gara unica; in caso di parit\u00e0 si ricorreva ai tempi supplementari; in caso di ulteriore parit\u00e0 venivano calciati i tiri di rigore; nel caso di gare di andata e ritorno valeva la regola dei gol fuori casa.\nLe squadre partecipanti furono 80 ed erano previsti in tutto sette turni: i primi due turni erano su gare di sola andata ed erano riservate a tutte le 22 squadre che nel 1989 militavano in Pervaja Liga e 42 della Vtoraja Liga. Dai sedicesimi entravano in gioco le 16 squadre che militavano in Vys\u0161aja Liga 1989, che disputavano l'andata in casa.\nRisultati.\nPrimo turno.\nGara unica: tutte le partite furono disputate il 2 maggio 1989.\nSecondo turno.\nGara unica: tutte le partite furono disputate il 1\u00ba giugno 1989.\nTerzo turno.\nTurno disputato su gare di andata e ritorno: le partite di andata furono disputate tra il 29 giugno e il 14 luglio 1989, mentre quelle di ritorno tra il 17 e il 18 luglio 1989.\nOttavi di finale.\nTurno disputato su gare di andata e ritorno: le partite di andata furono disputate tra l'8 e il 12 settembre 1989, mentre quelle di ritorno tra il 30 settembre 1989 e il 7 marzo 1990.\nQuarti di finale.\nLe partite furono disputate in gare di sola andata il 19 e il 20 marzo 1990.\nSemifinali.\nLe partite furono disputate in gare di sola andata il 17 aprile 1990."}
{"id": "5254826", "revid": "599013", "url": "https://it.wikipedia.org/wiki?curid=5254826", "title": "Josef Ternstr\u00f6m", "text": "Nel 1912 prese parte ai Giochi olimpici di Stoccolma dove conquist\u00f2 il quinto posto nella corsa campestre e la medaglia d'oro nel cross a squadre insieme ai connazionali Hjalmar Andersson e John Eke."}
{"id": "5254827", "revid": "767487", "url": "https://it.wikipedia.org/wiki?curid=5254827", "title": "Two Sides of the Moon", "text": "Two Sides of the Moon \u00e8 l'unico album solista pubblicato da Keith Moon, batterista del gruppo rock britannico The Who. Il disco usc\u00ec nel 1975 su etichetta MCA Records/Polydor Records.\nIl disco.\nMoon fu ispirato a pubblicare un album solista dal suo compagno di band John Entwistle, il quale aveva pubblicato nel 1971 il disco \"Smash Your Head Against the Wall\". Moon, grande fan dei The Beach Boys e del surf rock decise quindi di incidere un album di cover, facendosi aiutare dall'amico Ringo Starr dei The Beatles.\nInvece che utilizzare l'album per mettere in mostra le sue doti tecniche alla batteria, Keith Moon si occup\u00f2 di cantare tutte le canzoni sul disco, suonando la batteria in soli tre brani (\"Crazy Like a Fox\", \"The Kids Are Alright\" e \"Move Over Ms. L\"), e le percussioni in \"Don't Worry Baby\". L'album vede la presenza di molti ospiti illustri, tra i quali: Ringo Starr, Harry Nilsson, David Bowie, Joe Walsh degli Eagles, Jim Keltner, Bobby Keys, Klaus Voorman, John Sebastian, Flo &amp; Eddie (Mark Volman e Howard Kaylan dei The Turtles), Spencer Davis, Dick Dale, Patti Quatro (sorella di Suzi Quatro) e il futuro attore Miguel Ferrer.\n\"Two Sides of the Moon\" \u00e8 stato ristampato una prima volta dalla Repertoire Records nel 1997 con l'aggiunta di svariate tracce bonus, e una seconda volta dalla Castle Music &amp; Sanctuary Records nel luglio 2006, in versione \"Deluxe Edition\" su due dischi, con addirittura 41 brani aggiuntivi (in gran parte destinati ad un secondo album solista progettato da Moon che non si concretizz\u00f2 mai).\nJohn Lennon diede a Moon la canzone \"Move Over Ms. L\" ancor prima di inciderla lui stesso (Lennon pubblic\u00f2 la sua versione come lato B del singolo \"Stand by Me\" qualche tempo dopo)."}
{"id": "5254831", "revid": "38120", "url": "https://it.wikipedia.org/wiki?curid=5254831", "title": "Senza Identit\u00e0", "text": ""}
{"id": "5254835", "revid": "253269", "url": "https://it.wikipedia.org/wiki?curid=5254835", "title": "James Bell (attore)", "text": "Biografia.\nNato a Suffolk, in Virginia, nel 1891, cominci\u00f2 a recitare per il cinema negli anni trenta, gi\u00e0 quarantenne. Attore caratterista, interpret\u00f2 spesso ruoli autorevoli, come quello dello sceriffo o del giudice. Dai primi anni cinquanta fino a met\u00e0 degli anni sessanta, apparve regolarmente in televisione, prendendo parte a numerose serie tv, alcune delle quali veri capisaldi dell'intrattenimento televisivo dell'epoca, come \"Scacco matto\", \"Perry Mason\", \"Dottor Kildare\" e i western \"Bonanza\", \"Carovane verso il west\", \"Il virginiano\".\nSposato all'attrice Joyce Arling, mor\u00ec il 26 ottobre 1973 a Kents Store, in Virginia."}
{"id": "5254836", "revid": "834", "url": "https://it.wikipedia.org/wiki?curid=5254836", "title": "Tata Open 2002", "text": ""}
{"id": "5254838", "revid": "834", "url": "https://it.wikipedia.org/wiki?curid=5254838", "title": "Tata Open 2003", "text": ""}
{"id": "5254839", "revid": "834", "url": "https://it.wikipedia.org/wiki?curid=5254839", "title": "Tata Open 2004", "text": ""}
{"id": "5254844", "revid": "453768", "url": "https://it.wikipedia.org/wiki?curid=5254844", "title": "Giovan Battista Nani", "text": "Biografia.\nNato in una famiglia patrizia veneziana, fu anche bibliotecario, archivista, botanico amatoriale.\nPer 25 anni (1643\u201368) Battista fu l'ambasciatore della Repubblica di Venezia in Francia, dove si conquist\u00f2 l'amicizia del cardinale Giulio Mazzarino. In seguito fu ambasciatore in Germania, mediatore fra le corti di Parigi e di Vienna e abile trattatore con Francesco R\u00e1koczi, signore della Transilvania. Commissario per i confini in Dalmazia dopo la Pace di Candia (1671), contribu\u00ec a tracciare il confine veneto-turco che prese il nome di \"linea Nani-Mocenigo\". Ministro plenipotenziario al Congresso di Nimega, il 3 febbraio 1662 fu nominato procuratore di San Marco e promosse la compilazione delle leggi patrie, opera affidata al conte Marino Angeli e posta sotto la sua sorveglianza. \nUomo di vasta e profonda cultura, scrisse una \"Historia della Republica Veneta (dal 1613 al 1671)\", tradotta in francese da Fran\u00e7ois Tallemant (1679) e Masclary (1702), poi continuata da Michele Foscarini e Pietro Garzoni.\nNani scrisse della cospirazione della Spagna contro la Repubblica, organizzata dal marchese di Bedmar.\nLa storia fu usata da C\u00e9sar Vichard de Saint-R\u00e9al nel suo \"Conjuration des Espagnols contre la R\u00e9publique de Venise en l'ann\u00e9e M. DC. XVIII\", e nel 1682 da Thomas Otway nella sua opera teatrale \"Venice Preserv'd, or A Plot Discover'd\". Leopold von Ranke scrisse il suo punto di vista sul complotto nel volume \"\u00dcber die Verschw\u00f6rung gegen Venedig, im Jahre 1618\" (1831). L'\"Historia\" del Nani fu, con l'\"Istoria del Regno di Napoli\" di Angelo Di Costanzo, l'\"Historia della citt\u00e0 e Regno di Napoli\" di Giovanni Antonio Summonte e il \"Teatro eroico e politico de' governi de' vicer\u00e9 del Regno di Napoli\" di Domenico Antonio Parrino, una delle opere plagiate da Pietro Giannone nella sua famigerata \"Istoria civile del regno di Napoli\"."}
{"id": "5254850", "revid": "767487", "url": "https://it.wikipedia.org/wiki?curid=5254850", "title": "Conferenza mondiale sui diritti umani", "text": "La conferenza mondiale sui diritti umani \u00e8 una conferenza organizzata dalle Nazioni Unite a Vienna, in Austria, tra il 14 e il 25 giugno 1993. \u00c8 stata la prima conferenza sui diritti umani tenutasi dopo la fine della guerra fredda. Il risultato principale di tale evento \u00e8 stato la \"Dichiarazione di Vienna e programma d\u2019azione\"."}
{"id": "5254866", "revid": "659223", "url": "https://it.wikipedia.org/wiki?curid=5254866", "title": "Andrea Morosini", "text": "Morosini scrisse alcuni volumi della storia della Repubblica Veneta, stampati poi fra il 1718 e il 1722. Suoi predecessori furono Marcantonio Sabellico (1436\u20131506), Pietro Bembo (1470\u20131547) e Paolo Paruta (1540\u20131598). I suoi successori come storici ufficiali della Repubblica furono Gian Battista Nani (1616\u20131678), Pietro Garzoni (1645\u20131735) e Michele Foscarini (1632-1692).\nNel 1623 due volumi furono stampati dal fratello. Nel 1782 il senatore Girolamo Molin li tradusse dal latino in italiano e stamp\u00f2 in edizione in tre volumi con Zanatta a Venezia."}
{"id": "5254867", "revid": "380453", "url": "https://it.wikipedia.org/wiki?curid=5254867", "title": "Xiomara Molero", "text": "Giocava nel ruolo di palleggiatrice ed \u00e8 l'allenatrice delle .\nCarriera.\nPallavolista.\nClub.\nLa carriera di Xiomara Molero inizia nella stagione 1989, quando debutta nella Liga de Voleibol Superior Femenino con le Mets de Guaynabo, franchigia alla quale resta legata per ben dieci annate: al termine della prima stagione riceve il premio di miglior esordiente, nei campionati 1989 e 1992 viene invece premiata come MVP della Regular season; con la sua squadra raggiunge tre volte le finali scudetto, vincendole nei campionati 1993-94 e 1995.\nNella stagione 2000 passa alle Criollas de Caguas, vincendo subito con la sua nuova squadra tre scudetti consecutivi, venendo anche premiata come miglior palleggiatrice ed MVP delle finali della Liga de Voleibol Superior Femenino 2002. Nel campionato 2005 vince il suo sesto scudetto da giocatrice, ricevendo un altro premio di miglior palleggiatrice. Dopo sette annate con le Criollas de Caguas si ritira al termine della stagione 2006.\nNazionale.\nNel 1989 debutta nella nazionale portoricana, della quale fa parte per quattordici anni, senza tuttavia ottenere grandi risultati.\nAllenatrice.\nAppena ritiratasi dalla pallavolo giocata diventa allenatrice, assumendo la guida delle Valencianas de Juncos nella stagione 2007, vincendo immediatamente il suo primo scudetto da allenatrice. Dopo due annate alle Valencianas de Juncos, nel campionato 2009 viene ingaggiata dalle Vaqueras de Bayam\u00f3n, mentre nel campionato seguente accetta l'incarico di assistente allenatrice per le Criollas de Caguas: nel corso della stagione, dopo l'esonero del primo allenatore, viene promossa prima allenatrice fino al termine del campionato.\nDopo essere tornata alla guida delle Valencianas de Juncos nei campionati 2011 e 2012, si prende una stagione di break, lavorando come commentatrice televisiva delle gare della LVSM 2013-14. Torna a vestire i panni dell'allenatrice nella stagione 2014, assumendo in corsa la guida della Lancheras de Cata\u00f1o. Torna ad allenare nella Liga de Voleibol Superior Femenino 2016, ingaggiata dalle per un biennio.\nTorna in panchina nella Liga de Voleibol Superior Femenino 2019 con le neonate , venendo premiata come miglior allenatrice dell'anno.\nPalmar\u00e8s.\nGiocatrice\nPremi individuali.\nAllenatrice"}
{"id": "5254873", "revid": "1075114", "url": "https://it.wikipedia.org/wiki?curid=5254873", "title": "Gian Battista Nani", "text": ""}
{"id": "5254878", "revid": "109031619", "url": "https://it.wikipedia.org/wiki?curid=5254878", "title": "Associazione Sportiva Del Duca Ascoli 1970-1971", "text": "Questa pagina raccoglie le informazioni riguardanti l'Associazione Sportiva Del Duca Ascoli nelle competizioni ufficiali della stagione 1970-1971."}
{"id": "5254882", "revid": "767487", "url": "https://it.wikipedia.org/wiki?curid=5254882", "title": "Benedetto Di Falco", "text": " Scrisse il primo \"Rimario\" in italiano (1535) non limitato a un solo autore."}
{"id": "5254884", "revid": "1075114", "url": "https://it.wikipedia.org/wiki?curid=5254884", "title": "Benedetto Del Falco", "text": ""}
{"id": "5254891", "revid": "819238", "url": "https://it.wikipedia.org/wiki?curid=5254891", "title": "Dirigente centrale", "text": ""}
{"id": "5254893", "revid": "819238", "url": "https://it.wikipedia.org/wiki?curid=5254893", "title": "Dirigente centrale operativo", "text": ""}
{"id": "5254903", "revid": "819238", "url": "https://it.wikipedia.org/wiki?curid=5254903", "title": "Dirigente locale", "text": ""}
{"id": "5254912", "revid": "1185701", "url": "https://it.wikipedia.org/wiki?curid=5254912", "title": "Associazione Calcio San Don\u00e0 1950-1951", "text": "Questa voce raccoglie le informazioni riguardanti l'Associazione Calcio San Don\u00e0 nelle competizioni ufficiali della stagione 1950-1951."}
{"id": "5254914", "revid": "1315817", "url": "https://it.wikipedia.org/wiki?curid=5254914", "title": "Lorenzo Lorenzini", "text": " \n\u00c8 noto per il suo trattato sulle sezioni coniche (in quattro volumi manoscritti), che scrisse mentre era imprigionato nella fortezza di Volterra."}
{"id": "5254919", "revid": "1573940", "url": "https://it.wikipedia.org/wiki?curid=5254919", "title": "Pagida", "text": "Pagida \u00e8 un genere di ragni appartenente alla famiglia Thomisidae.\nDistribuzione.\nLe due specie note di questo genere sono state rinvenute in Sumatra e nello Sri Lanka\nTassonomia.\nNon sono stati esaminati esemplari di questo genere dal 1895.\nA dicembre 2014, si compone di due specie:"}
{"id": "5254921", "revid": "1315817", "url": "https://it.wikipedia.org/wiki?curid=5254921", "title": "Domenico Michelessi", "text": "Fu membro dell'Accademia reale svedese delle scienze.\nMichelessi si trasfer\u00ec in Svezia nel 1771. Impar\u00f2 lo svedese abbastanza velocemente. Oltre a numerosi poemi in italiano, pubblic\u00f2 un discorso inaugurale, traduzioni latine di alcuni discorsi di Gustavo III di Svezia (1772) e la \"Lettre \u00e0 M. gr Visconti sur la Revolution arriv\u00e9e un Su\u00e9de le 19 ao\u00fbt 1772\" (1773), poi tradotta in svedese.\nDedic\u00f2 a Federico II di Prussia le \"Memorie intorno alla vita ed agli scritti del conte Francesco Algarotti\"."}
{"id": "5254923", "revid": "1573940", "url": "https://it.wikipedia.org/wiki?curid=5254923", "title": "Conocardiidae", "text": "Conocardidae \u00e8 una famiglia estinta di molluschi dell'ordine Conocardiida., vissuti tra l'Ordoviciano e il tardo Permiano.\nDescrizione.\nI Conocardidae inizialmente possono assomigliare ad una larva che rimane prevalentemente sotto terra, poi si sviluppa all'interno di due valve fino all'et\u00e0 adulta. Questa famiglia di molluschi erano pi\u00f9 evoluti della famiglia Ribeiridae perch\u00e9 la loro caratteristica principale era il fatto essa aveva gli strati esterni della conchiglia che non attraversavano l'intero margine, suggerendo una giuntura bivalve flessibile.\nTassonomia.\nQuesta famiglia \u00e8 composta da tre generi:"}
{"id": "5254926", "revid": "1005847", "url": "https://it.wikipedia.org/wiki?curid=5254926", "title": "Elezioni parlamentari in Senegal del 2012", "text": "Le elezioni parlamentari in Senegal del 2012 si tennero il 1\u00ba luglio per il rinnovo dell'Assemblea nazionale."}
{"id": "5254929", "revid": "1573940", "url": "https://it.wikipedia.org/wiki?curid=5254929", "title": "Parabomis", "text": "Parabomis \u00e8 un genere di ragni appartenente alla famiglia Thomisidae.\nDistribuzione.\nLe tre specie note di questo genere sono state rinvenute in Africa orientale e Namibia\nTassonomia.\nNon sono stati esaminati esemplari di questo genere dal 1942.\nA dicembre 2014, si compone di tre specie:"}
{"id": "5254935", "revid": "2048388", "url": "https://it.wikipedia.org/wiki?curid=5254935", "title": "Lancheras de Cata\u00f1o 2014", "text": "Questa voce raccoglie le informazioni riguardanti le Lancheras de Cata\u00f1o nella stagione 2014.\nStagione.\nLa stagione 2014 vede ancora Rafael Olazagasti confermato alla guida delle Lancheras de Cata\u00f1o. La squadra invece viene rivoluzionata e gi\u00e0 ad inizio stagione si registrano ben nove arrivi e dieci partenze: tra gli acquisti spiccano le straniere proveniente dalle universit\u00e0 statunitensi Stephanie Holthus e Taylor Brauneis, mentre per le giocatrici i nomi pi\u00f9 importanti sono quelli di Laudevis Marrero, Yamileska Yant\u00edn, Lizzelle Cintr\u00f3n ed Ania Ruiz; in uscita, invece, si segnala l'intero terzetto di straniere della precedente stagione, ossia Stacey Gordon, Jessica Jones e Lauren Van Orden, e della portoricana Tatiana Encarnaci\u00f3n, che salta la stagione per maternit\u00e0.\nIl campionato si apre 26 gennaio 2014 col netto successo per 3-0 sulle Valencianas de Juncos, che, tuttavia, si rivela essere solo una parentesi estemporanea nel corso della stagione: nelle quattro gare successive infatti arrivano solo sconfitte, di cui quella con le Indias de Mayag\u00fcez successivamente convertita in un 3-0 a tavolino, che portano immediatamente all'esonero di Rafael Olazagasti, sostituito da Xiomara Molero. Ritorna in squadra anche Shannon Torregrosa, indisponibile per motivi di lavoro nei primi incontri stagionali, e nel primo incontro con la nuova guida tecnica arriva una netta vittoria in casa delle Gigantes de Carolina, che rester\u00e0 l'unico successo esterno stagionale. Nelle restanti gare del mese di febbraio le \"Lancheras\" centrano un solo successo, sconfiggendo le Indias de Mayag\u00fcez. Va leggermente meglio negli incontri del mese di marzo, dove arrivano tre vittorie, e, grazie ai successi con le Gigantes de Carolina e le Valencianas de Juncos, le \"Lancheras\" centrano la prima ed unica striscia positiva della stagione; tuttavia, nonostante gli aggiustamenti in rosa con le partenze di Stephanie Holthus, Taylor Brauneis e Yamileska Yant\u00edn, sostituite dal Hannah Werth, Glorimar Ortega e Gina Mambr\u00fa, non evitano comunque di chiudere la \"regular reason\" con cinque sconfitte consecutive.\nLe \"Lancheras\" centrano comunque l'accesso ai play-off, piazzandosi al sesto ed ultimo posto disponibile. Inserite nel \"Girone A\" dei quarti di finale con le Leonas de Ponce e le Gigantes de Carolina, subiscono quattro sconfitte in altrettanti incontri, chiudendo cos\u00ec una travagliata stagione.\nTra le giocatrici si distingue la sola Debora Seilhamer, inserita nello \"All-Star Team\" della Liga Superior.\nOrganigramma societario.\nArea direttiva\nArea tecnica"}
{"id": "5254937", "revid": "1074247", "url": "https://it.wikipedia.org/wiki?curid=5254937", "title": "World Conquest Zvezda Plot", "text": ""}
{"id": "5254941", "revid": "767487", "url": "https://it.wikipedia.org/wiki?curid=5254941", "title": "Leela James", "text": "Biografia.\nOriginaria di Los Angeles, nel 2004 ha aperto i concerti di Macy Gray e dei Black Eyed Peas. Nello stesso anno ha collaborato con Pete Rock nell'album \"Soul Survivor II\". Appare anche in \"Genius &amp; Friends\", compilation postuma di Ray Charles.\nNel giugno 2005 ha pubblicato il suo album d'esordio per la Warner Bros. Records.\nNel marzo 2009 ha diffuso un album di cover intitolato \"Let's Do It Again\".\nIl terzo album, \"My Soul\", \u00e8 uscito nel maggio 2010. Hanno fatto seguito altri due album nel 2012 e nel 2014.\nNel 2017 il suo singolo \"Don't Want You Back\" ha raggiunto la prima posizione della classifica Adult R&amp;B songs di Billboard, diventando il singolo di maggior successo della sua carriera. Nello stesso anno \u00e8 uscito il suo sesto album \"Did It for Love\".\nNel 2021 pubblica \"Complicated\", primo singolo estratto dall'album \"See Me.\" Il singolo raggiunge il terzo posto della classifica Adult R&amp;B nel mese di agosto.\nDiscografia.\nAlbum studio"}
{"id": "5254944", "revid": "1543377", "url": "https://it.wikipedia.org/wiki?curid=5254944", "title": "Teorema di Szemer\u00e9di", "text": "Il teorema di Szemeredi \u00e8 applicabile alle progressioni aritmetiche nei sottoinsiemi dei numeri interi. Nel 1936, Erd\u0151s e Tur\u00e1n ipotizzarono che ogni insieme di interi positivi A, di densit\u00e0 maggiore di zero, contiene una progressione aritmetica con \"k\" termini per ogni k esistente. Questa congettura, che divenne il teorema di Szemer\u00e9di, generalizza la dichiarazione del teorema di van der Waerden.\nStoria.\nIl caso \"k\u00a0=\u00a01\" and \"k\u00a0=\u00a02\" sono banali. Il caso \"k = 3\" \u00e8 stato studiato nel 1953 da Klaus Roth tramite un adattamento del metodo circolare di Hardy-Littlewood. Il caso \"k = 4\" \u00e8 stata fondata nel 1969 da Endre Szemer\u00e9di con un metodo combinatorio. Usando un approccio simile a quella che ha usato per il caso k = 3, Rothha dato una seconda dimostrazione per questo caso nel 1972. Infine, il caso di k generale \u00e8 stato dimostrato nel 1975, sempre da Szemer\u00e9di, con un'estensione elegante della precedente discussione combinatoria (definita \" un capolavoro di ragionamento combinatorio\" da R. L. Graham). Diverse altre prove sono ormai note, le pi\u00f9 importanti sono quella di Hillel Furstenberg nel 1977, usando la teoria ergodica, e quella di Timothy Gowers nel 2001, utilizzando sia le analisi di Fourier che le ultime teorie sul calcolo combinatorio.\nVersione formale.\nSia \"k\" un numero intero positivo e sia valida la condizione 0 &lt;\u03b4 \u2264 1/2. Una versione formale del teorema afferma che esiste un intero positivo:\ntale che ogni sottoinsieme di {1, 2, ..., \"N\"} di dimensione almeno \u03b4\"N \" contiene una progressione aritmetica di lunghezza \" k \".\nI limiti noti per \" N \" (\" k \", \u03b4) sono\ncon C&gt; 1. \nIl limite inferiore \u00e8 stato studiato da Behrend (per \"k\" = 3) e Rankin, e il limite superiore \u00e8 stato studiato da Gowers.\n Nel caso k = 3 ( dove i limiti superiori sono meglio definiti); Bourgain ha dimostrato che\nQuest'ultima \u00e8 stata migliorata Sanders in:"}
{"id": "5254948", "revid": "104458", "url": "https://it.wikipedia.org/wiki?curid=5254948", "title": "Partito Socialista (Senegal)", "text": "Il Partito Socialista (in francese: \"Parti socialiste\" - PS) \u00e8 un partito politico socialdemocratico fondato in Senegal nel 1976 da L\u00e9opold S\u00e9dar Senghor, presidente della Repubblica dal 1960 al 1980.\nNel 1948 Senghor aveva dato vita al Blocco Democratico Senegalese (\"Bloc D\u00e9mocratique S\u00e9n\u00e9galais\" - BDS), mettendo in atto una scissione all'interno della Sezione Francese dell'Internazionale Operaia; in essa era confluito, nel 1938, lo storico \"Partito Socialista Senegalese\", fondato nel 1934 da Lamine Gu\u00e8ye.\nNel 1957 il BDS prese il nome di Blocco Popolare Senegalese (\"Bloc Populaire S\u00e9n\u00e9galais\" - BPS) e l'anno successivo quello di Unione Progressista Senegalese (\"Union Progressiste S\u00e9n\u00e9galaise\" - UPS), per assumere infine l'attuale denominazione nel 1976.\nIl partito, dopo l'era di Senghor, fu guidato da Abdou Diouf, Presidente della Repubblica dal 1981 al 2000. Segretario del PS \u00e8 Ousmane Tanor Dieng.\nDopo la sconfitta alle elezioni parlamentari del 2000 e a quelle del 2007, il partito ha aderito, in occasione delle elezioni parlamentari del 2012, alla coalizione del Presidente in carica Macky Sall, gi\u00e0 primo ministro dal 2004 al 2007, che aveva abbandonato il Partito Democratico Senegalese per fondare l'Alleanza per la Repubblica. A seguito dell'accordo, i socialisti sono entrati nella compagine di governo.\nDal 2012 la coalizione ha espresso i governi di Abdoul Mbaye (2012-2013), Aminata Tour\u00e9 (2013-2014) e Mohammed Dionne (dal 2014)."}
{"id": "5254955", "revid": "729019", "url": "https://it.wikipedia.org/wiki?curid=5254955", "title": "Secret Weapon (album)", "text": "Secret Weapon \u00e8 l'ottavo album in studio del gruppo musicale pop punk statunitense MxPx, pubblicato nel 2007. "}
{"id": "5254957", "revid": "965985", "url": "https://it.wikipedia.org/wiki?curid=5254957", "title": "Plans Within Plans", "text": "Plans Within Plans \u00e8 il nono album in studio del gruppo musicale pop punk statunitense MxPx, pubblicato nel 2012. "}
{"id": "5254967", "revid": "729019", "url": "https://it.wikipedia.org/wiki?curid=5254967", "title": "Ispettorato generale romeno per le situazioni d'emergenza", "text": "L'Ispettorato generale per le situazioni d'emergenza (in rumeno: Inspectoratul General pentru Situa\u021bii de Urgen\u021b\u0103, acronimo IGSU) \u00e8 un corpo di sicurezza pubblica ad ordinamento civile della Romania subordinato al Ministero degli affari interni, fondato il 15 dicembre 2004, accorpando la Protezione civile all'Ispettorato generale dei vigili del fuoco militari.\nA livello nazionale, l'IGSU coordina tutte le organizzazioni coinvolte nella gestione dell'emergenza in conformit\u00e0 alle norme internazionali.\nA livello locale (contee) il corpo \u00e8 chiamato Ispettorato per le situazioni d'emergenza (acronimo ISU)."}
{"id": "5254975", "revid": "287204", "url": "https://it.wikipedia.org/wiki?curid=5254975", "title": "Coppa Italia Dilettanti Friuli-Venezia Giulia 2000-2001", "text": "La fase regionale del Friuli-Venezia Giulia della Coppa Italia Dilettanti 2000-2001 ha previsto la partecipazione delle 16 squadre di Eccellenza e delle 32 di Promozione ovvero le squadre di 1\u00ba e 2\u00ba livello regionale (rispettitivamente 6\u00b0 e 7\u00b0 nazionale).\nSquadre partecipanti.\nEccellenza\nPromozione Girone A\nPromozione Girone B\nPrimo turno.\nSquadre di Eccellenza eliminate: Cormonese, Fontanafredda, Manzanese, Mossa, Rivignano, Ronchi, Sangiorgina, Tolmezzo, Union 91 e Zarja Gaja.Squadre di Promozione qualificate: Azzanese, Futura Carlino, Pagnacco, Porcia, Pro Romans e San Daniele.\nSupercoppa.\nQuest'anno il torneo cambia leggermente formula: 2 gironi di 4 squadre con le prime 2 classificate che si qualificano per le semifinali incrociate. Tutte le gare sono disputate al Campo Sportivo di via Dante a Gonars.\nBibliografia.\nL'Annuario F.I.G.C. 2000-01, Roma (2001) conservato presso:"}
{"id": "5254976", "revid": "1005847", "url": "https://it.wikipedia.org/wiki?curid=5254976", "title": "Alleanza per la Repubblica", "text": "Alleanza per la Repubblica (in francese: \"Alliance pour la R\u00e9publique\" - APR) \u00e8 un partito politico centrista fondato in Senegal nel 2008.\nIl partito si \u00e8 affermato su iniziativa di Macky Sall, Primo ministro dal 2004 al 2007, a seguito di una scissione dal Partito Democratico Senegalese, di cui era espressione l'allora presidente della Repubblica Abdoulaye Wade.\nLe elezioni presidenziali del 2012 hanno visto la vittoria di Sall, che ha sconfitto al ballottaggio il presidente uscente Wade.\nIn vista delle elezioni parlamentari del 2012, il partito ha dato vita ad un'ampia coalizione assieme al Partito Socialista e ad altre formazioni di centro-sinistra: dei 119 seggi su 150 spettanti alla coalizione, 65 sono stati conquistati dall'APR. Dal 2012 la coalizione ha espresso i governi di Abdoul Mbaye (2012-2013), Aminata Tour\u00e9 (2013-2014) e Mohammed Dionne (dal 2014)."}
{"id": "5254979", "revid": "1543377", "url": "https://it.wikipedia.org/wiki?curid=5254979", "title": "Umberto Germano", "text": "Caratteristiche tecniche.\nCentrocampista molto duttile ed eclettico, il suo ruolo principale \u00e8 quello di esterno destro, ma pu\u00f2 essere impiegato pure da mezzala e da terzino.\nCarriera.\nClub.\nCresce nel settore giovanile degli BarcanovaSalus, una societ\u00e0 dilettantistica piemontese, che nel 2007 lo cede alla Canavese. Successivamente dopo duo stagione si accasa alla Juventus, con cui gioca negli Allievi Nazionali nella stagione 2008-2009 e Berretti nella stagione 2009-2010. A fine stagione firma il suo primo contratto professionistico con la Canavese, squadra militante in Lega Pro Seconda Divisione, con cui esordisce segnando una rete in Coppa Italia Lega Pro. In questa categoria va a segno 3 volte in 22 incontri nella stagione 2010-2011, rimanendo svincolato a fine anno a causa del fallimento della Canavese.\nSi accasa quindi alla Pro Vercelli, in Lega Pro Prima Divisione. Nel suo primo campionato in questa categoria segna 2 reti in 23 presenze, giocando inoltre 4 partite nei play-off, al termine dei quali il club vercellese ottiene la promozione in Serie B, categoria in cui Germano nella stagione 2012-2013 gioca 25 partite senza mai segnare. In seguito alla retrocessione della squadra, viene ceduto in prestito con diritto di riscatto alla Virtus Lanciano: dopo un campionato caratterizzato da 10 presenze in Serie B (categoria in cui segna anche il suo primo gol) fa ritorno alla Pro Vercelli, nuovamente militante in Serie B in seguito alla promozione ottenuta nella stagione 2013-2014.\nIl 2 luglio 2019 firma un contratto fino al 2022 con il , club appena retrocesso in Serie C.\nNazionale.\nIl 12 giugno 2012 ha giocato da titolare in una partita amichevole che la nazionale Under-20 di Lega Pro ha vinto per 8-0 contro la nazionale Under-21 di San Marino.\nStatistiche.\nPresenze e reti nei club.\n\"Statistiche aggiornate al 18 maggio 2021.\""}
{"id": "5254980", "revid": "1632387", "url": "https://it.wikipedia.org/wiki?curid=5254980", "title": "Great Lake Swimmers", "text": "I Great Lake Swimmers sono un gruppo musicale folk rock canadese attivo dal 2003 e guidato dal cantautore Tony Dekker.\nBiografia.\nIl gruppo \u00e8 originario di Toronto e ha pubblicato, tra il 2003 e il 2005, due album per l'etichetta discografica indipendente Weewerk, prima di firmare, nel 2007, per la Nettwerk.\nIl terzo disco \u00e8 uscito nel marzo 2007 in Canada e nel maggio seguente nel resto del mondo.\nNel marzo 2009 \u00e8 stato diffuso \"Lost Channels\", album candidato tra l'altro al Polaris Music Prize.\nHa fatto seguito \"New Wild Everywhere\" (2012).\nNel 2013 Dekker ha pubblicato un album solista.\nFormazione.\nAttuale\nEx membri"}
{"id": "5254999", "revid": "121762254", "url": "https://it.wikipedia.org/wiki?curid=5254999", "title": "Sonata per pianoforte n. 3 (Brahms)", "text": "La Sonata per pianoforte n. 3 in fa minore, op. 5, \u00e8 una composizione di Johannes Brahms.\nStoria.\nLa Sonata fu scritta nel 1853 e pubblicata l'anno successivo. Ha dimensioni pi\u00f9 ampie del consueto, comprendendo cinque movimenti (anzich\u00e9 tre o quattro come di regola).\nComposta a D\u00fcsseldorf, \u00e8 l'ultima delle tre sonate per pianoforte di Brahms. Fu presentata a Robert Schumann nel novembre del 1853; \u00e8 l'ultima delle opere che Brahms (all'epoca appena ventenne) sottopose all'approvazione di Schumann prima di pubblicarle. La Sonata \u00e8 dedicata alla contessa Ida von Hohenthal di Lipsia.\nForma.\nLa sonata si articola in cinque movimenti:\nLa durata media \u00e8 di circa trenta o quaranta minuti, a seconda che vengano rispettati o meno i segni di ripetizione.\nAnalisi.\nIl primo movimento, in forma sonata, inizia con degli accordi in \"fortissimo\" che si estendono quasi sull'intero registro del pianoforte. Il primo tema \u00e8 in fa minore, seguito da un breve episodio in do minore. Dopo un ritorno del primo tema, l'area del secondo tema inizia in la bemolle maggiore e termina in re bemolle maggiore. L'esposizione \u00e8 ripetuta, e ad essa fa seguito una sezione di sviluppo molto complessa, in cui ritorna l'episodio in do minore sopra menzionato. Dopo l'inizio della ripresa si passa direttamente al secondo tema, trasposto in fa maggiore, omettendo l'episodio in do minore. Il primo movimento termina con una estesa coda.\nIl secondo movimento inizia con una citazione, apposta sopra il pentagramma, tratta da una poesia firmata da C. O. Sternau (pseudonimo di Otto Inkermann):\nIn questo secondo movimento si alternano due temi principali (rispettivamente in la bemolle maggiore e in re bemolle maggiore), che forse simboleggiano i \"due cuori\" della poesia. Re bemolle maggiore \u00e8 anche la tonalit\u00e0 con cui il movimento si conclude. Anche questo movimento di chiude con una Coda.\nIl terzo movimento, uno Scherzo con relativo Trio, ha un inizio in fa minore piuttosto tumultuoso, cui si contrappone il Trio, di carattere calmo e lirico. Il Trio riprende, alla propria chiusura, il materiale tematico iniziale del movimento; dopodich\u00e9 lo Scherzo viene ripetuto nella sua interezza.\nAl quarto movimento, indicato come \"Intermezzo\", Brahms diede il titolo \"R\u00fcckblick\" (letteralmente \"sguardo retrospettivo\"). Esso inizia con lo stesso tema iniziale del secondo movimento, ma nella tonalit\u00e0 di si bemolle minore.\nIl quinto movimento \u00e8 un rond\u00f2 nella tonalit\u00e0 di fa minore. Propone varie idee musicali, che ritornano legate insieme nella virtuosistica e trionfale chiusura del movimento. Il primo \"couplet\" del rond\u00f2 comincia con un tema composto dalle note fa, la, mi - in tedesco F, A, E, iniziali del motto (coniato dall'amico di Brahms Joseph Joachim) \"Frei aber einsam\" (\"libero ma solitario\"). Il movimento termina in fa maggiore.\nCritica.\nRiferendosi a tutte e tre le \"Sonate\" per pianoforte solo di Brahms, Piero Rattalino ha scritto: \u00abL'inventiva tematica e la capacit\u00e0 di dominare le forme, il contrasto tra il gesto eroico e la profonda malinconia, la scrittura massiccia, piena, personale fanno delle tre \"Sonate\" ben pi\u00f9 delle opere di un esordiente: sono tre lavori monumentali, che si pongono imperiosamente come manifesto di neoclassicismo e come ripresa dell'umanesimo profetico di Beethoven\u00bb.\nInterpretazioni.\nFamosissime le interpretazioni di pianisti del passato quali Wilhelm Kempff ed Edwin Fischer. \nOltre all'interpretazione di Julius Katchen (facente parte della sua fondamentale edizione integrale delle composizioni di Brahms per pianoforte solo), si segnalano tra molte altre quelle di Claudio Arrau, di Vladimir Ashkenazy di Radu Lupu e di Krystian Zimerman"}
{"id": "5255002", "revid": "287204", "url": "https://it.wikipedia.org/wiki?curid=5255002", "title": "Adolph Herseth", "text": "Biografia.\nIl padre era un direttore di banda alla Bertha High School, in Minnesota, che Adolph frequent\u00f2 diventando la Prima tromba della banda. Successivamente studi\u00f2 con James Greco nell'estate del 1937, ad un evento organizzato da Gerald Prescott presso l'Universit\u00e0 del Minnesota. Prescott lo aveva sentito suonare e lo aveva invitato come prima cornetta della sua banda estiva. Successivamente Herseth ebbe delle lezioni con dei membri della Boston Symphony Orchestra, Marcel LaFosse (seconda tromba) Georges Mager (prima tromba) al New England Conservatory di Boston. Successivamente si diplom\u00f2 al Luther College, in Iowa, con un diploma in matematica, prima di prestare servizio militare come musicante nella Marina Militare degli Stati Uniti durante la seconda guerra mondiale.\nIn un libro di Louis Davidson, Herseth elenca alcuni suonatori che ha ammirato e che hanno influenzato la sua maniera di suonare: Louis Davidson, Harry Glantz e Maurice Andr\u00e9. Aveva anche grande ammirazione per il tenore svedese Jussi Bj\u00f6rling e per Frank Sinatra\nCome preparazione alle esecuzioni, Herseth era solito studiare gli esercizi fondamentali, studiando ogni giorno scale e vocalizzi di bel-canto. Era solito usare anche diversi libri, come i 36 studi di Charlier, il Walter Smith Top Tones e il secondo e terzo libro di Herbert L. Clarke. Ovviamente studiava anche cose pi\u00f9 difficili, ma sempre attento a non esagerare.\nNon era solito fare una particolare routine di riscaldamento (warm-up): \"Credo nel riscaldamento, e invecchiando trovo che prenda sempre pi\u00f9 tempo mettere insieme le cellule del cervello con i muscoli del corpo. \u00c8 un fatto della vita. Sai, il riscaldamento \u00e8 solo una sessione di studio affrontata gradualmente. Ecco cos'\u00e8. Cerchi di coprire gli esercizi fondamentali, ma prima di tutto di avere un suono di bella qualit\u00e0, prodotto liberamente. Poi affronti qualche articolazione e gradualmente ti espandi arrivando al tuo registro acuto, grave e medio, coprendo le articolazioni, la capacit\u00e0 dei polmoni e tutto il resto.\"\nHerseth usava un bocchino Bach 1B con la penna 22 sulla tromba in Do che usava il 99 percento delle volte. Per trombe pi\u00f9 acute, come il trombino, usava una tazza meno profonda, come l'1E.\nRiconosciuto a livello mondiale come uno dei pi\u00f9 grandi trombettisti d'orchestra della sua generazione, Herseth ha suonato, nei suoi 53 anni come Prima Tromba della Chicago Symphony Orchestra, con direttori come Bruno Walter, George Szell, Eugene Ormandy, Leonard Bernstein, James Levine, Claudio Abbado, Seiji Ozawa, Carlo Maria Giulini, Klaus Tennstedt e Zubin Mehta.\nLa sua permanenza nell'orchestra ha coperto i periodi di 6 diversi Direttori Musicali:\nIl posto che ha occupato in Orchestra fino alla pensione porta adesso il suo nome: The Adolph Herseth Principal Trumpet Chair.\n\u00c8 morto nella sua casa di Oak Park il 13 aprile 2013, all'et\u00e0 di 91 anni."}
{"id": "5255007", "revid": "21583", "url": "https://it.wikipedia.org/wiki?curid=5255007", "title": "Partito Democratico Senegalese", "text": "Il Partito Democratico Senegalese (in francese: \"Parti D\u00e9mocratique S\u00e9n\u00e9galais\" - PDS) \u00e8 un partito politico liberale fondato in Senegal nel 1974 da Abdoulaye Wade, presidente della Repubblica dal 2000 al 2012.\nDopo la vittoria di Wade alle elezioni presidenziali del 2000, il partito ha dato luogo ad una coalizione con alcuni partiti minori (\"coalizione Sopi\") e ha vinto le elezioni parlamentari del 2001, riuscendo ad esprimere la guida del governo con Mame Madior Boye (2001-2002), Idrissa Seck (2002-2004) e Macky Sall (2004-2007).\nWade fu riconfermato alle elezioni presidenziali del 2012; il partito vinse le elezioni parlamentari del 2007 e fu parte integrante dei governi di Cheikh Hadjibou Soumar\u00e9 (2007-2009) e Souleymane Nd\u00e9n\u00e9 Ndiaye (2009-2012).\nNel 2008 il partito fu indebolito dalla scissione promossa da Macky Sall, che costitu\u00ec una nuova formazione politica, l'Alleanza per la Repubblica. Le elezioni presidenziali del 2012 videro la vittoria di Sall, che sconfisse al ballottaggio il Presidente uscente Wade. Alle elezioni parlamentari del 2012, il PDS si ridusse a solo 12 seggi su 350 e pass\u00f2 all'opposizione."}
{"id": "5255014", "revid": "599013", "url": "https://it.wikipedia.org/wiki?curid=5255014", "title": "Larry Black", "text": "Nel 1972 prese parte ai Giochi olimpici di Monaco di Baviera, dove conquist\u00f2 la medaglia d'argento nei 200 metri piani dietro a Valerij Borzov e quella d'oro nella staffetta 4\u00d7100 metri facendo registrare il record mondiale insieme ai connazionali Robert Taylor, Eddie Hart e al cugino Gerald Tinker."}
{"id": "5255016", "revid": "131145", "url": "https://it.wikipedia.org/wiki?curid=5255016", "title": "Mutt Black", "text": ""}
{"id": "5255030", "revid": "110157", "url": "https://it.wikipedia.org/wiki?curid=5255030", "title": "Cancelliere federale della Germania", "text": "Il cancelliere federale () \u00e8 il capo del governo tedesco, nomina e revoca, di fatto, i singoli ministri e decide le linee guida della politica del governo federale.\nIn ordine di importanza e nelle questioni di protocollo \u00e8 la terza figura istituzionale dello stato dopo il presidente federale e il presidente del Bundestag. Viene eletto dal Bundestag e pu\u00f2 essere rimosso prima della scadenza del mandato solo tramite l'istituto della sfiducia costruttiva.\nLa sede del cancelliere \u00e8 la Bundeskanzleramtsgeb\u00e4ude, a Berlino.\nL'attuale cancelliere federale \u00e8 Olaf Scholz (SPD), in carica dal 2021.\nStoria.\nIl termine \"cancelliere federale\" per definire il capo del governo era gi\u00e0 in uso nella Confederazione della Germania del Nord, successivamente, durante l'Impero tedesco e la Repubblica di Weimar fu usato il termine Cancelliere del Reich (\"Reichskanzler\") anche se da un punto di vista dei poteri la carica non \u00e8 comparabile con quella attuale.\nVi furono solo brevi periodi storici in cui il capo del governo non fu chiamato Cancelliere:\nNegli anni 1948 e 1949 il Consiglio parlamentare decise di indebolire la carica del presidente federale e di rafforzare quella del cancelliere. In particolare, la procedura di elezione definita in modo molto preciso, l'istituto della sfiducia costruttiva e la mozione di fiducia hanno rafforzato la figura del cancelliere federale cos\u00ec come lo ha fatto la conduzione del mandato da parte del primo cancelliere Konrad Adenauer; il suo modo di interpretare le linee guida e le competenze della figura istituzionale furono poi difese e seguite dai suoi successori e fanno s\u00ec che il cancelliere sia la figura politica pi\u00f9 importante del paese.\nDescrizione.\nPoteri del cancelliere nell'ambito del Governo federale.\nL'articolo 65 della Legge fondamentale stabilisce che il cancelliere \"fissa le direttive politiche generali e ne assume la responsabilit\u00e0\". Il secondo comma dell'articolo stabilisce per\u00f2 che i ministri sono responsabili in modo autonomo dei loro ministeri e il cancelliere, pur avendo il diritto di essere informato, pu\u00f2 imporre le proprie decisioni.\nIl principio di collegialit\u00e0 stabilisce inoltre che \"sulle divergenze di opinione fra i ministri federali decide il Governo federale\" come organo collegiale. Il cancelliere deve prendere atto delle decisioni finali del governo.\nL'elezione.\nPer la prima volta nella storia costituzionale tedesca il procedimento di elezione del Cancelliere viene descritto in modo molto dettagliato nell'articolo 63 della Legge fondamentale. Ci\u00f2 dipende dal fatto che, diversamente da quanto stabilito in altre carte costituzionali, la decisione finale sull'elezione del cancelliere spetta al Bundestag e non al Presidente della Repubblica Federale. In contrapposizione al principio della separazione dei poteri, un organo del potere esecutivo viene eletto da un organo del potere legislativo.\nPrima fase elettorale: Quando, per l'insediamento di un nuovo Bundestag o per le dimissioni, la morte o la dichiarata incapacit\u00e0 del cancelliere la carica \u00e8 vacante il presidente della repubblica propone al Bundestag un candidato. Da un punto di vista giuridico il presidente ha libert\u00e0 di scelta\nanche se politicamente la persona che ricoprir\u00e0 la carica \u00e8 gi\u00e0 definita, il presidente infatti prima della scelta conduce diversi colloqui con i leader dei partiti e dei gruppi parlamentari. Fino ad oggi i candidati proposti hanno sempre fatto parte della coalizione al governo. Il candidato deve raggiungere la maggioranza assoluta di voti del Bundestag. Nell'evenienza, finora mai accaduta, che il candidato non raggiunga la maggioranza richiesta si ricorre alla seconda fase elettorale.\nSeconda fase elettorale: Dopo il voto negativo sul candidato proposto dal Presidente inizia una fase della durata di due settimane durante le quali il Bundestag (con l'accordo di almeno un quarto dei membri) pu\u00f2 proporre uno o pi\u00f9 candidati sui quali si avr\u00e0 una nuova elezione, per la quale \u00e8 nuovamente richiesta una maggioranza assoluta. Il numero di tornate elettorali \u00e8 illimitato.\nTerza fase elettorale: Se anche alla conclusione della seconda fase non si ha l'elezione con maggioranza assoluta di un candidato il Bundestag \u00e8 tenuto a riunirsi nuovamente e a effettuare una nuova elezione e viene eletto il candidato che ha ottenuto il maggior numero di voti. Se raggiunge la maggioranza assoluta, entro 7 giorni il presidente deve procedere alla nomina; nel caso invece in cui il candidato raggiunga solo una maggioranza relativa, si ha uno dei casi in cui il presidente assume una decisione politica: deve infatti decidere se nominare il candidato e quindi un possibile governo di minoranza o sciogliere il Bundestag. La decisione sar\u00e0 ovviamente influenzata dalla situazione politica contingente.\nDopo l'elezione, si ha la nomina formale seguita dal giuramento di fronte al Bundestag. La formula del giuramento \u00e8 stabilita dall'articolo 56 della costituzione. Contiene un riferimento all'aiuto di Dio, che pu\u00f2 essere omesso. Il primo cancelliere che si avvalse della facolt\u00e0 di ometterlo \u00e8 stato Schr\u00f6der.\nNon \u00e8 necessario che il cancelliere sia membro del Bundestag, come non \u00e8 necessario che sia membro di un partito. Deve avere i requisiti richiesti per l'elettorato passivo del Bundestag."}
{"id": "5255032", "revid": "729019", "url": "https://it.wikipedia.org/wiki?curid=5255032", "title": "Cory (Colorado)", "text": "Cory \u00e8 una piccola \"Unincorporated community\" all'interno della citt\u00e0 di Orchard City degli Stati Uniti d'America, situato nella contea di Delta dello Stato del Colorado.."}
{"id": "5255035", "revid": "108718655", "url": "https://it.wikipedia.org/wiki?curid=5255035", "title": "Primi ministri del Senegal", "text": "I primi ministri del Senegal dal 1960 (data di indipendenza dalla Francia) ad oggi sono i seguenti."}
{"id": "5255037", "revid": "125875188", "url": "https://it.wikipedia.org/wiki?curid=5255037", "title": "Societ\u00e0 Polisportiva Ars et Labor 1990-1991", "text": "Questa pagina raccoglie le informazioni riguardanti la Societ\u00e0 Polisportiva Ars et Labor nelle competizioni ufficiali della stagione 1990-1991.\nStagione.\nLa stagione 1990-1991 per la SPAL \u00e8 tormentata e gioiosa. La societ\u00e0 passa a Giovanni Donigaglia, presidente della Cooperativa Costruttori di Argenta, colosso cooperativistico a livello nazionale. Giusto Lodi \u00e8 il nuovo direttore sportivo, nuovo allenatore il siciliano Paolo Lombardo. In campo torna Massimo Albiero, arrivano pilastri delle stagioni a venire quali Davide Torchia e Massimo Mezzini, gregari come Stefano Papiri e Massimo Improta, il talentuoso Fabio Lucidi. La citt\u00e0 di Ferrara \u00e8 impaziente di tornare in categorie pi\u00f9 consone alla propria storia e il nuovo presidente Donigaglia ha l'imperativo di vincere.\nLombardo ci prova, ma la squadra ha alti e bassi. L'allenatore viene esonerato inaspettatamente il 3 febbraio dopo la vittoriosa trasferta di e sostituito con lo stimatissimo G.B. Fabbri: nuova ventata di entusiasmo, bel calcio e risalita in classifica. Il finale di campionato \u00e8 contrassegnato da cinque vittorie di fila, compresa la vittoria per 3-0 sulla capolista , che portano allo spareggio di Verona contro la , per ottenere quel secondo posto che significherebbe ritorno in Serie C1. Diecimila tifosi spallini seguono la squadra sugli spalti del Bentegodi, spingendo i biancazzurri alla vittoria firmata da Albiero su rigore."}
{"id": "5255042", "revid": "1005847", "url": "https://it.wikipedia.org/wiki?curid=5255042", "title": "Unione Progressista Senegalese", "text": ""}
{"id": "5255046", "revid": "125424159", "url": "https://it.wikipedia.org/wiki?curid=5255046", "title": "Chris Ellis (attore)", "text": ""}
{"id": "5255052", "revid": "599013", "url": "https://it.wikipedia.org/wiki?curid=5255052", "title": "Bryan Hextall Jr.", "text": "Carriera.\nBryan Hextall Jr. crebbe in una famiglia di hockeisti, infatti suo padre Bryan Sr. fu un giocatore della NHL, cos\u00ec come fece poi il fratello minore Dennis. A livello giovanile disput\u00f2 tre stagioni nella lega giovanile del Manitoba con i Brandon Wheat Kings.\nNel 1962 esord\u00ec fra i professionisti nella Eastern Professional Hockey League, mentre un anno pi\u00f9 tardi pass\u00f2 in American Hockey League con i Baltimore Clippers. nella stagione 1962-1963 Hextall esord\u00ec in National Hockey League disputando 21 incontri con la maglia dei New York Rangers.\nNell'estate del 1967 durante l'NHL Expansion Draft Hextall fu scelto dagli Oakland Seals, tuttavia non gioc\u00f2 mai con la formazione californiana. Infatti gi\u00e0 nel mese di ottobre fu ceduto all'organizzazione dei Toronto Maple Leafs. Nel biennio 1967-1969 Hextall gioc\u00f2 nelle leghe minori vincendo una Calder Cup con i Rochester Americans e la Western Hockey League con i Vancouver Canucks.\nRitorn\u00f2 nella NHL solo nel 1969 con i Pittsburgh Penguins, squadra con cui rimase per quattro stagioni e mezzo per un totale di 349 incontri disputati. Dopo l'esperienza a Pittsburgh si trasfer\u00ec agli Atlanta Flames rimanendovi fino al 1975. Nell'ultima stagione trascorsa in NHL Hextall vest\u00ec le maglie dei Detroit Red Wings e dei Minnesota North Stars.\nBryan Jr. si ritir\u00f2 definitivamente nel 1978, pochi anni prima dell'esordio del figlio Ron con i Brandon Wheat Kings. Oltre a Ron anche il nipote Brett intraprese la carriera nel mondo dell'hockey."}
{"id": "5255069", "revid": "767487", "url": "https://it.wikipedia.org/wiki?curid=5255069", "title": "Bissikrima", "text": "Bissikrima \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Dabola.\nAltri progetti.\n "}
{"id": "5255073", "revid": "161273", "url": "https://it.wikipedia.org/wiki?curid=5255073", "title": "Ruggero Tofani", "text": ""}
{"id": "5255077", "revid": "1371684", "url": "https://it.wikipedia.org/wiki?curid=5255077", "title": "Dogomet", "text": "Dogomet \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Dabola."}
{"id": "5255081", "revid": "1543377", "url": "https://it.wikipedia.org/wiki?curid=5255081", "title": "Kankama", "text": "Kankama \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Dabola."}
{"id": "5255086", "revid": "1543377", "url": "https://it.wikipedia.org/wiki?curid=5255086", "title": "Kindoy\u00e9", "text": "Kindoy\u00e9 \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Dabola."}
{"id": "5255088", "revid": "1543377", "url": "https://it.wikipedia.org/wiki?curid=5255088", "title": "Konindou", "text": "Konindou \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Dabola."}
{"id": "5255089", "revid": "599013", "url": "https://it.wikipedia.org/wiki?curid=5255089", "title": "Julius Sang", "text": "Biografia.\nNel 1968 prese parte ai Giochi olimpici di Citt\u00e0 del Messico dove fu eliminato nelle fasi di qualificazione sia nei 100 che nei 200 metri piani. Ebbe invece maggiore successo nel 1972 quando, ai Giochi di Monaco di Baviera conquist\u00f2 la medaglia di bronzo nei 400 metri piani e quella d'oro nella staffetta 4\u00d7400 metri insieme ai connazionali Charles Asati, Munyoro Nyamau e Robert Ouko.\nSang era sposato con la velocista Tekla Chemabwai. Mor\u00ec nel 2004 all'et\u00e0 di 57 anni."}
{"id": "5255090", "revid": "287204", "url": "https://it.wikipedia.org/wiki?curid=5255090", "title": "Uri Rosenthal", "text": "In precedenza fu membro del Senato dei Paesi Bassi dal 8 giugno 1999 al 14 ottobre 2010 e capogruppo parlamentare del Senato dal 5 maggio 2005 al 14 ottobre 2010.\nInsegn\u00f2 scienza politica e amministrazione pubblica dal 1980 al 2010 presso l'Universit\u00e0 Erasmus di Rotterdam e l'Universit\u00e0 di Leida.\n\u00c8 sposato dal 4 gennaio 1973 con Dinah Rosenthal, originaria di Haifa, in Israele. Attualmente vive a Rotterdam con la moglie e i loro due figli."}
{"id": "5255091", "revid": "1543377", "url": "https://it.wikipedia.org/wiki?curid=5255091", "title": "Austin (Colorado)", "text": "Austin \u00e8 una piccola \"Unincorporated community\" all'interno della citt\u00e0 di Orchard City degli Stati Uniti d'America, situato nella contea di Delta dello Stato del Colorado."}
{"id": "5255096", "revid": "178779", "url": "https://it.wikipedia.org/wiki?curid=5255096", "title": "Federazione austriaca di hockey su ghiaccio", "text": ""}
{"id": "5255097", "revid": "1543377", "url": "https://it.wikipedia.org/wiki?curid=5255097", "title": "N'D\u00e9ma", "text": "N'D\u00e9ma \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Dabola."}
{"id": "5255098", "revid": "729019", "url": "https://it.wikipedia.org/wiki?curid=5255098", "title": "Stazione di Cagliari Centro Commerciale", "text": "La stazione di Cagliari Centro Commerciale, nota sino al 2008 come stazione di Cagliari Citt\u00e0 Mercato Marconi \u00e8 una fermata ferroviaria, divenuta in seguito tranviaria, a servizio del comune di Cagliari, posta lungo la ferrovia Cagliari-Isili, nel tratto riconvertito a tranvia nel 2008.\nStoria.\nQuesta fermata nacque a met\u00e0 degli anni novanta in seguito ad un accordo tra le Ferrovie della Sardegna ed i responsabili del centro commerciale Marconi di Pirri (municipalit\u00e0 di Cagliari) per incentivare l'impiego del mezzo pubblico per raggiungere l'area commerciale, situata a ridosso della Cagliari-Isili. La costruzione delle strutture (una banchina ferroviaria con pensiline) fu progettata dalle FdS e realizzata a spese del centro commerciale, che in seguito la cedette alla concessionaria ferroviaria. L'inaugurazione avvenne il 23 maggio 1996, non senza polemiche da parte di chi sostenne che tale realizzazione fosse un intervento a vantaggio di un centro commerciale privato ed andasse a sfavorire gli esercizi di minori dimensioni, chiedendo l'abolizione di tale fermata. Nonostante ci\u00f2 lo scalo venne mantenuto attivo e serv\u00ec l'utenza che per recarsi al centro commerciale si affidava ai treni a scartamento ridotto delle FdS.\nA met\u00e0 anni 2000 furono avviati i lavori di trasformazione del tronco Cagliari-Monserrato della ferrovia (sul quale veniva espletato anche un servizio ferroviario metropolitano che coinvolgeva anche la fermata) in linea tranviaria, che marginalmente riguardarono anche la fermata della Citt\u00e0 Mercato Marconi, per cui a differenza delle altre fermate in linea di questa parte di ferrovia fu solo posata le linea aerea per l'alimentazione elettrica dei tram.\nL'esercizio ferroviario, seppur con periodi di interruzione estivi in alcuni anni a causa dei lavori lungo la linea, and\u00f2 avanti sino al 17 marzo 2008, data in cui l'ultimo treno raggiunse lo scalo adiacente al centro commerciale di Pirri. Da quella stessa data i tram, che in alcune fasce orarie gi\u00e0 percorrevano la linea in preesercizio dalla seconda met\u00e0 del 2007, divennero i nuovi mezzi a effettuare il servizio nella fermata ribattezzata \"Centro Commerciale\", data lo sostituzione dell'esercizio tranviario a quello ferroviario con l'attivazione della linea 1 della tranvia cagliaritana.\nNell'estate 2008 con il trasferimento delle FdS alla Regione Autonoma della Sardegna la fermata pass\u00f2 all'ARST Gestione FdS, ed in seguito alla gestione diretta dell'ARST a fine 2010.\nStrutture e impianti.\nL'impianto nacque con le caratteristiche di fermata in linea e fu quindi subito dotato del solo binario di corsa, a scartamento da 950\u00a0mm, affiancato da una singola banchina per il servizio passeggeri dotata di una pensilina in materiale plastico accessibile dal parcheggio del centro commerciale. Con la ristrutturazione per il riutilizzo tranviario della linea l'intervento maggiore che coinvolse la fermata fu l'installazione della linea aerea di alimentazione per i tram.\nMovimento.\nSino al 2008 la fermata era servita dai treni delle FdS attivi per le relazioni lungo la Cagliari-Isili, tra questi erano presenti anche i convogli impiegati per il servizio ferroviario metropolitano tra Cagliari e Monserrato. Dal marzo 2008 lo scalo \u00e8 esclusivamente utilizzato come fermata intermedia della linea 1 della tranvia di Cagliari, ed \u00e8 quindi servito dai tram di Metrocagliari aventi capolinea negli scali di Cagliari Piazza Repubblica e Monserrato Policlinico."}
{"id": "5255099", "revid": "599013", "url": "https://it.wikipedia.org/wiki?curid=5255099", "title": "Stefano Papiri", "text": "Carriera.\nHa giocato con il Cagliari e con la Spal in Serie B, categoria nella quale ha esordito a Modena il 4 gennaio 1987, nella partita Modena-Cagliari (1-0).\nOltre che con le squadre citate, ha giocato in Serie C anche con Vigor Lamezia, Casarano, Frosinone e ."}
{"id": "5255100", "revid": "22416", "url": "https://it.wikipedia.org/wiki?curid=5255100", "title": "Stazione di Cagliari Citt\u00e0 Mercato Marconi", "text": ""}
{"id": "5255102", "revid": "178779", "url": "https://it.wikipedia.org/wiki?curid=5255102", "title": "Belarusian Ice Hockey Association", "text": ""}
{"id": "5255103", "revid": "6923", "url": "https://it.wikipedia.org/wiki?curid=5255103", "title": "Eckert (Colorado)", "text": "Austin \u00e8 una \"Unincorporated community\" all'interno della citt\u00e0 di Orchard City degli Stati Uniti d'America, situato nella contea di Delta dello Stato del Colorado."}
{"id": "5255115", "revid": "767487", "url": "https://it.wikipedia.org/wiki?curid=5255115", "title": "Dinguiraye", "text": "Dinguiraye \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Dinguiraye."}
{"id": "5255118", "revid": "47767", "url": "https://it.wikipedia.org/wiki?curid=5255118", "title": "Guillaume Cureau", "text": "Biografia.\nFu attivo nel 1620 ad Angoul\u00eame poi nel 1622 a Bordeaux, parrocchia di Saint-\u00c9loi, allievo del pittore Jos(eph) Roy, alla morte del quale divenne pittore dell'\"H\u00f4tel de Ville\" di Bordeaux, dal quale ebbe l'incarico, fra gli altri, di dipingere le effigi dei giurati e dei sindaci. Nel 1625 egli reclam\u00f2 il pagamento dei ritratti di: Lacroix, Marot (o Maron), Vignoles, de Chimbaud, Dupin de Tortaty, Constant, Fouques e Bordenabe. Dal 1633 al 1635 dipinse le volte del castello di Cadillac. I ritratti dei giurati e dei sindaci furono resi alle rispettive famiglie dopo il loro decesso (o la cessazione delle loro funzioni), per cui ai nostri giorni rimane in possesso della citt\u00e0, dopo le vendite all'asta da parte dei rivoluzionari e l'incendio dell'\"H\u00f4tel de Ville\", un solo esemplare, quello di Mullet, signore de La Tour.\nOpere.\nNel 1646 un retablo fu commissionato dall'\"H\u00f4tel de Ville\" di Bordeaux al falegname bordolese Raymond Caussade, che comprendeva i seguenti dipinti: "}
{"id": "5255119", "revid": "767487", "url": "https://it.wikipedia.org/wiki?curid=5255119", "title": "Banu Ghaniya", "text": "I Ban\u016b Gh\u0101niya, , furono i discendenti della dinastia berbera degli Almoravidi, la dinastia che regn\u00f2 sul Maghreb al-Aqsa (Marocco) e al-Andalus (Spagna islamica). Essi resistettero agli Almohadi, la dinastia avversaria agli Almoravidi che li aveva rimpiazzati in Maghreb e in al-Andalus.\nStoria.\nDopo la morte del sultano \u02bfAl\u012b b. Y\u016bsuf inizi\u00f2 il declino della dinastia degli Almoravidi a causa dell'agitazione religiosa dei berberi Almohadi e della ripresa delle ostilit\u00e0 dei regni cristiani della Penisola iberica. &lt;br&gt;\nIl \"califfo\" almohade \u02bfAbd al-Mu\u02bemin riusc\u00ec a conquistare la capitale almoravide Marrakesh nel 1147, portando a termine una carneficina: uccise il giovanissimo sultano almoravide Ibrahim ibn Tashfin e il suo reggente, lo zio Ishaq ibn Ali nonch\u00e9 la comunit\u00e0 ebraica della citt\u00e0 e la milizia cristiana (i farfanes, i mercenari castigliani al servizio degli Almoravidi). \n\u02bfAbd al-Mu\u02bemin arriv\u00f2 fino in Ifriqiya, (attuale Tunisia con alcune parti di Algeria e Libia) massacrando le guarnigioni collocate nelle citt\u00e0 costiere dai re normanni di Sicilia, riuscendo a conquistare tra il 1158 e il 1160 le citt\u00e0 di Annaba, Mahdia, Gab\u00e8s e Tripoli, ponendo cos\u00ec fine anche al Regno normanno d'Africa. Il successore di \u02bfAbd al-Mu\u02bemin, Abu Ya'qub Yusuf I, conquist\u00f2 anche la Spagna musulmana. \nIl primo dei Ban\u016b Gh\u0101niya fu Muhammad ibn Ali ibn Yusuf, un figlio di \u02bfAl\u012b b. Y\u016bsuf che nel 1126 venne nominato dal padre governatore delle isole Baleari. I suoi successori continuarono a governare le Baleari, dedicandosi alla guerra di corsa, fino al 1201, anno in cui il califfo almohade Muhammad al-Nasir conquist\u00f2 le isole. Dal 1180, sotto il sultano \u02bfAl\u012b b. Is\u1e25\u0101q, sfidando il potere dell'almohade Ab\u016b Y\u016bsuf Ya\u02bfq\u016bb al-Mansur, lanciarono attacchi contro l'Ifriqiya e il Maghreb centrale, conquistando B\u00e9ja\u00efa, Costantina, Gafsa, Tunisi e Algeri. Riconobbero il califfo abbaside al-Mustadi', ricevendo da lui il titolo di \"eredi degli Almoravidi\". Anche il Maghreb centrale e l'Ifriqiya vennero riconquistati da Muhammad al-Nasir, e proprio qui vennero definitivamente sconfitti."}
{"id": "5255123", "revid": "1543377", "url": "https://it.wikipedia.org/wiki?curid=5255123", "title": "Banora", "text": "Banora \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Dinguiraye."}
{"id": "5255131", "revid": "1371684", "url": "https://it.wikipedia.org/wiki?curid=5255131", "title": "Dialakoro (Faranah)", "text": "Dialakoro \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Dinguiraye."}
{"id": "5255136", "revid": "1543377", "url": "https://it.wikipedia.org/wiki?curid=5255136", "title": "Lazear", "text": "Lazear \u00e8 una \"Unincorporated community\" degli Stati Uniti d'America, situato nella contea di Delta dello Stato del Colorado."}
{"id": "5255138", "revid": "1442080", "url": "https://it.wikipedia.org/wiki?curid=5255138", "title": "Tekla Chemabwai", "text": "Biografia.\nPrese parte ai Giochi olimpici di Citt\u00e0 del Messico 1968 e Monaco di Baviera 1972, ma in entrambi i casi non riusc\u00ec ad approdare in finale nei 400 metri piani.\nNel 1973 partecip\u00f2 alla seconda edizione dei Giochi panafricani conquistando la medaglia d'oro nei 400 metri piani.\nNel 1978, durante i Giochi del Commonwealth a Edmonton, vinse la medaglia d'argento negli 800 metri. Nello stesso anno vinse la medaglia d'oro nella medesima specialit\u00e0 durante i Giochi panafricani di Algeri.\nEra sposata con il velocista Julius Sang."}
{"id": "5255140", "revid": "15756", "url": "https://it.wikipedia.org/wiki?curid=5255140", "title": "Pollo fritto", "text": "Il pollo fritto \u00e8 un piatto consistente di pezzi di pollo che sono stati infarinati, panati o imburrati e successivamente fritti in padella, in olio o a pressione. La panatura fornisce una crosta croccante all'esterno, la quale mantiene il succo della carne. I polli da carne sono quelli pi\u00f9 comunemente usati per questa preparazione.\nIl primo piatto noto per essere stato fritto erano le frittelle, popolari in Europa gi\u00e0 nel Medioevo. Tuttavia, furono gli scozzesi i primi europei a friggere il pollo nel grasso (anche se senza condimento). Nel frattempo, molti popoli dell'Africa occidentale cucinavano gi\u00e0 pollo fritto condito (impastandolo e cuocendolo in olio di palma). Le tecniche di frittura scozzesi e il condimento dell'Africa occidentale sono stati poi combinati da africani e afroamericani ridotti in schiavit\u00f9 negli Stati Uniti meridionali.\nStoria.\nLa prima apparizione del pollo fritto si ha nel libro di cucina romano Apicius (scritto nel IV secolo), il quale conteneva una ricetta chiamata \"Pullum Frontonianum\". Bisogna per\u00f2 aspettare il 1830 per registrare l'apparizione dell'espressione in Inglese Americano \"fried chicken\" (pollo fritto, appunto), inizia poi ad essere utilizzata frequentemente nei libri di ricette americani tra il 1860 e il 1870.\nL'origine del pollo fritto negli Stati Uniti meridionali fonda le sue radici nella Cucina scozzese e nella cucina africana. Il pollo fritto scozzese veniva cotto nel grasso (senza condimenti) mentre gli Africani friggevano pollo condito (pastellato e cotto in olio di palma). Le tecniche di cottura scozzesi e i condimenti africani furono utilizzati negli Stati Uniti meridionali dagli schiavi coloniali.\nLa tratta degli schiavi port\u00f2 molti africani a lavorare nelle piantagioni degli Stati Uniti meridionali. Siccome molti tra gli schiavi non potevano permettersi pasti costosi, e visto che all'interno delle piantagioni gli era concesso allevare polli, divennero dei cuochi; integrando il pollo fritto secondo la tradizione scozzese con spezie e condimenti, secondo la loro tradizione, arricchendone il gusto.\nIl pollo fritto divenne, in seguito, un mezzo di sostentamento economico per le donne Afro-Americane, schiavizzate e segregate, le quali divennero note come venditrici di pollame (vivo o cotto) agli inizi del 1730. Per questo motivo, ma anche perch\u00e9 gli ingredienti erano parecchio costosi, il pollo fritto, a dispetto delle credenze popolari, fu un piatto poco consumato all'interno della comunit\u00e0 Afro-Americana, veniva riservato (come in Africa) solamente per le occasioni speciali.\nDopo lo sviluppo di maiali pi\u00f9 grandi e con una crescita pi\u00f9 rapida (dovuta all'incrocio tra razze europee ed asiatiche), tra il diciottesimo e il diciannovesimo secolo, negli Stati Uniti, l'allevamento da cortile e su piccola scala di maiali forn\u00ec un modo economico di convertire i rifiuti (alimentari, spazzatura e i rifiuti derivanti dai raccolti) in calorie in un piccolo spazio e in un breve periodo. Le calorie prendevano forma in grasso e in strutto. Quest'ultimo era gi\u00e0 usato nella maggior parte di ricette ed era un componente fondamentale per molti alimenti fatti in casa (tanti di questi ancora oggi sono considerati cibo per le feste o comfort food) come biscotti e torte. La necessit\u00e0 economica ed energetica di consumare strutto e altri grassi, port\u00f2 la maggior parte della popolazione a friggere il cibo, non solo negli USA, ma in tutto il mondo. A ci\u00f2 si aggiunse, nel diciannovesimo secolo, la diffusione della ghisa per l'uso in cucina. Questa combinazione di farina, strutto, pollo e una padella pesante posta su una fiamma controllabile fu l'inizio del pollo fritto, che grazie alla sua fama rimase noto fino a oggi.\nPrima dell'industrializzazione nella produzione del pollo e della diffusione di pollame da carne, solamente i polli giovani e ruspanti erano utilizzati per la cottura veloce e ad alte temperature come la friggitura, rendendo il pollo fritto un lusso primaverile ed estivo, prima che i frigoriferi divennero comuni non c'era modo di conservare la carne per molto tempo.\nIl pollo fritto all'americana \u00e8 passato gradualmente nell'uso comune come piatto di origine meridionale e la sua popolarit\u00e0 crebbe. Esso continua ad essere la miglior scelta per la \"cena domenicale\" in queste regioni e feste come l'Independence Day spesso sono accompagnate da questo piatto. Tutto ci\u00f2 contribu\u00ec alla sua fama.\nCon la crescita dell'industria vennero ridotti i costi di produzione del pollo fritto e, durante il ventesimo secolo, molte catene di ristoranti si concentrarono sul pollo fritto, dando inizio al boom dell'industria dei fast food. Marchi come Kentucky Fried Chicken, Popeyes, e Bojangles si sono estesi dagli Stati Uniti e nel mondo.\nDescrizione.\nIl pollo fritto \u00e8 stato descritto come un piatto \"succoso\", e \"croccante\". Viene spesso definito anche \"speziato\" e \"salato\". A volte pu\u00f2 essere ricoperto con condimenti, come la paprika o il tabasco per dagli un sapore piccante. Questi condimenti sono comuni specialmente nei fast food o nelle catene di ristoranti come KFC. Questo piatto, negli Stati Uniti, viene tradizionalmente servito con pur\u00e8 di patate, sugo, maccheroni al formaggio, insalata di cavolo, mais e/o biscotti.\nIl pollo fritto \u00e8 noto per essere unto, in special modo quando proviene dai fast food. Perci\u00f2, \u00e8 consigliabile, per coloro a cui piace mangiare questo cibo, di consumarlo solo un certo numero di volte all'anno, per mantenere il loro apporto di grassi ragionevolmente basso. Infatti, tra le varie parti di pollo che vengono utilizzate ci sono le ali, le quali contengono la maggio parte di grassi con circa 40g ogni 100g. Ad ogni modo, friggendo un pollo fritto intero, si hanno solamente 12% dei grassi (12g ogni 100g). 100g di pollo fritto in media contengono 240 calorie.\nPreparazione.\nGeneralmente il pollo non \u00e8 fritto intero, bens\u00ec viene separato nelle sue parti fondamentali: petto, ali, coscia e sovracoscia. La preparazione dei pezzi per la frittura consiste nell'infarinatura o panatura, eventualmente a seguito di marinatura o intintura in latte o latticello, allo scopo di ricoprire la carne e creare poi la crosta. Spezie quali sale, pepe, pepe di Cayenna, paprica, aglio o cipolla in polvere possono essere mescolate con la farina. Parte dei grassi liberati dalla cottura vengono assorbiti dal rivestimento di farina e panatura creando cos\u00ec una crosta saporita.\nIn alcune ricette tradizionali il pollo \u00e8 fritto nello strutto, ma sono frequentemente utilizzati anche olio di mais, olio di arachidi, olio di colza o altri oli vegetali. Il sapore dell'olio di oliva \u00e8 generalmente considerato troppo intenso per la frittura del pollo e il suo basso punto di fumo lo rende di difficile uso. Esistono tre principali modi di preparazione del pollo fritto: frittura in padella, immersione in olio e frittura a pressione.\nLa prima consiste nell'uso di una padella contenente una ridotta quantit\u00e0 di grasso in cui rosolare il pollo senza che esso vi sia totalmente immerso. Generalmente il grasso \u00e8 riscaldato ad una temperatura sufficientemente alta da solidificare il rivestimento senza per\u00f2 raggiungere la doratura poi la temperatura viene ridotta. A questo punto si pu\u00f2 procedere in modi diversi, girando i pezzi frequentemente fino a farli dorare oppure lasciandoli in posizione con la pelle a contatto con la padella facendoli girare solo quando strettamente necessario. Verso fine cottura, la temperatura viene nuovamente alzata e il pollo dorato fino al punto desiderato (in alcune ricette si aggiungono piccole quantit\u00e0 di burro per favorire il processo). Il grasso che fuoriesce si accumula sul fondo della padella mescolandosi all'olio di partenza. Il pollo alla Maryland \u00e8 preparato mettendo, dopo una breve frittura, la padella a completare la cottura nel forno.\nLa seconda modalit\u00e0 di frittura richiede una friggitrice in cui sia possibile immergere totalmente i pezzi di pollo nell'olio caldo. I pezzi vengono panati o intinti in una pastella a base di farina che pu\u00f2 contenere spezie e altri ingredienti quali uova, latte e agenti lievitanti. L'olio viene riscaldato alla temperatura desiderata e i pezzi immersi mano a mano cercando di mantenere costante la medesima.\nLa frittura a pressione permette di accelerare il processo: il grasso all'interno del pollo vaporizza aumentando la pressione nella friggitrice, diminuendo cos\u00ec la temperatura necessaria. I vapori d'olio oltre a permettere la cottura del pollo lo mantengono umido e ne conservano la tenerezza all'interno, garantendo comunque la formazione di una crosta croccante. La procedura \u00e8 analoga alla precedente con la differenza che si utilizza una friggitrice a pressione."}
{"id": "5255141", "revid": "985469", "url": "https://it.wikipedia.org/wiki?curid=5255141", "title": "Uri\u00ebl Rosenthal", "text": ""}
{"id": "5255143", "revid": "69791299", "url": "https://it.wikipedia.org/wiki?curid=5255143", "title": "Pont e Mes", "text": ""}
{"id": "5255146", "revid": "125776311", "url": "https://it.wikipedia.org/wiki?curid=5255146", "title": "Alberto Sed", "text": "Biografia.\nAlberto Sed nasce nel 1928 a Roma, da una famiglia ebraica, figlio di Pacifico Sed (n. 25 dicembre 1900), venditore ambulante, e di Enrica Cal\u00f2. Ha tre sorelle: Angelica (n.1927), Fatina (n.1931) e Emma (n.1935). \nQuando Alberto aveva 7 anni suo padre, unica fonte di reddito della famiglia, mor\u00ec e la madre, non avendo altre alternative, mand\u00f2 i due figli pi\u00f9 grandi all'orfanotrofio ebraico Pitigliani. Insieme ad Alberto and\u00f2 Angelica, detta \"Mani d'oro\" per la sua bravura nel ricamo. Fatina era troppo piccola per entrare in collegio e studi\u00f2 alla scuola cattolica fino alla seconda elementare quando le leggi razziali la costrinsero a lasciare. \nMolti dei compagni di Alberto al Pitigliani riuscirono a sfuggire alle deportazioni grazie alla portiera e alla direttrice del collegio, Margherita Di Cave, che prima li nascosero in cantina, bruciando tutti i documenti che riguardavano gli studenti, e poi li sistemarono presso alcuni conventi. \nCon l'introduzione delle leggi razziali fasciste nel 1938, a 10 anni Alberto, espulso dalla collegio, fa esperienza delle misure discriminatorie che colpiscono tutti gli ebrei italiani:\nLe discriminazioni aumentano le difficolt\u00e0 economiche della famiglia Alberto si adatta ai lavori pi\u00f9 umili per aiutare la madre a mantenere la famiglia: spalare l'argine del Tevere, consegnare pacchi, scaricare verdura, tutti lavori retribuiti con cibo piuttosto che soldi. Il peggio arriva con l'8 settembre 1943 quando Roma viene occupata dalla truppe tedesche. La famiglia, che abitava in via S. Angelo in Pescheria a pochi passi dal Portico d'Ottavia, riesce a sfuggire al rastrellamento del ghetto di Roma del 16 ottobre 1943, allontanandosi dalla zona e nascondendosi in un magazzino vicino a Porta Pia di propriet\u00e0 di un parente. Qui per\u00f2 vengono scoperti (o molto pi\u00f9 verosimilmente denunciati) il 21 marzo 1944 e prelevati dalla polizia fascista, assieme ad altri familiari.\nLa famiglia \u00e8 condotta al convento di San Gregorio poich\u00e9 al carcere di Regina Coeli non c'era pi\u00f9 posto; dopo qualche giorno furono trasferiti nel Campo di transito di Fossoli, dove Alberto verr\u00e0 messo in cucina a cuocere le uova. Il 16 maggio 1944 parte il trasporto che li condurr\u00e0 ad Auschwitz. \u00c8 lo stesso trasporto in cui viaggiano i coetanei Nedo Fiano e Piero Terracina, anch'essi sopravvissuti alla prigionia.\nAll'arrivo a Auschwitz, il 23 maggio 1944, la madre e la sorella minore Emma sono subito uccise nelle camere a gas. Alberto, che ha 15 anni \u00e8 immatricolato con il n. A-5491 ed inviato al blocco 29. Anche le sorelle Angelica e Fatina superano la selezione ed entrano nel campo.\nNel lager Alberto deve adattarsi a lavori faticosi e a mansioni terribili, come sistemare i bambini che arrivavano al campo sui carretti che li avrebbero portati al crematorio. A volte le SS ordinavano ai prigionieri di lanciare i bambini in aria per fare il tiro a segno.\nIn seguito, il compito di Alberto fu quello di portare legna e carbone vicino ai forni crematori, fu cos\u00ec che vide quello che succedeva realmente attraverso una finestrella: i deportati venivano fatti spogliare, gli veniva detto di ricordarsi il numero dell'attaccapanni a cui venivano agganciati i vestiti, e introdotti nella \"stanza delle docce\", ma appena la porta si chiudeva alle loro spalle veniva rovesciato all'interno della doccia lo Zylon B. \nA Birkenau Alberto ritrova il cugino Angelo Cal\u00f2 e alcuni compagni del collegio che erano stati ripresi in casa dai genitori alla fine delle medie: Lamberto e Sergio Zarfati e Marco Funaro. \nAlla fine del 1944 le armate russe si fanno sempre pi\u00f9 vicine e viene deciso di smantellare il campo di Auschwitz: Alberto viene portato a F\u00fcrstengrube dove viene messo a lavorare in una miniera di carbone. Li venne informato da un altro prigioniero che il comandante del campo era un patito di boxe e organizzava incontri fra i prigionieri: chi accettava di combattere avrebbe avuto una doppia razione di cibo e un lavoro pi\u00f9 leggero. Fu cos\u00ec che Alberto riusc\u00ec a rimettersi in forze, ma circa un mese dopo arriv\u00f2 l'ordine di evacuare il campo e inizi\u00f2 \"la marcia della morte\", era il gennaio del 1945. Dopo tre giorni e tre notti di marcia raggiunsero la stazione di Wodzislaw avendo percorso circa cinquanta chilometri a piedi, venne quindi trasferito a Nordhausen in una sottosezione del campo di concentramento di Dora-Mittelbau, dove si producono i missili V1 e V2. \u00c8 uno dei campi di lavoro pi\u00f9 duri del sistema bellico tedesco, del quale Alberto sar\u00e0 uno dei pochissimi sopravvissuti. Infatti, passato qualche giorno, gli Alleati iniziarono un bombardamento sul campo per circa una ventina di minuti e i tedeschi, rifugiatesi nei bunker, lasciarono fuori gli ebrei con l'intenzione di farli morire. Alberto venne salvato insieme ad altri 5 prigionieri da un ufficiale italiano della Marina conosciuto da poco che li nascose sotto l'elica di un aereo. \nDopo circa 15 mesi di prigionia, Alberto Sed fu liberato 11 aprile 1945 dagli americani. Appena le circostanze e le forze glielo consentono intraprende il viaggio di ritorno grazie al sostegno di Giovanni Serini, un militare che i tedeschi avevano catturato in Grecia:\nA Roma, Alberto ritrova dagli zii la sorella Fatina, come lui sopravvissuta ad Auschwitz, sottoposta nel lager agli esperimenti del dottor Josef Mengele. Apprende della morte della sorella Angelica avvenuta nel dicembre 1944 quando venne fatta sbranare dai cani per divertimento. Fatina si \u00e8 sposata con Pacifico di Porto e ha avuto tre figlie: Emma, Stella ed Enrica. Purtroppo, le atroci sofferenze patite nel campo di sterminio non la lasciarono mai e si spense il 26 marzo 1996.\nRipresa la sua vita a Roma, Alberto conobbe Giuditta Di Veroli, che lui chiamer\u00e0 sempre Renata. I due si sono sposati il 12 aprile del 1953. Non riuscendo facilmente a parlare dei suoi sentimenti egli sceglier\u00e0, molti anni dopo il loro matrimonio, di regalarle il disco La prima cosa bella. Avranno insieme 3 figlie: Enrica, Ester e Paola; per lui rappresenteranno una vittoria sui disegni della malvagit\u00e0. \nPer 50 anni Alberto Sed lavora come commerciante e non parla a nessuno, nemmeno ai familiari, dei particolari della sua esperienza ad Auschwitz. Poi si lascia convincere ad assumere il ruolo di testimone, soprattutto nelle carceri e con i ragazzi delle scuole, come afferma la motivazione dell'onorificenza a lui conferita nel 2015 dal Presidente della Repubblica Italiana, Sergio Mattarella.\nTifoso della A.S. Roma, per anni tesserato, smetter\u00e0 di frequentare lo stadio quando questo si riempir\u00e0 di svastiche e striscioni contro gli ebrei. Questo riaccender\u00e0 il ricordo di quando da ragazzino gli venne impedito di continuare a giocare a pallone per via delle leggi raziali.\nAlberto Sed \u00e8 uno dei pochissimi minori italiani sopravvissuti ad Auschwitz e uno dei pochissimi reduci del campo di Nordhausen. La sua testimonianza \u00e8 quindi di particolare rilevanza per ricostruire l'esperienza dei bambini italiani deportati ad Auschwitz e dei programmi missilistici tedeschi e come tale \u00e8 riconosciuta e analizzata dagli specialisti della materia, sia in Italia sia a livello internazionale. La sua testimonianza offre particolari inediti ed importanti che servono anche a ricostruire storie parallele di altri deportati ad Auschwitz.\nIl 27 gennaio 2005 in occasione del Giorno della Memoria \u00e8 intervistato da Bruno Vespa nella trasmissione televisiva Porta a Porta su Rai 1, assieme ad altri ex deportati (Edith Bruck, Mario Limentani, Alberto Mieli) e ai politici Walter Veltroni, Altero Matteoli e Giulio Andreotti.\nNel 2009 la voce di Alberto Sed (e quella della sorella Fatina) sono incluse nel progetto di raccolta dei \"racconti di chi \u00e8 sopravvissuto\", una ricerca condotta tra il 1995 e il 2008 da Marcello Pezzetti per conto del Centro di documentazione ebraica contemporanea che ha portato alla raccolta delle testimonianze di quasi tutti i sopravvissuti italiani dai campi di concentramento allora ancora viventi.\nLo stesso anno esce il libro (\"Sono stato un numero. Alberto Sed racconta\", Firenze, La Giuntina) scritto da Roberto Riccardi, direttore responsabile della rivista \"Il Carabiniere\", al quale Alberto Sed affida i propri ricordi.\nIn un'intervista alla Radio Vaticana in occasione del Giorno della Memoria (21 gennaio 2013), Alberto Sed afferma:\nNel 2015 la sua vicenda \u00e8 inclusa nella mostra aperta al Complesso Monumentale del Vittoriano di Roma dal 28 gennaio al 15 marzo 2015 e dedicata alla \"Liberazione dei campi nazisti\".\nMuore a Roma il 2 novembre 2019 all'et\u00e0 di quasi 91 anni.\nNon \u00e8 mai tornato ad Auschwitz. "}
{"id": "5255158", "revid": "69791381", "url": "https://it.wikipedia.org/wiki?curid=5255158", "title": "Pont e Mes Rendez-Vous", "text": ""}
{"id": "5255172", "revid": "767487", "url": "https://it.wikipedia.org/wiki?curid=5255172", "title": "Tainted Money (film 1924)", "text": "Tainted Money \u00e8 un film muto del 1924 diretto da Henry MacRae.\nTrama.\nDivisi da una faida di vecchia data, Carlton e Adams, due magnati del legname si trovano ad affrontare impreparati una crisi del settore: Carlton potrebbe avere i contratti ma non ha il legname, Adams ha il legname ma il suo vecchio nemico non gli permette di attraversare la sola strada che potrebbe condurlo ai mercati. Disgustato dalla faida, Chester, il figlio del vecchio Carlton lascia la famiglia per andare a stare per conto suo e, per guadagnarsi da vivere, trova lavoro come tassista. Dopo aver salvato la figlia di Adams da un cavallo imbizzarrito, Chester viene assunto dal vecchio Adams come autista. Naturalmente, Chester nasconde la sua vera identit\u00e0 ma tutta la storia verr\u00e0 alla fine alla luce quando la giovane Adams salver\u00e0 il suo innamorato e suo padre da un attentato di Steele, il manager di Adams, che vuol far fuori i Carlton. La ragazza, guadagnandosi la gratitudine di Carton padre, mette finalmente fine all'annosa faida e pu\u00f2 convolare a nozze con Chester.\nProduzione.\nIl film fu prodotto dallaPerfection Pictures.\nVenne girato nei Columbia/Sunset Gower Studios - 1438 N. Gower Street, Hollywood\nDistribuzione.\nDistribuito dalla Columbia Pictures, il film usc\u00ec nelle sale cinematografiche statunitensi il 15 dicembre dopo essere stato presentato in prima il 1\u00ba novembre 1924."}
{"id": "5255178", "revid": "438678", "url": "https://it.wikipedia.org/wiki?curid=5255178", "title": "Algoritmo di scheduling", "text": ""}
{"id": "5255189", "revid": "599013", "url": "https://it.wikipedia.org/wiki?curid=5255189", "title": "Angelo Carvalho", "text": "Carriera.\nNazionale.\nHa collezionato 15 presenze con la propria Nazionale."}
{"id": "5255190", "revid": "122579099", "url": "https://it.wikipedia.org/wiki?curid=5255190", "title": "Il giardino dei segreti", "text": "Il giardino dei segreti \u00e8 un romanzo della scrittrice Kate Morton pubblicato per la prima volta in Australia il 1\u00ba luglio 2008, dalla casa editrice Allen &amp; Unwin. In Italia venne tradotto e pubblicato nel maggio del 2010 dalla Sperling &amp; Kupfer. In un intrigo di suspense, mistero e avventura, il romanzo racconta, da diversi punti di vista, l'ordita storia di tre donne di tre diverse epoche storiche, legate da oscuri segreti e legami di parentela: la misteriosa e giovane Eliza, vissuta nei primi anni del 1900, l'anziana, determinata e severa Nell degli anni '70 e la forte e bella Cassandra, nel XXI secolo.\nTrama.\nParte Prima.\nLa storia della prima donna inizia nel 1913 dove, sulle coste inglesi, una bambina di appena quattro anni viene nascosta da una donna misteriosa, l'autrice, su di una nave diretta verso l'Australia. La donna promette alla bambina che presto sarebbe tornata e che avrebbe rivisto i suoi genitori. Tuttavia, non torna prima della partenza della nave, per cui la bambina si trova sola e diretta verso un mondo nuovo.\nLa storia si sposta a Brisbane, nell'anno 1930, alla grande festa del ventunesimo compleanno di Nell. Il padre, Hugh, dopo diversi tentennamenti, decide di rivelare alla figlia il segreto delle sue origini, un terribile segreto che la condurr\u00e0 allo demolizione della sua identit\u00e0.\nLa narrazione fa un ulteriore salto temporale, conducendo il lettore nell'anno 2005, in un ospedale dove Cassandra si trova al capezzale della ormai delirante e morente nonna Nell. Dopo la cerimonia funebre, la ragazza viene a sapere da due prozie, Phyllis e Dot, che Nell non era realmente loro sorella biologica, ma venne trovata su una banchina del porto di Maryborough e condotta a casa dal loro padre Hugh, all'epoca capitano del porto. Hugh decise, insieme alla moglie Lil, di trasferirsi con la bambina, dove nessuno poteva sapere che non era loro figlia e di non consegnarla ad Henri Mansell, un uomo che la stava cercando per conto della sua famiglia biologica. Le zie rivelano inoltre a Cassandra, che tutto ci\u00f2 che Nell possedeva della sua vita precedente era contenuto in una piccola valigia bianca con fibbie d'argento, con la quale il padre l'aveva trovata al porto insieme alla bambina, e riconsegnata solo dopo la morte di Hugh, diverse decine di anni dopo, quando Nell era ormai ultracinquantenne. Cassandra, al contrario delle zie, sapeva perfettamente cosa contenesse la valigia, perch\u00e9 il giorno in cui la madre Lesley, figlia di Nell, l'aveva meschinamente \u201cabbandonata\u201c a casa della nonna, lei aveva trovato nel seminterrato proprio quel piccolo bagaglio bianco, e, non resistendo alla tentazione, lo aveva aperto rivelandone il contenuto: una vecchia spazzola d'argento, un vestitino bianco e un bellissimo libro di fiabe illustrato da meravigliosi bozzetti intitolato, \u201c\"Racconti magici per fanciulli e fanciulle\"\u201d, di Eliza Makepeace.\nUna settimana dopo la morte di Nell, il suo vecchio amico Ben si reca a trovare Cassandra per rendere note le ultime volont\u00e0 della defunta, la quale aveva gi\u00e0 deciso molto tempo prima di lasciare tutto alla nipote, compresa un'ultima sorpresa: gli atti di propriet\u00e0 di un cottage inglese situato nella regione della Cornovaglia, nei pressi di un villaggio chiamato Tregenna. Non molto tempo dopo, Ben torna a trovare Cassandra nel negozio di antiquariato di Nell per mostrarle una foto del cottage e riferirle che una volta apparteneva al casato dei Mountrachet, la cui figlia Rose aveva sposato un noto pittore statunitense, Nathaniel Walker. Cassandra decide di partire per l'Inghilterra, dove Ben le assicura che verr\u00e0 ospitata dalla figlia Ruby, che abita a Londra, e dove lei potr\u00e0 seguire, come la nonna fece prima di lei, gli indizi che la porteranno a scoprire le sue radici e quindi se stessa.\nLa vicenda fa un ulteriore salto temporale, indietro di quarant'anni, al 1975, e vede Nell su un aereo diretta in Inghilterra, mentre riflette sul fatto che il punto di partenza dalla quale avrebbe riscoperto il suo passato e le sue origini, era il libro di fiabe regalatole dall'autrice trovato nella sua piccola valigia: poco dopo, le tornano in mente anche alcuni ricordi sul suo padre naturale e sui bambini con i quali aveva affrontato la lunga traversata verso l'Australia, Will e Sally. Quando Nell giunge a Londra, si reca al negozio di libri dell'anziano Signor Snelgrove, che la informa che del libro in suo possesso \u00e8 esistita solo una edizione e che le illustrazioni di Nathaniel Walker aumentano ancor di pi\u00f9 il suo gi\u00e0 alto valore. A questo punto, Nell riceve, e successivamente acquista da Snelgrove, un libro contenente una breve biografia di Eliza Makepeace, sfuggente e misteriosa autrice del libro di fiabe. La scena torna brevemente a concentrarsi su Cassandra che, leggendo un diario di Nell, scopre che la nonna non era tornata in Inghilterra dopo il suo primo viaggio durante il quale aveva acquistato Cliff Cottage, poich\u00e9 si era fatta carico di crescere la nipote che la figlia Lesley le aveva \u201caffidato\u201d, senza scomporsi minimamente o far intendere che i suoi piani per il futuro erano stati appena stravolti.\nLa narrazione, poi, va ancora pi\u00f9 indietro nel tempo, nella Londra del 1900, quando la piccola Eliza Makepeace e il fratello gemello Sammy hanno solo dodici anni. I due bambini vengono ospitati da una crudele e povera famiglia londinese, gli Swindell, ai quali la madre Georgiana ha affidato i suoi bambini dopo la sua morte. In questa famiglia, i bambini vengono sottoposti a ogni forma di sopruso. \nLa scena a questo punto si sposta in avanti nel tempo, esattamente nel 2005, quando Cassandra giunge a Londra e viene ospitata a casa della figlia dell'amico Ben. Il giorno seguente, la protagonista si reca a trovare un'amica nel museo dove lavora, la quale, entusiasta, le mostra alcuni bozzetti incompiuti di Nathaniel Walker avuti in prestito da Clara, una gentile signora che li ha ereditati dalla madre, Mary, che lavorava come domestica dai Mountrachet nella tenuta del castello di Blackhurst, ora diventato un hotel, la stessa alla quale apparteneva il cottage di Nell.\nLa narrazione nuovamente indietro al 1900, quando, in una tetra giornata di nebbia, Sammy ed Eliza decidono di giocare a Jack lo Squartatore mentre i signori Swindell sono assenti. I due si stanno divertendo, quando improvvisamente qualcosa va storto e un cavallo imbizzarrito colpisce con un possente colpo di zoccolo il petto di Sammy, uccidendolo. Eliza \u00e8 distrutta dal dolore, vorrebbe seppellire il fratello vicino alla madre, ma, per mancanza di soldi e anche per pura cattiveria, la perfida signora Swindell decide di fare al bambino il semplice e cosiddetto, \u201cfunerale dei poveri\u201d. Il giorno seguente, Eliza decide, in un certo senso, di far vivere il fratello dentro di s\u00e9, indossando i suoi abiti e tagliandosi i capelli come lui.\nLa scena ora si concentra sulla Nell del 1975: ha scoperto l'indirizzo della casa dove abitava Eliza nel corso della sua infanzia, trovandosi di fronte un'anziana signora: Harriet Swindell. Successivamente, Nell riscopre il nome della madre e del padre, Rose Mountrachet e Nathaniel Walker, venendo a sapere della loro tragica morte in un incidente ferroviario nel 1913, lo stesso anno in cui l'autrice Eliza la rap\u00ec e Hugh la trov\u00f2 sola al porto di Maryborough. Si rende presto conto che le informazioni che cerca non possono essere ricavate da un archivio, ma da qualcuno che le conosce in prima persona, e questo pu\u00f2 avvenire solo nel paese di Tregenna.\nLa narrazione ritorna al 1900 quando la Signora Swindell decise di \"cedere\" Eliza a due \u201cpie donne\u201d che la condurranno in una casa di correzione, quando all'improvviso si presenta un uomo in carrozza che reclama la bambina affermando di doverla riconsegnare alla famiglia materna su ordine di Lord Mountrachet nella tenuta di Blackhurst Manor in Cornovaglia. Eliza non perde tempo e sale sulla carrozza dimenticandosi un preziosissimo cimelio segreto della madre, una spilla, nascosta nella canna fumaria degli Swindell. Eliza si rende improvvisamente conto di non essere sola a bordo della carrozza: davanti a lei si trova un uomo con un completo scuro e degli occhiali pinzati sul naso che riconosce dalla descrizione della madre, la quale lo soprannominava l'Uomo Cattivo e dal quale metteva sempre in guardia i suoi due figli.\nParte Seconda.\nL'uomo si presenta ad Eliza dicendo di chiamarsi Mansell, scendendo dalla carrozza poco prima dell'arrivo a Blackhurst. Quando Eliza giunge a destinazione, \u00e8 ormai notte fonda, ma viene presentata immediatamente alla bellissima ma severa Lady Mountrachet, moglie di Linus, fratello di Georgiana. Il mattino dopo, al suo risveglio, Eliza incontra Mary, una domestica che diventer\u00e0 presto sua amica, che le serve una sontuosa colazione e rivelandogli la grande vicinanza della tenuta al mare: Eliza \u00e8 molto emozionata: il giorno stesso si reca alla spiaggia dove non resiste alla tentazione di farsi un bagno. Tornando a Blackhurst incontra Davies, il giardiniere della tenuta, che le rivela la presenza di un labirinto di siepi, oltre il quale si trovano un giardino e un cottage. Il giardiniere la informa anche dell'esistenza di una figlia dei nobili Mountrachet, Rose, una ragazzina che non esce mai di casa a causa di problemi di salute.\nLa narrazione torna nuovamente al 2005, quando Cassandra, giunta in Cornovaglia e presa una stanza al Blackhurst Hotel, riflette sul tragico evento che ottenebra il suo passato e le impedisce di vivere con serenit\u00e0 il presente: la morte drammatica del marito Nick e del loro bambino Leo in un spaventoso incidente d'auto. \u00c8 a questo punto che ricorda quanto Nell le sia stata accanto in quel periodo difficile ed anche che ci\u00f2 che sta facendo lei ora, scoprire le loro origini, lo deve a lei. Il giorno seguente Cassandra incontra, sulla ripida strada che costeggia la scogliera e conduce al cottage che giace in uno stato di completo abbandono, i coniugi Robyn, la moglie \u00e8 impiegata all'archivio storico locale, ed Henry, figlio del gestore della compravendita di Cliff Cottage. Poco dopo Robyn rivela di aver conosciuto Nell trent'anni prima, e questo permette al narratore di tornare indietro a quel momento.\nNel 1975 Nell decide, dopo essere arrivata a Tregenna, di visitare il museo locale dove conosce Robyn, la quale le propone di andare a trovare il suo anziano nonno William, detto \u201cGump\u201d. Nell resta a cena da loro, e viene a sapere del cottage e delle origini della famiglia Mountrachet, diventata nobile dopo aver saccheggiato una ricca nave sul punto di affondare lasciandovi l'intero equipaggio. A questo punto la storia riprende nel 1900 dal punto di vista della cugina di Eliza, Rose, affrontandone la storia e i problemi di salute che la affliggono. La bambina viene presto a sapere dalla madre della presenza di Eliza a Blackhurst: la ragazzina le viene poco dopo assegnata come pupilla. Il punto di vista passa ad Adeline, mentre rivive i ricordi delle sue umili origini nello Yorkshire, origini a lungo nascoste, comportandosi sempre in maniera irreprensibile, e da l\u00ec, ai suoi problemi matrimoniali con il marito Linus, interessato a nient'altro che alla fotografia. La vicenda riprende sette anni dopo quando le due coetanee sono ormai maggiorenni: Rose si fidanza e successivamente si sposa, con il povero ma talentuoso pittore americano Nathaniel Walker, mentre Eliza inizia una carriera come scrittrice di fiabe, alimentando la sua passione per i racconti che possiede fin da quando era bambina, trasferendosi nel cottage in fondo al labirinto.\nParte Terza.\nL'immensa felicit\u00e0 di Rose non \u00e8 per\u00f2 destinata a durare, poich\u00e9 non riesce a rimanere incinta solo per pochi giorni. Si angoscia e dispera all'idea di non poter dare un erede al marito, tanto da licenziare Mary, una domestica rimasta incinta per sbaglio. La scoperta di questa gravidanza conduce Cassandra a credere che la vera madre di Nell sia proprio Mary, ma ben presto viene a sapere da Clara, sua figlia, che quella gravidanza si interruppe per sbaglio dopo poche settimane. Nel 1909 la salute di Rose inizia a peggiorare drasticamente, e questo spinge Adeline a convincere la figlia a chiedere ad Eliza il tremendo favore di generare un erede a Nathaniel. Eliza accetta, e, quando la bambina viene alla luce, viene presto affidata alle cure di Rose e Nathaniel che la crescono come se fosse loro figlia. Dopo quattro anni, Eliza decide di lasciare alla piccola un dono, un libro di fiabe da lei scritto, che dar\u00e0 inizio, molti anni pi\u00f9 tardi, alla ricerca della verit\u00e0 di Nell e Cassandra, dando cos\u00ec il pretesto a Rose di voler trasferirsi in Australia. Mentre si trova su un treno insieme al marito, rimangono entrambi vittime di un terribile incidente. Eliza non pu\u00f2 lasciare la bambina, la piccola Ivory, alla zia Adeline, per questo decide di imbarcarla su una nave diretta in Australia. Subito dopo si reca a casa degli Swindell, dove riprende la spilla appartenuta alla madre con l'intenzione di tornare subito dopo alla nave, ma viene sedata da Henry Mansell, ingaggiato da Adeline per riportare a Blackhurst le nipoti. La nave parte, e quando Eliza tenta di fuggire dalla carrozza che la sta trasportando, Mansell tenta di fermarla, ma lei cade, morendo di li a poco. Il suo corpo viene portato a destinazione e seppellito nel labirinto insieme alla spilla. Nel presente, Cassandra supera finalmente la morte di Nick e Leo, e si prepara a iniziare una nuova vita in Inghilterra con Christian, nel cottage, che, insieme a lui ristrutturer\u00e0."}
{"id": "5255192", "revid": "110157", "url": "https://it.wikipedia.org/wiki?curid=5255192", "title": "World Basketball Association 2007", "text": "La stagione WBA 2007 fu la quarta della World Basketball Association. Parteciparono 8 squadre divise in due gironi. Rispetto alla stagione precedente si aggiunsero i Floyd County Rage, i Gwinnett Ravia-Rebels, i Mayas-USA, i Mississippi Miracles e i Texas Tycoons (entrambe provenienti dalla ABA 2000) e i Wilson HardHats. I \"Mississippi HardHats\" si spostarono ad Atlanta, dicentando gli Atlanta HardHats, mentre i \"Cartersville Warriors\" si spostarono a Marietta, diventando i Georgia Warriors, non prendendo parte al campionato all'ultimo momento. I Marietta Storm sospesero le operazioni. I Cleveland Majic sospesero le operazioni. Gli Anderson Heat, gli Arkansas ArchAngels, i Druid City Dragons, i Murfreesboro Musicians e i North Mississippi Tornadoes scomparvero.\nLa stagione in tutto dur\u00f2 poco pi\u00f9 di un mese e il titolo venne assegnato in una serie al meglio delle tre partite tre le vincitrici delle due \"division\"."}
{"id": "5255205", "revid": "486946", "url": "https://it.wikipedia.org/wiki?curid=5255205", "title": "Posto di movimento Santa Viola", "text": ""}
{"id": "5255213", "revid": "1494169", "url": "https://it.wikipedia.org/wiki?curid=5255213", "title": "Cervone (disambigua)", "text": ""}
{"id": "5255220", "revid": "74801", "url": "https://it.wikipedia.org/wiki?curid=5255220", "title": "Liesbeth Spies", "text": ""}
{"id": "5255223", "revid": "21880", "url": "https://it.wikipedia.org/wiki?curid=5255223", "title": "Gyps rueppellii", "text": ""}
{"id": "5255238", "revid": "277526", "url": "https://it.wikipedia.org/wiki?curid=5255238", "title": "Abbah Qu\u015f\u016br", "text": ""}
{"id": "5255239", "revid": "287204", "url": "https://it.wikipedia.org/wiki?curid=5255239", "title": "I dieci comandamenti (film)", "text": ""}
{"id": "5255240", "revid": "38120", "url": "https://it.wikipedia.org/wiki?curid=5255240", "title": "I Dieci Comandamenti", "text": ""}
{"id": "5255243", "revid": "62244", "url": "https://it.wikipedia.org/wiki?curid=5255243", "title": "Kubok SSSR 1990-1991", "text": "La Kubok SSSR 1990-1991 fu la 50\u00aa edizione del trofeo. Vide la vittoria finale della CSKA Mosca, che cos\u00ec conquist\u00f2 il suo quinto titolo.\nFormula.\nFu confermata la formula della precedente edizione i turni con gare di andata e ritorno furono utilizzati per i sedicesimi e gli ottavi di finale, mentre per i restanti turni (tutti ad eliminazione diretta) si giocava una gara unica; in caso di parit\u00e0 si ricorreva ai tempi supplementari; in caso di ulteriore parit\u00e0 venivano calciati i tiri di rigore; nel caso di gare di andata e ritorno valeva la regola dei gol fuori casa.\nLe squadre partecipanti furono 80 ed erano previsti in tutto sette turni: i primi due turni erano su gare di sola andata ed erano riservate a tutte le 22 squadre che nel 1990 militavano in Pervaja Liga e 42 della Vtoraja Liga. Dai sedicesimi entravano in gioco le 16 squadre che militavano in Vys\u0161aja Liga nel 1990, che disputavano l'andata in casa.\nRisultati.\nPrimo turno.\nGara unica: tutte le partite furono disputate il 14 aprile 1990.\nSecondo turno.\nGara unica: tutte le partite furono disputate tra 2 (giorno, tra l'altro, della finale della precedente edizione) e il 9 maggio 1990.\nTerzo turno.\nTurno disputato su gare di andata e ritorno: le partite di andata furono disputate tra il 29 giugno e il 14 luglio 1990, mentre quelle di ritorno tra il 17 e il 18 luglio 1990.\nOttavi di finale.\nTurno disputato su gare di andata e ritorno: le partite di andata furono disputate tra l'8 e il 12 settembre 1990, mentre quelle di ritorno tra il 30 settembre 1990 e il 7 marzo 1991.\nQuarti di finale.\nLe partite furono disputate in gare di sola andata il 19 e il 20 marzo 1991.\nSemifinali.\nLe partite furono disputate in gare di sola andata il 17 aprile 1991."}
{"id": "5255244", "revid": "287204", "url": "https://it.wikipedia.org/wiki?curid=5255244", "title": "Weighted fair queueing", "text": "Il weighted fair queueing (WFQ, \"accodamento equo pesato\") \u00e8 un algoritmo di scheduling.\nFunzionamento.\nWFQ \u00e8 una generalizzazione del fair queuing (FQ, \"accodamento equo\"). Sia nel WFQ che nel FQ, ogni classe ha un rispettivo flusso di dati FIFO. Nel fair queuing, con una velocit\u00e0 di trasmissione formula_1 e con formula_2 flussi di dati serviti simultaneamente, ogni flusso avr\u00e0 un rate di formula_3.\nNel WFQ, invece, i pacchetti in arrivo vengono smistati e accodati in classi di peso differente formula_4. Pertanto, ogni flusso in un determinato intervallo di tempo avr\u00e0 una frazione di servizio di\nData una banda formula_1, ogni coda formula_7 avr\u00e0 sempre un \"throughput\" di\nL'algoritmo \u00e8 stato proposto per la prima volta nel 1989."}
{"id": "5255245", "revid": "438678", "url": "https://it.wikipedia.org/wiki?curid=5255245", "title": "WFQ", "text": ""}
{"id": "5255247", "revid": "438678", "url": "https://it.wikipedia.org/wiki?curid=5255247", "title": "Stochastic Fairness Queueing", "text": ""}
{"id": "5255248", "revid": "767487", "url": "https://it.wikipedia.org/wiki?curid=5255248", "title": "Satya (film)", "text": "Satya \u00e8 un film del 1998 diretto da Ram Gopal Varma."}
{"id": "5255257", "revid": "767487", "url": "https://it.wikipedia.org/wiki?curid=5255257", "title": "Sarkar Raj", "text": "Sarkar Raj \u00e8 un film del 2008 diretto da Ram Gopal Varma."}
{"id": "5255266", "revid": "767487", "url": "https://it.wikipedia.org/wiki?curid=5255266", "title": "Nishabd", "text": "Nishabd \u00e8 un film del 2007 diretto da Ram Gopal Varma."}
{"id": "5255268", "revid": "474610", "url": "https://it.wikipedia.org/wiki?curid=5255268", "title": "Emad Motaeb", "text": ""}
{"id": "5255271", "revid": "1566286", "url": "https://it.wikipedia.org/wiki?curid=5255271", "title": "Satya 2", "text": "Satya 2 \u00e8 un film del 2013 diretto da Ram Gopal Varma.\nTrama.\nSatya il malavitoso non ha pi\u00f9 potere a Mumbai. Lavora per il magnate Lahoti che \u00e8 contro uno speculatore edile colluso con la mafia. Satya difende a ogni costo il suo protettore contro attacchi, e riesce a farsi una ragazza, una vita dignitosa, e a diventare un noto personaggio televisivo. Tuttavia il magnate \u00e8 ucciso in un agguato assieme alla sua ragazza, e a Satya non resta che scalare il successo vedendosi al nemico."}
{"id": "5255274", "revid": "124115396", "url": "https://it.wikipedia.org/wiki?curid=5255274", "title": "Filippo Pennino", "text": "Biografia.\nHa vissuto e svolto la sua attivit\u00e0 a Palermo. Fratello di Giacomo Pennino e allievo di Ignazio Marabitti. La maggior parte delle informazioni su tale artista sono ricavate dalle sue opere.\nA lui si deve la realizzazione della \"Fontana con Tritone e Puttini\" di Villa Trabia a Bagheria e l'\"Angelo\" all'entrata dell'Oratorio di San Filippo Neri.\nScolp\u00ec inoltre diversi monumenti funerari, tra cui uno dedicato a \"Mallia\" nel duomo di Santa Maria Assunta di Gela.\nNel 1801, poco prima di morire, realizz\u00f2 un fonte battesimale ottagonale per la basilica cattedrale metropolitana primaziale della Santa Vergine Maria Assunta assieme a suo figlio Gaetano Pennino, che egli inizi\u00f2 alla scultura."}
{"id": "5255286", "revid": "1310927", "url": "https://it.wikipedia.org/wiki?curid=5255286", "title": "Gyula T\u00f3th (1902)", "text": "Carriera.\nBasso e piuttosto lento, aveva per\u00f2 uno stile di gioco elegante ed una tecnica brillante.\nGioc\u00f2 5 partite per la Nazionale ungherese, con la quale prese anche parte alle Olimpiadi del 1924."}
{"id": "5255287", "revid": "1442080", "url": "https://it.wikipedia.org/wiki?curid=5255287", "title": "Dieci punti di Seelisberg", "text": "I Dieci punti di Seelisberg sono un documento redatto nell'agosto del 1947 da un centinaio di delegati cristiani (di diverse confessioni) ed ebrei, provenienti da una ventina di paesi, che, coordinati ed ispirati dallo storico francese Jules Isaac e dal gran rabbino Kaplan, si erano riuniti in una \"Conferenza internazionale contro l'antisemitismo\" nella cittadina svizzera di Seelisberg.\nIl documento \u00e8 considerato la magna-charta del dialogo ebraico-cristiano e sintetizza in dieci punti una proposta di riforma dell'insegnamento cristiano su Israele.\nIn quell'occasione venne anche fondato l'ICCJ (International Council of Christians and Jews). "}
{"id": "5255288", "revid": "57872", "url": "https://it.wikipedia.org/wiki?curid=5255288", "title": "Unione dei comuni Cinque Terre-Riviera", "text": "L'Unione dei comuni Cinque Terre-Riviera \u00e8 un'unione di comuni della Liguria, in provincia della Spezia, formata dai comuni di Bonassola, Deiva Marina, Framura e Vernazza.\nStoria.\nL'unione \u00e8 nata con atto costitutivo del 5 dicembre 2014 firmato nel municipio di Bonassola dai rappresentanti locali del territorio.\nL'ente locale ha sede a Bonassola. Il primo presidente dell'Unione, eletto il 25 febbraio 2015, \u00e8 Vincesco Resasco.\nNell'aprile del 2016 il comune di Levanto aveva mostrato interesse nell'entrare a far parte dell'Unione.\nDescrizione.\nL'unione dei comuni comprende una parte del territorio della Riviera spezzina (Deiva Marina, Framura e Bonassola) e un solo comune delle Cinque Terre: Vernazza. Gli enti comunali di Monterosso al Mare e Riomaggiore, invece, hanno in un primo tempo aderito all'Unione dei comuni delle Terre Verticali (sciolta nel corso del 2017 con l'avvio di un processo di unione/fusione di tutti e tre i comuni delle Cinque Terre). Le rimanenti due cinque terre, Corniglia e Manarola, non sono comuni, ma frazioni rispettivamente di Vernazza e di Riomaggiore.\nPer statuto l'Unione si occupa di questi servizi:"}
{"id": "5255289", "revid": "767487", "url": "https://it.wikipedia.org/wiki?curid=5255289", "title": "Action Bronson", "text": "Nel mese di agosto 2012, Bronson ha firmato per Warner Bros. Records e Atlantic Records. Ha pubblicato diversi mixtape, come Rare Chandeliers con il produttore statunitense hip hop The Alchemist, prima di rilasciare il suo debutto in major, un EP intitolato Saaab Stories insieme al collaboratore Harry Fraud nel 2013.\nBiografia.\n1983-2010: Primi anni di vita e inizio carriera.\nIl padre di Bronson \u00e8 albanese e in giovane et\u00e0 \u00e8 immigrato negli Stati Uniti dove ha conosciuto la sua futura moglie, la madre di Action, la quale \u00e8 newyorkese con origini ebraiche.\nPrima di entrare a far parte della scena rap, Bronson era un rispettato chef gourmet, infatti rappa spesso di cibo nelle sue canzoni e ha presentato il suo show di cucina online dal titolo \"Action in the Kitchen\". Ha guadagnato fama per essere liricamente e stilisticamente simile al rapper Ghostface Killah (con cui ha collaborato insieme al rapper e amico Termanology su una traccia chiamata \"Meteor Hammer\" nella compilation \u2018\u2018Legendary Weapons\u2019\u2019 del 2011). In un'intervista su HipHopDX gli \u00e8 stato chiesto cosa pensasse del fatto che avesse un suono simile a lui, e Bronson ha risposto cos\u00ec:\nAltre sue influenze sono Cam'ron, Mobb Deep, Underground Kingz e Wu-Tang Clan.\n2011: \"Dr. Lecter\" e \"Well Done\".\nNel 2011 ha pubblicato il suo primo album in studio, \"Dr. Lecter\", disponibile in download digitale e in CD-R sul suo sito ufficiale. Nello stesso anno \u00e8 seguito il suo secondo sforzo, \"Well Done\", in collaborazione con Statik Selektah.\n2012-2014: Il contratto con la Warner Bros. e \"Saaab Stories\".\nNel 2012 Paul Rosenberg diventa manager di Bronson e lo mette sotto contratto con la sua societ\u00e0 di gestione Goliath Artists. Nello stesso anno Action Bronson entra anche in Warner Bros. Records tramite la societ\u00e0 di media VICE e l'agenzia di vendita di biglietti per concerti NUE. Il 12 marzo 2012 pubblica il mixtape \"Blue Chips\", in collaborazione con i Party Supplies. Vengono prodotti due featuring nel primo album di collaborazione tra Domo Genesis e The Alchemist \"No Idols\" sulle tracce \"Elimination Chamber\" (insieme a Earl Sweatshirt e Vince Staples) e \"Daily News\" (insieme a SpaceGhostPurrp ed Earl). Nel corso dell'anno registra e pubblica \"Rare Chandeliers\", un mixtape in collaborazione con The Alchemist.\nNel marzo 2013 Bronson suona al Coachella Valley Music e all'Arts Festival e nello stesso mese viene inserito nella XXL Magazine's 2013 Freshman Class, una lista di rapper emergenti americani. Nel maggio 2013 viene trasferito all'Atlantic Records, per la quale ha rilasciato l'EP \"Saaab Stories\" l'11 giugno 2013. L'EP \u00e8 stato prodotto interamente da Harry Fraud, e appaiono featuring con rapper quali Raekwon, Wiz Khalifa e Prodigy. Rilasciato per il solo download digitale, l'album \u00e8 stato preceduto dal singolo \"Strictly 4 My Jeep\". Nel luglio 2013 ha dichiarato che vorrebbe ottenere un featuring con Nas e Kool G Rap sul suo album di debutto in major. Questo verr\u00e0 rilasciato nei primi mesi del 2014. Il 3 agosto 2013 Riff Raff ha annunciato che pubblicher\u00e0 un album in collaborazione con Action Bronson dal titolo \"Galaxy Gladiators\" nel 2014. Il 1\u00ba novembre 2013 ha pubblicato \"Blue Chips 2\" come promozione dell'album, il secondo capitolo della collaborazione tra lui e i Party Supplies. Il 28 ottobre 2013 Funkmaster Flex ha annunciato che avrebbe ospitato Action Bronson in un prossimo mixtape. Le produzioni del suo album saranno di Erick Sermon, Mike Will Made It, Mustard e Jahlil Beats. Nel novembre 2013, in un'intervista a Rolling Stone, Bronson ha dichiarato che Kool G Rap e Mobb Deep sarebbero stati disponibili a collaborare nel suo prossimo album. Nel febbraio 2014, Bronson, J. Cole, Kendrick Lamar e 360 hanno accompagnato Eminem nel suo breve tour in Australia e Nuova Zelanda.\n2015-presente: \"Mr. Wonderful\".\nL'album di Action Bronson, Mr. Wonderful, \u00e8 uscito il 24 marzo 2015 ed \u00e8 supportato da 4 singoli \"Baby Blue\" (feturing Chance The Rapper), \"Easy Rider\", \"Actin Crazy\" e \"Terry\"."}
{"id": "5255290", "revid": "481666", "url": "https://it.wikipedia.org/wiki?curid=5255290", "title": "Stuart Payton", "text": ""}
{"id": "5255292", "revid": "69793972", "url": "https://it.wikipedia.org/wiki?curid=5255292", "title": "E.B. Chain", "text": ""}
{"id": "5255293", "revid": "194011", "url": "https://it.wikipedia.org/wiki?curid=5255293", "title": "Jules Isaac", "text": "Biografia.\nLa giovinezza.\n\u00c8 il terzogenito di una famiglia ebraica laica e di tradizione militare, alsaziana e fedele alla repubblica francese. A tredici anni perde entrambi i genitori a qualche mese di distanza l'uno dall'altro e, posto sotto la tutela del cognato, frequenta come interno due dei migliori licei di Parigi.\nQui ha come professore di filosofia Henri Bergson e incontra come compagno Charles P\u00e9guy col quale instaurer\u00e0 una lunga amicizia, segnata in particolare dalla creazione della rivista \"Cahiers de la Quinzaine\" e dal comune impegno nell'Affare Dreyfus a favore dello stesso Dreyfus.\nLo storico.\nDiventa insegnante di ruolo di storia nel 1902, si sposa e dal matrimonio avr\u00e0 tre figli. Partecipa alla prima guerra mondiale, trascorrendo 30 mesi in trincea, e restando ferito. Al ritorno inizia a lavorare a un manuale, il Malet-Isaac, sul quale hanno studiato quattro generazioni di francesi. Membro della Lega francese per la difesa dei diritti dell'uomo e del cittadino, poi del Comitato di vigilanza degli intellettuali antifascisti, s'impegna a favore di una migliore comprensione tra francesi e tedeschi, e lotta in particolare per una revisione dei manuali scolastici a questo scopo. Nel 1936 viene nominato ispettore generale della Pubblica Istruzione.\nLa guerra.\nNel 1940, a causa delle leggi razziali antiebraiche promulgate dal Governo di Vichy, all'et\u00e0 di 63 anni, \u00e8 rimosso dall'ufficio ed espulso dal mondo della scuola. Impossibilitato a fare ricerca e ridotto in miseria, radiato persino dall'albo della Legion d'onore, la biblioteca distrutta, i suoi libri ritirati dalle librerie e inviati al macero, Isaac \u00e8 costretto a riparare, quasi a nascondersi, in varie regioni della Francia, principalmente ospite dei figli.\nQuesti eventi tragici gli gettano addosso una nuova missione: scavare nelle radici religiose dell'antisemitismo europeo. Nel 1942 inizia a leggere il Nuovo Testamento in greco: scopre che su Israele e sulla posizione di Ges\u00f9 in rapporto a Israele, l'insegnamento tradizionale della Chiesa ha tradito i Vangeli.\nIl 7 ottobre 1943, in un momento di sua casuale assenza, la Gestapo irrompe nella sua stanza d'albergo e arresta la moglie, mentre la figlia, il cognato e uno dei figli, implicati in una rete della Resistenza, sono appena stati arrestati. Tutti saranno deportati ad Auschwitz e l\u00ec assassinati, tranne il figlio che riuscir\u00e0 a fuggire.\nIn questa condizione drammatica Jules Isaac inizia uno studio alla ricerca delle cause dell'antisemitismo. Aiutato da un'amica insegnante, partigiana cattolica, che lo nasconde e gli procura i libri, si fa \u00abesegeta, teologo, studioso appassionato della Bibbia, degli apocrifi e dell'apocalittica\u00bb e getta le basi del volume \"J\u00e9sus et Isra\u00ebl\", che pubblicher\u00e0 dopo la guerra, con cui intende smascherare la falsit\u00e0 storica dei pregiudizi, in particolare quello del popolo deicida, alla base dell'antigiudaismo cristiano, e \"dimostrare che l'insegnamento del disprezzo degli ebrei nelle chiese \u00e8 un tradimento della lettera e dello spirito dei vangeli\". E lo far\u00e0 con le armi proprie dello studioso: il vaglio attento dei testi, la contestualizzazione, la comparazione con le fonti coeve, la ricostruzione storica e filologica.\nPioniere del dialogo cristiano ebraico.\nNel 1945, a 68 anni, Jules Isaac viene riabilitato riacquistando i diritti come ispettore generale onorario e da quel momento lo scopo della sua vita diventa questo: far conoscere Ges\u00f9 agli ebrei e Israele ai cristiani nella consapevolezza della necessit\u00e0 di una profonda riforma (\"redressement\") dell\u2019insegnamento cristiano.\nIl messaggio del libro viene accolto nel 1947 da un gruppo di teologi di varie confessioni cristiane e di ebrei impegnati in un incontro nella cittadina svizzera di Seelisberg (\"Conferenza di cristiani ed ebrei di Seelisberg\") che, sotto la regia di Isaac, ne fanno la base dei Dieci punti di Seelisberg, ancora oggi carta fondante del dialogo ebraico-cristiano.\nCon questo inizio di dialogo tra cristiani ed ebrei inizia un\u2019altra fase della vita di Isaac: \u00e8 tra i promotori dell\u2019Amiti\u00e9 Jud\u00e9o-Chr\u00e9tienne de France (fondata nel 1948 e di cui diventer\u00e0 in seguito presidente onorario) e si adopera per la costituzione della prima Amicizia ebraico-cristiana italiana (fondata a Firenze nel 1950 e sostenuta anche da Giorgio La Pira). \nPubblica \"Gen\u00e8se de l\u2019antis\u00e9mitisme\" (1956) in cui tra l'altro confuta l'apparato teologico alla base della \"teologia della sostituzione\". \nIl suo impegno perch\u00e9 il documento di Seelisberg diventi un programma comune di ebrei e cristiani lo porta ad un brevissimo incontro - senza seguito - con Papa Pio XII durante un'udienza pubblica a Castel Gandolfo il 16 ottobre 1949.\nIl 13 giugno del 1960, grazie all'amicizia comune con Maria Vingiani - fondatrice del Segretariato attivit\u00e0 ecumeniche - ottiene una storica udienza privata da Papa Giovanni XXIII. \u00c8 l'inizio di un'amicizia con il pontefice, che avr\u00e0 profonda influenza nella redazione della \"Nostra aetate\" approvata nel 1965 dal Concilio Vaticano II.\nNel 1962, all'et\u00e0 di 85 anni pubblica \"L'enseignement du m\u00e9pris (L'insegnamento de disprezzo)\" un'opera divulgativa in cui vengono riprese alcune tesi di Jesus et Isra\u00ebl.\nIl pensiero.\nSostenne, negli anni quaranta, tesi che oggi - soprattutto grazie alla sua azione - godono di ampio consenso nelle sedi ufficiali tra i cristiani, ma che allora per certi aspetti erano rivoluzionarie e quasi eretiche. In particolare:\n\u00abNel panorama degli studiosi che nel Novecento hanno contribuito al recupero dell'ebraicit\u00e0 di Ges\u00f9 e al superamento dell'ostilit\u00e0 teologica cristiana verso Israele, Jules Isaac \u00e8 in buona compagnia, (. . .) Tuttavia, (. . .) Isaac emerge, non solo come studioso, ma soprattutto come un pioniere del dialogo e come un profeta della riconciliazione\u00bb."}
{"id": "5255294", "revid": "76963", "url": "https://it.wikipedia.org/wiki?curid=5255294", "title": "Edwin Leather", "text": "Biografia.\nEra il figlio di Harold e Grace Leather.\nFrequent\u00f2 il Trinity College School e il Royal Military College of Canada. Ha ricevuto la Laurea Honoris Causa (dottore in giurisprudenza) dall'Universit\u00e0 di Bath nel 1976. Massone, fu membro della Gran Loggia unita d'Inghilterra.\nNel 1940 spos\u00f2 Sheila Greenlees ed ebbero due figlie.\nCarriera.\nDurante la prima guerra mondiale serv\u00ec in Africa orientale nell'Army Service Corps, finendo la guerra con il grado di tenente.\nDurante la seconda guerra mondiale, serv\u00ec con il 1\u00ba Battaglione paracadutisti canadese, in Inghilterra e in Europa. Raggiunse il suo Battaglione per la D-day. Serv\u00ec nella Toronto Scottish and Royal Canadian Artillery. Ha lavorato come broker assicurativo in Inghilterra ed \u00e8 stato segretario della filiale di Londra.\nAlle elezioni generali del 1945 si candid\u00f2 per Bristol South, senza successo. Nel 1950 \u00e8 stato eletto deputato per North Somerset. Era un sostenitore dei sindacati e dei minatori. Si oppose fortemente al razzismo ed era un sostenitore dell'Unione europea.\nNel 1973, in seguito all'assassinio di Sir Richard Sharples, Leather \u00e8 stato nominato Governatore di Bermuda. Nonostante l'assassinio del suo predecessore e di un aiutante, ha vissuto in modo informale, mescolandosi con la gente del posto; ha continuato a vivere nelle Bermuda dopo il suo ritiro nel 1977. Era stato il rappresentante locale di NM Rothschild &amp; Sons e scrisse diversi thriller."}
{"id": "5255295", "revid": "287204", "url": "https://it.wikipedia.org/wiki?curid=5255295", "title": "Tainted Money (film)", "text": ""}
{"id": "5255297", "revid": "819238", "url": "https://it.wikipedia.org/wiki?curid=5255297", "title": "Apparato centrale elettrico a leve di itinerario", "text": "L'apparato centrale elettrico a leve di itinerario, indicato con la sigla ACELI, \u00e8 un tipo di apparato centrale che utilizza la corrente elettrica per la manovra di scambi e segnali&lt;ref name=\"MovIS/15\"&gt;&lt;/ref&gt;. Si differenzia dall'apparato centrale elettrico a leve individuali perch\u00e9 la funzione di manovra e controllo degli enti del piazzale (segnali, deviatoi, circuiti di binario, passaggi a livello) \u00e8 accorpata in un'unica leva: con l'azionamento di una sola leva si ottiene la costruzione dell'itinerario che un treno dovr\u00e0 percorrere.\nCaratteristiche.\nUn apparato centrale elettrico a leve di itinerario pu\u00f2 considerarsi come uno impianto intermedio tra un ACE e un ACEI, di cui di fatto costituisce l'antenato. Si introduce con l'ACELI il concetto di itinerario, ossia l'insieme degli enti di un piazzale che compongono il percorso di un treno all'interno di una stazione, caratteristica peculiare degli impianti ACEI&lt;ref name=\"MovIS/183\"&gt;&lt;/ref&gt;. Il vincolo che assicura il bloccaggio dell'itinerario rimane per\u00f2 di tipo elettro-meccanico, come nel caso degli impianti ACE."}
{"id": "5255309", "revid": "599013", "url": "https://it.wikipedia.org/wiki?curid=5255309", "title": "Southern Justice", "text": ""}
{"id": "5255310", "revid": "767487", "url": "https://it.wikipedia.org/wiki?curid=5255310", "title": "Entourage (film)", "text": "Entourage \u00e8 un film del 2015 diretto da Doug Ellin, adattamento cinematografico dell'omonima serie televisiva della HBO, di cui \u00e8 la continuazione.\nTra gli interpreti principali figurano Adrian Grenier, Jeremy Piven, Kevin Connolly, Kevin Dillon e Jerry Ferrara.\nTrama.\nIl film narra le vicende di Vincent Chase e del suo Entourage alle prese con un nuovo film in cui Vinny sar\u00e0, oltre che protagonista, anche regista.\nCameo.\nOltre al ricco cast nel film appaiono numerosi personaggi dello spettacolo e dello sport, che interpretano versioni fittizie di se stessi, doppiati in italiano dai rispettivi doppiatori; Nina Agdal, Jessica Alba, Tom Brady, Warren Buffett, Gary Busey, Andrew Dice Clay, Mark Cuban, Baron Davis, Kevin Durant, Julian Edelman, Jon Favreau, Kelsey Grammer, Rob Gronkowski, Armie Hammer, Calvin Harris, Thierry Henry, Cynthia Kirchner, Piers Morgan, Liam Neeson, Ed O'Neill, Emily Ratajkowski, Mike Richards, Stevan Ridley, Mariano Rivera, Bob Saget, David Spade, Amar'e Stoudemire, Michael Strahan, George Takei, T.I., Mark Wahlberg, Pharrell Williams e Russell Wilson.\nDistribuzione.\nIl film \u00e8 stato distribuito nelle sale cinematografiche statunitensi il 3 giugno 2015. In Italia \u00e8 uscito il 15 luglio 2015."}
{"id": "5255313", "revid": "57872", "url": "https://it.wikipedia.org/wiki?curid=5255313", "title": "Unione dei comuni della Val Merula e di Montarosio", "text": "L'Unione dei comuni della Val Merula e di Montarosio \u00e8 stata un'unione di comuni della Liguria, nelle province di Savona e di Imperia, formata dai comuni di Andora, Chiusanico, Cesio, Stellanello e Testico.\nStoria.\nL'unione \u00e8 nata con atto costitutivo del 20 dicembre 2014 firmato nel municipio di Andora dai rappresentanti locali dei territori comunali interessati.\nL'ente locale aveva sede ad Andora, presso il palazzo Tagliaferro. Il primo presidente del Consiglio dell'Unione, designato il giorno della firma dell'atto costitutivo, \u00e8 stato Mauro Demichelis (sindaco di Andora).\nNel marzo del 2019 il comune di Cervo, facente parte dell'Unione dei comuni del Golfodianese e i suoi Borghi, aveva mostrato l'interesse di entrare a far parte di questa Unione. Nel giugno dello stesso anno il comune di Chiusanico annunci\u00f2 l'uscita ufficiale dall'unione, ente che nell'agosto 2019 avvier\u00e0 le pratiche burocratiche per il dissolvimento definitivo dello stesso con la nomina del liquidatore (carica ricoperta dall'ex presidente dell'Unione, il sindaco di Andora Mauro Demichelis).\nDescrizione.\nL'unione dei comuni comprendeva, unico caso in Liguria, quella parte del territorio andorese attraversato dal torrente Merula (Andora, Stellanello e Testico) e, gi\u00e0 in territorio provinciale imperiese, quello dominato dalla vetta del monte Montarosio (Cesio e Chiusanico) e la costa di Cervo.\nPer statuto l'Unione si occupa di questi servizi:"}
{"id": "5255320", "revid": "599013", "url": "https://it.wikipedia.org/wiki?curid=5255320", "title": "God's Crucible", "text": ""}
{"id": "5255321", "revid": "767487", "url": "https://it.wikipedia.org/wiki?curid=5255321", "title": "McFarland, USA", "text": "McFarland, USA \u00e8 un film del 2015 diretto da Niki Caro, basato su una storia vera.\nTrama.\n1987. Jim White \u00e8 un allenatore di football che viene licenziato e si trasferisce a McFarland con la moglie e le due figlie per insegnare in un liceo composto da studenti prevalentemente latinoamericani, molti dei quali lavorano nei campi. Dopo iniziali e reciproche diffidenze, e dopo avere scoperto che alcuni degli studenti sono corridori dotati, White organizza una squadra di corsa campestre formata da sette ragazzi con scarse prospettive di vita: intende farli partecipare al primo campionato di corsa campestre in California. Oltre che dalle loro doti fisiche, White rimane impressionato anche dal potere delle relazioni famigliari, dall'incrollabile sostegno reciproco e dalla loro incredibile etica del lavoro.\nInizialmente la squadra dovr\u00e0 affrontare molte difficolt\u00e0, ma con grinta e determinazione White riuscir\u00e0 a mettere in piedi una grande squadra di corridori, oltre a creare un intenso legame. Nel tempo Jim e la sua famiglia si rendono conto di aver finalmente trovato un posto da chiamare casa, e sia lui che la sua squadra riescono a raggiungere il proprio sogno americano. La squadra riuscir\u00e0 a ottenere uno straordinario successo, vincendo 9 titoli nazionali in 14 anni. I membri della squadra riescono a sfuggire alla povert\u00e0 e a essere i primi nelle loro famiglie ad andare all'universit\u00e0 o a intraprendere carriere militari, continuando a praticare lo sport anche da adulti.\nDistribuzione.\nIl film \u00e8 stato distribuito nelle sale cinematografiche statunitensi il 20 febbraio 2015. In Italia \u00e8 stato trasmesso per la prima volta il 21 agosto 2015 su Sky Cinema Uno HD."}
{"id": "5255333", "revid": "1005847", "url": "https://it.wikipedia.org/wiki?curid=5255333", "title": "Elezioni generali in Nigeria del 2007", "text": "Le elezioni generali in Nigeria del 2007 si tennero il 1\u00ba aprile per l'elezione del Presidente e dei membri del Parlamento."}
{"id": "5255336", "revid": "767487", "url": "https://it.wikipedia.org/wiki?curid=5255336", "title": "Missione suicida", "text": "Missione suicida (\"Operation Rogue\") \u00e8 un film del 2014 diretto da Brian Clyde.\nTrama.\nNella giungla sud-asiatica, un gruppo terroristico ha rubato una bomba chimica. Negli USA esiste invece una soluzione a tutto ci\u00f2: un dispositivo che disturba le onde radio per far s\u00ec che questa non possa essere attivata dalla distanza. Nel corso della storia, dato che i militari hanno ucciso la figlia del leader nemico, loro reagiscono rapendo la figlia del gen. Wallace. Il solo che pu\u00f2 riuscire \u00e8 il capitano Max Randall e la sua squadra di marines.\nDistribuzione.\nIn Italia, dal settembre 2014, il film \u00e8 stato distribuito direttamente in DVD."}
{"id": "5255338", "revid": "1896180", "url": "https://it.wikipedia.org/wiki?curid=5255338", "title": "Persona 4 Arena Ultimax", "text": "Persona 4 Arena Ultimax, conosciuto in Giappone col titolo \u00e8 il sequel di \"Persona 4 Arena\" sviluppato dall'Arc System Works con la collaborazione e la supervisione di Atlus. Come il titolo precedente \u00e8 stato rilasciato in Giappone dapprima come videogioco arcade per la prima volta il 28 novembre 2013, e poi in seguito, come annunciato da \"Famits\u016b\", vi \u00e8 stata la trasposizione per console Xbox 360 e Playstation 3 uscita il 28 agosto 2014; il gioco \u00e8 poi arrivato in America il 30 settembre, e successivamente anche in Europa, grazie anche al contributo di SEGA, il 21 novembre e per coloro che hanno prenotato il gioco online, sono stati dati assieme alla copia del gioco anche dei contenuti bonus come ad esempio un mazzo dei tarocchi della serie \"\". Il 10 dicembre 2021 sono state annunciate le versioni del gioco per PlayStation 4, Nintendo Switch e Microsoft Windows, con uscita prevista per il 17 marzo 2022.\nTrama.\nLa storia riprende il giorno dopo gli eventi di \"Persona 4 Arena\", il 5 maggio. Essa si suddivide in due parti: l'episodio di \"Persona 4\", dove appunto sar\u00e0 possibile avanzare con la trama attraverso il punto di vista e guidando i membri del Team di Investigazione, e l'episodio di \"Persona 3\", in cui la trama si sviluppa seguendo le vicende degli Shadow Operatives. Come, appunto, viene mostrata in quest'ultima, Mitsuru e gli altri membri principali si dirigono ad Inaba, dove ricevono segnalazioni di sospette azioni da parte degli Shadow; durante il viaggio, mentre discutono del fatto che le azioni che avevano portato al sequestro dell'androide Labrys erano collegate alle azioni di Shuji Ikutsuki e dei loschi esperimenti condotti dal gruppo Kirijo anni prima, la limousine su cui questi si trovano viene improvvisamente dirottata e cade da un precipizio.\nIn seguito alla loro scomparsa Labrys e i membri secondari degli Shadow Operatives accorrono nella citt\u00e0 rurale per cercare e portare in salvo i compagni, e, in coincidenza con i membri del Team d'Investigazione, giunta la notte piovosa, guardano il Midnight Channel dove il Generale Teddie annuncia un nuovo torneo di combattimenti chiamato \"P-1 Climax\" e successivamente mostra loro un'immagine di Mitsuru, Akihiko, Aigis e Fuuka privi di sensi legati a delle croci. Poco dopo, tuttavia, Inaba viene ricoperta da una fitta nebbia rossa che trasforma la citt\u00e0 in un gigantesco e lugubre labirinto nella quale tutte le persone, eccetto coloro dotati di un Persona, sembrano scomparsi nel nulla; in seguito vengono contattati direttamente dal Generale Teddie che li avvisa che stavolta il torneo non si sarebbe tenuto nel mondo della Tv, ma in quello della realt\u00e0, che se non fossero riusciti a portare a termine il \"P-1 Climax\" entro 1 ora, sarebbe giunto alla fine, condannato ad essere inghiottito dalla misteriosa nebbia.\nIl Team d'Investigazione e gli Shadow Operatives saranno quindi costretti ad avanzare tra le strade desolate e buie di Inaba, e durante il cammino dovranno combattere contro copie dei loro Shadow, create dal Generale Teddie, che spiega come nel \"P-1 Grand Prix\" entro il ring di combattimento, delimitato da 4 colonne che vengono fatte apparire dal nulla dagli Shadow, i \"concorrenti\" dovranno confrontarsi senza la possibilit\u00e0 di potersi ritirare dal combattimento a causa di muri invisibili che scompariranno solo una volta che esso termina. Combattendo e sconfiggendo queste copie, che in seguito si sciolgono e rilasciano piccoli vortici di luce alla fine di ogni sfida, i due gruppi si ritrovano quindi a procedere verso la Yasogami High, indirizzati anche dal Generale Teddie che dice loro che Mitsuru e gli altri sono tenuti in ostaggio l\u00ec; la scuola, tuttavia, \u00e8 stata trasformata in una gigantesca e tetra torre, simile al \"Tartaro\", al cui interno appunto quelli si ritrovano anche in esso e in altri luoghi di Port Island, come il \"Moonlight Bridge\", e mentre avanzano per portare in salvo le persone rapite e sconfiggere definitivamente colui dietro tutta quella serie di eventi, si ritrovano a combattere anche contro un misterioso ragazzo chiamato Sho Minazuki che si dichiarer\u00e0 il colpevole di tutto.\nModalit\u00e0 di gioco.\nOltre che per la trama, il gioco \u00e8 collegato al suo predecessore \"Persona 4 Arena\" anche per il gameplay e le meccaniche di gioco, principalmente nei combattimenti, che conserveranno elementi come ad esempio la struttura dei tasti A e B (attacchi diretti col personaggio), e C e D (attacchi con il Persona) o l' \"Instant Kill\" con cui poter sconfiggere il nemico in un solo colpo. Saranno molte, tuttavia, anche le novit\u00e0 e i miglioramenti introdotti. Un esempio \u00e8 la barra del Persona, resa molto pi\u00f9 equa nei confronti delle necessit\u00e0 dello specifico personaggio del proprio Persona, e quindi oltre a coloro che saranno dotati delle 4 carte standard, vi saranno personaggi come Yukiko e Teddie, che nel combattimento si affidano molto alle mosse del proprio Persona, e saranno quindi dotati di 5 carte, o viceversa Akihiko che, votato pi\u00f9 agli attacchi diretti che con \"Cesare\", avr\u00e0 solo 2 carte; singolare \u00e8 poi il caso di Margaret che, assieme alla possibilit\u00e0 di adoperare ben 4 Persona, conter\u00e0 nella propria barra ben 8 carte.\nAltre modifiche sono state apportate alla serie di mosse evasive di \"Persona 4 Arena\", che possono essere annullate con un \"Guard Cancel\" che costa al giocatore 50 punti SP. Oltre alle normali mosse che permettono di respingere uno o una serie di colpi o, viceversa, si subir\u00e0 una respinta, vi saranno particolari mosse che causeranno un \"Fatal Counter\" e, quindi, molto pi\u00f9 efficaci e potenti.\nPer quanto riguarda invece gli attacchi, vi sono tipi di mosse speciali potenziati chiamati \"Skill Boost Skill Attack\" che \u00e8 possibile usare premendo due bottoni insieme, al posto di uno, e che consumeranno 75 punti SP, invece dei normali 50. Sempre a proposito degli SP, ad inizio del combattimento, inoltre, il gioco d\u00e0 la possibilit\u00e0 di ricevere 10 punti bonus al primo che riesce ad attaccare l'avversario (oppure pu\u00f2 concedere tale bonus ad entrambi se si colpiscono o respingono i propri attacchi allo stesso momento).\n\u00c8 stato poi introdotto un nuovo sistema chiamato \"Suplex Hold System\" (abbreviato in \"S Hold System\"), che \u00e8 un attacco speciale che cambia le sue propriet\u00e0 pi\u00f9 a lungo il pulsante A viene tenuto premuto e viene mostrata come una barra al disotto l'indicatore Burst che si riempie e rende sempre pi\u00f9 potente l'attacco che pu\u00f2 passare da uno Skill Attack fino ad arrivare ad un Instant Kill.\nPer quanto riguarda le Autocombo tutti i personaggi, eccetto Yu e Akihiko, dopo la prima serie di colpi (premendo 5 volte A), in una seconda serie effettuano una combinazione di attacchi differenti. Caso speciale \u00e8 poi Elizabeth che pu\u00f2 usare la sua Autocombo di \"Persona 4 Arena\" premendo 5 volte il tasto B, rendendola l'unico personaggio di \"Persona 4 Arena Ultimax\" che possiede ben due Autocombo.\nNel men\u00f9, nella sezione battaglia viene introdotta la \"Golden Arena\", una modalit\u00e0 sopravvivenza diviso in dungeon che variano in grandezza e numero di piani in base alla difficolt\u00e0 scelta (nel dungeon del livello Normale i piani sono in totale 50, e man mano che si sceglier\u00e0 un livello pi\u00f9 complicato raddoppier\u00e0 il numero di piani, fino a poter scegliere la modalit\u00e0 \"Ultimate\" che ha infiniti piani) e il giocatore, col personaggio che avr\u00e0 scelto, dovr\u00e0 percorrere tali dungeon e far incrementare sia il livello di questo ed imparare sempre nuove mosse e poter aumentare le proprie statistiche, sia il Social Link col navigatore che si sar\u00e0 scelto che, man mano che cresce di livello, imparer\u00e0 anch'egli una nuova mossa per assistere il giocatore durante i combattimenti.\nNella modalit\u00e0 \"Network Online\" viene introdotta la lobby, un'area suddivisa in varie stanze entro cui i giocatori possono incontrarsi per conoscersi, chattare e, tramite dei cabinati, sfidarsi in combattimenti; alla fine \u00e8 possibile registrare \"P-Card\" con altri giocatori da aggiungere alla lista dei giocatori preferiti. La carta pu\u00f2 essere modificata per mostrare i progressi e i risultati delle susseguenti battaglie, l'ultima volta che si \u00e8 effettuato il login, si \u00e8 scritto un messaggio, e registrare i record.\nModifiche e novit\u00e0 tra i personaggi.\nRispetto al titolo precedente sono stati apportati cambiamenti ad alcuni elementi, o introdotti dei nuovi, come ad esempio nella lista di personaggi selezionabili. Fa il proprio ritorno il resto del cast di membri della SEES di Persona 3, Yukari, Ken, Koromaru e Junpei, chiamati per salvare Mitsuru e gli altri gi\u00e0 introdotti nel titolo precedente. A questi si aggiungono come personaggi DLC Marie, Margaret e Adachi, e in particolare acquistando quest'ultimo sar\u00e0 possibile sbloccare anche un episodio che segue esclusivamente la sua storia e le sue vicende durante gli eventi della trama principale. Altra novit\u00e0 \u00e8 che il Persona \"Himiko\" del personaggio Rise Kujikawa si trasforma e, ai suoi poteri di assistenza e analisi con cui ha sempre dato una mano al Team d'Investigazione, acquisisce anche abilit\u00e0 di combattimento, che permetteranno dunque alla ragazza di unirsi agli scontri.\nNelle modalit\u00e0 \"Arcade\", \"Score Attack\", \"Versus\" e \"Golden\" ogni personaggio (eccetto Adachi, Margaret, Marie, ed Elizabeth) ha la propria versione Shadow che \u00e8 possibile selezionare. Gli Shadow sono maggiormente offensivi rispetto alle loro controparti, e ricevono, man mano che attaccano, maggiori punti SP, che vengono mantenuti tra il primo e il secondo round; questi, inoltre, come nella versione di \"Stato di Risveglio\", una volta usata uno Skill o Special Attack ricaricano subito il proprio metro di SP di 100 punti. Oltre a ci\u00f2 rispetto ai personaggi originali le statistiche degli Shadow sono inoltre alterate, e ad esempio hanno 2000 punti in pi\u00f9 nella barra salute e subiscono il 20% in meno di danni. Sono, infine, dotati di una modalit\u00e0 nota come \"Shadow Frenzy\" (\"Shadou Bousou\"), che d\u00e0 loro SP illimitati per un periodo di tempo limitato e viene attivato da quello che sarebbe stato il comando Burst mentre \u00e8 a 100 SP. \nIn compenso a tutte queste aggiunte, perdono importanti tecniche difensive, soprattutto quelli riguardanti il Burst e lo \"Stato di Risveglio\" nonostante la loro grande quantit\u00e0 di HP, ed inoltre il loro sistema di Autocombo sar\u00e0 lo stesso delle loro controparti in \"Persona 4 Arena\".\nNel caso di Labrys, ella avr\u00e0 due Shadow: uno con il suo stesso Persona \"Arianna\", e l'altro, lo Shadow originale, che nel men\u00f9 di scelta sar\u00e0 un personaggio a s\u00e9 stante, e dotato del Persona \"Asterio\". Esso inoltre \u00e8 l'unico personaggio che, come nel titolo precedente, conserva la stessa Autocombo\nIl giocatore ha inoltre la possibilit\u00e0 di usare come navigatore che lo sprona e spalleggia durante i combattimenti qualsiasi personaggio; inizialmente l'unico navigatore disponibile \u00e8 Ris, mentre ogni altro personaggio pu\u00f2 essere sbloccato per tale funzione solo dopo aver portato a termine la modalit\u00e0 \"Score Attack\" al livello Rischioso (\"Risky\" ) dello stesso (nel caso di Fuuka invece bisogna prima terminare la modalit\u00e0 \"Score Attack\" di Minazuki e Shadow Labrys)"}
{"id": "5255339", "revid": "1632387", "url": "https://it.wikipedia.org/wiki?curid=5255339", "title": "Muhammadu Buhari", "text": "Biografia.\nSi \u00e8 candidato alle elezioni presidenziali del 2007 con il sostegno del Partito del Popolo di Tutta la Nigeria, ma \u00e8 risultato sconfitto da Umaru Yar'Adua del Partito Democratico Popolare. Si \u00e8 ricandidato alle elezioni presidenziali del 2011 con il sostegno del Congresso per il Cambiamento Progressista, ma \u00e8 stato nuovamente sconfitto da Goodluck Jonathan del Partito Democratico Popolare.\nInfine, \u00e8 stato eletto Presidente in occasione delle elezioni presidenziali del 2015, quando ha sconfitto al primo turno il Presidente uscente Jonathan.\nA causa di cure mediche a cui Buhari deve sottoporsi all'estero, per tre periodi \u00e8 sostituito come presidente facente funzioni dal vicepresidente Yemi Osinbajo: dal 6 al 19 giugno 2017; dal 19 gennaio al 13 marzo 2017; e dal 7 maggio al 19 agosto 2017.\n\u00c8 stato rieletto per un secondo mandato in occasione delle elezioni presidenziali del 2019."}
{"id": "5255340", "revid": "1494169", "url": "https://it.wikipedia.org/wiki?curid=5255340", "title": "The Gamble", "text": ""}
{"id": "5255341", "revid": "1305772", "url": "https://it.wikipedia.org/wiki?curid=5255341", "title": "Gambles", "text": ""}
{"id": "5255342", "revid": "287204", "url": "https://it.wikipedia.org/wiki?curid=5255342", "title": "The Gamble (film)", "text": ""}
{"id": "5255343", "revid": "1305772", "url": "https://it.wikipedia.org/wiki?curid=5255343", "title": "Gamble", "text": ""}
{"id": "5255344", "revid": "599013", "url": "https://it.wikipedia.org/wiki?curid=5255344", "title": "S\u00e1ndor Nemes", "text": "Carriera.\nNato a Budapest in una famiglia di origini ebraiche, cominci\u00f2 la carriera nelle giovanili della compagine locale ILK. Nel 1916, in seguito allo scioglimento della sua squadra, pass\u00f2 al Ferencvaros. L\u00ec venne pesto aggregato alla prima squadra, dove gioc\u00f2 inizialmente nel ruolo di centravanti e poi in quello di ala destra. Vi rimase per poco pi\u00f9 di tre stagioni, raggiungendo per due volte il secondo posto in campionato alle spalle dell'MTK Budapest. In quegli anni ebbe anche occasione di disputare tre incontri con la maglia della Nazionale ungherese.\nNel 1919 si trasfer\u00ec a Vienna a causa della difficile situazione politica del suo paese, come gi\u00e0 stavano facendo molti suoi colleghi calciatori. Nemes firm\u00f2 un contratto per la squadra dell'Hakoah, all'epoca militante in seconda divisione e caratterizzata dalla forte identit\u00e0 ebraica. Dovette anche accettare di lavorare in banca poer superare alcuni problemi burocratici legati al suo tesseramento. Verso la fine dell'anno ricevette per\u00f2 una squalifica per aver firmato un contratto con una squadra austriaca senza sciogliere il precedente che lo vincolava al Ferencvaros, e dovette rimanere lontano dal campo fino al marzo dell'anno seguente. A fine stagione raggiunse con l'Hakoah le semifinali della Coppa d'Austria.\nAlla fine del 1920 torn\u00f2 a militare nel Ferencvaros per una tourn\u00e9e in Svizzera, scegliendo poi di feramrsi in quella nazionale per giocare nel Basilea accanto all'ex compagno Alfr\u00e9d Schaffer. Dopo un solo mese passato con la squadra venne invitato dall'uomo d'affari tedesco Otto Eidinger ad unirsi a una squadra di calciatori professionisti ungheresi da lui creata che avrebbe girato l'Europa in tour. Anche questa esperienza fu breve e sfortunata: dopo poche settimane abbandon\u00f2 la squadra assieme ai compagni, lamentando mancati pagamenti. Ricevette inoltre una squalifica da parte della sua Federazione, valida fino all'Aprile del 1921. Per eludere la sanzione si trasfer\u00ec in Cecoslovacchia, dove gioc\u00f2 un anno per il Maccabi Brno.\nNell'estate del 1921, finito il periodo della squalifica, torn\u00f2 all'Hakoah, che nel frattempo era stato promosso nella massima serie austriaca. Vi rimase per un quinquennio, diventando uno dei giocatori chiave della squadra. Al suo primo anno termin\u00f2 la stagione al secondo posto in classifica, due soli punti dietro alla squadra campione. La seconda stagione fu meno positiva quanto a risultati di squadra, con un posizionamento finale a met\u00e0 classifica, ma Nemes (che in Austria si faceva chiamare \"Alexander Neufeld\") continu\u00f2 a giocare su buoni livelli e termin\u00f2 l'annata al terzo posto nella classifica dei marcatori della Bunsedliga con 16 reti. Nella stagione 1924-25, quella dell'arrivo del professionismo nel calcio austriaco, l'Hakoah si laure\u00f2 campione nazionale. Nel 1925 gioc\u00f2 anche due partite per la Nazionale austriaca di Hugo Meisl.\nNello stesso anno l'Hakoah divenne la prima suqdra straniera a sconfiggere un team inglese che giocava in casa, battendo per 5-1 il West Ham (che schier\u00f2 per\u00f2 diverse riserve).. Nemes fu decisivo in quell'incontro, segnando una tripletta. Nel 1926 l'Hakoah si rec\u00f2 negli USA per una tourn\u00e9e di grande successo, nella quale disput\u00f2 dieci partite che vennero visionato in totale da oltre 200.000 spettatori. Diversi suoi giocatori furono contattati da Nat Agar, proprietario dei Brooklyn Wanderers, che offr\u00ec loro ottimi ingaggi per rimanere in America a giocare nella sua squadra.\nNemes accett\u00f2 l'offerta, cos\u00ec come diversi suoi compagni. Dopo un anno torn\u00f2 all'Hakoah ma la squadra, privata di molti dei suoi migliori talenti, fin\u00ec per retrocedere in seconda divisione. Nel 1929 torn\u00f2 allora in America a giocare per l'Hakoah All-Stars, con scui raggiunse il terzo posto in campionato. Nel 1930 gioc\u00f2 una partita per i Fall River Marksmen, che a fine stagione sarebbero diventati campioni della American Soccer League.\nTorn\u00f2 poi in Europa, dove allen\u00f2 la squadra austriaca di seconda divisione dell'Hasmonea. Dal 1932 fu al BSK Belgrado, che guid\u00f2 alla vittoria in campionato nel 1933. Allen\u00f2 anche altre squadre iugoslave per poi trasferirsi in Israele nel dopoguerra, dove fece parte del locale Comitato Olimpico ed allen\u00f2 l'Hapoel Tel Aviv."}
{"id": "5255345", "revid": "69794650", "url": "https://it.wikipedia.org/wiki?curid=5255345", "title": "Alexander Neufeld", "text": ""}
{"id": "5255354", "revid": "57872", "url": "https://it.wikipedia.org/wiki?curid=5255354", "title": "Unione dei comuni della Val di Vara", "text": "L'Unione dei comuni della Val di Vara \u00e8 un'unione di comuni della Liguria, in provincia della Spezia, formata dai comuni di Calice al Cornoviglio, Rocchetta di Vara, Sesta Godano e Zignago.\nStoria.\nL'unione \u00e8 nata con atto costitutivo del 06 dicembre 2014 firmato nel municipio di Sesta Godano dai rappresentanti locali del territorio.\nL'ente locale ha sede a Sesta Godano. Il primo presidente dell'Unione, eletto il 24 febbraio 2015, \u00e8 Riccardo Barotti sindaco del comune di Rocchetta di Vara.\nNel settembre 2015 il comune di Brugnato, dopo il voto favorevole della maggioranza del Consiglio Comunale, ha deliberato l'uscita dell'ente dall'Unione che \u00e8 diventata operativa dal 1\u00ba gennaio 2016.\nDescrizione.\nL'unione dei comuni comprende una parte del territorio della val di Vara.\nPer statuto l'Unione si occupa di questi servizi:"}
{"id": "5255369", "revid": "86599", "url": "https://it.wikipedia.org/wiki?curid=5255369", "title": "Herbert Raab", "text": "Il Minor Planet Center gli accredita la scoperta dell'asteroide 13682 Pressberger effettuata il 10 agosto 1997 in collaborazione con Erich Meyer.\nHa creato il programma \"Astrometrica\".\nGli \u00e8 stato dedicato l'asteroide 3184 Raab.."}
{"id": "5255371", "revid": "767487", "url": "https://it.wikipedia.org/wiki?curid=5255371", "title": "Mercenarie", "text": "Mercenarie (\"Mercenaries\") \u00e8 un film del 2014 diretto da Christopher Ray.\nTrama.\nDurante una visita per effettuare alcune foto in un Paese filosovietico, la figlia del presidente degli Stati Uniti d'America viene catturata e tenuta prigioniera dal comandante Ulrika, una paranoica criminale che si finanzia attraverso la tratta della prostituzione, il traffico di armi e il sostegno al terrorismo mediorientale. Quando la notizia arriva negli USA, un commando di quattro donne galeotte, ex militari e con esperienza in armi ed esplosivi, viene organizzato per liberare l'ostaggio. Dopo i primi iniziali insuccessi, la missione riuscir\u00e0 nonostante il tradimento di una delle quattro mercenarie, che per opportunismo decide di schierarsi con Ulrika.\nDistribuzione.\nNegli Stati Uniti d'America il film \u00e8 stato distribuito nel mercato direct to video, mentre in Italia arriva il 1\u00ba aprile 2015 sul canale Cielo."}
{"id": "5255373", "revid": "287204", "url": "https://it.wikipedia.org/wiki?curid=5255373", "title": "The Gambler (film)", "text": ""}
{"id": "5255374", "revid": "287204", "url": "https://it.wikipedia.org/wiki?curid=5255374", "title": "The Gambler (Kenny Rogers)", "text": ""}
{"id": "5255375", "revid": "287204", "url": "https://it.wikipedia.org/wiki?curid=5255375", "title": "The Gamblers (film)", "text": ""}
{"id": "5255376", "revid": "287204", "url": "https://it.wikipedia.org/wiki?curid=5255376", "title": "The Gamblers (gruppo musicale)", "text": ""}
{"id": "5255377", "revid": "287204", "url": "https://it.wikipedia.org/wiki?curid=5255377", "title": "Gambler (film)", "text": ""}
{"id": "5255378", "revid": "287204", "url": "https://it.wikipedia.org/wiki?curid=5255378", "title": "Gambler (singolo)", "text": ""}
{"id": "5255379", "revid": "1169970", "url": "https://it.wikipedia.org/wiki?curid=5255379", "title": "Indulto di Agatha Christie", "text": "L'indulto di Agatha Christie \u00e8 un soprannome applicato al permesso concesso nel 1971 da Paolo VI per l'uso molto limitato della messa tridentina in Inghilterra e Galles. \u00c8 chiamato anche indulto del cardinale Heenan.\nPetizione e concessione.\nDopo la revisione, nel 1969, del Messale Romano ad opera di Paolo VI, il poeta Alfred Marnau organizz\u00f2 una petizione a firma di 57 figure eminenti della vita culturale inglese (anche non cattoliche e non cristiane), con la quale si chiedeva al Papa di permettere l'uso dell'anteriore forma della messa di rito romano. Di tale petizione si pubblic\u00f2 poi il testo il 6 luglio 1971.\nSi racconta che, nell'udienza in cui il cardinale John Carmel Heenan present\u00f2 a Paolo VI la domanda degli intellettuali, il Papa, mentre leggeva in silenzio l'elenco dei firmatari, d'improvviso disse ad alta voce \"Ah, Agatha Christie\" e indic\u00f2 il suo consenso. Tale storia spiega perch\u00e9 il risultante indulto verniva chiamato informalmente \"Indulto di Agatha Christie\".\nCon missiva del 5 novembre 1971, Annibale Bugnini, segretario della Congregazione per il culto divino, inform\u00f2 il cardinale Heenan che, per autorit\u00e0 concessale da Paolo VI, essa dava agli Ordinari inglesi e gallesi la facolt\u00e0 di permettere, a favore di determinati gruppi e in occasioni speciali, l'uso della forma 1967 del Messale Romano.\nTale indulto fu superato con il motu proprio \"Summorum Pontificum\" del 7 luglio 2007, con il quale il papa Benedetto XVI affid\u00f2 ai parroci, senza dovere ricorrere al vescovo diocesano, l'autorit\u00e0 di permettere l'uso del Messale Romano del 1962 nelle messa con partecipazione del popolo. A sua volta, il documento del 2007 fu superato dal \"Traditionis custodes\" del 2021, che declar\u00f2 che \u00e8 di esclusiva competenza del vescovo diocesano autorizzare l\u2019uso del Messale Romano del 1962 nella diocesi, seguendo gli orientamenti dalla Sede Apostolica."}
{"id": "5255380", "revid": "57872", "url": "https://it.wikipedia.org/wiki?curid=5255380", "title": "Unione dei comuni della Riviera delle Palme e degli ulivi", "text": "L'unione dei comuni della Riviera delle Palme e degli ulivi \u00e8 stata un'unione di comuni della Liguria, in provincia di Savona, formata dai comuni di Boissano, Toirano e Loano.\nAlla sua nascita, oltre a questi tre comuni, facevano parte dell'unione di comuni anche i comuni di Balestrino, Borghetto Santo Spirito, Borgio Verezzi, Giustenice, Magliolo, Pietra Ligure e Tovo San Giacomo, progressivamente usciti durante il 2015.\nStoria.\nL'unione era nata con atto costitutivo del 4 dicembre 2014, firmato nel municipio di Pietra Ligure dai rappresentanti locali del territorio. L'ente locale aveva sede a Loano. Il primo presidente pro-tempore dell'Unione - eletto l'8 aprile 2015 - \u00e8 stato Luigi Pignocca, quest'ultimo primo cittadino della citt\u00e0 loanese.\nIl 12 febbraio 2015 i sindaci dei comuni di Pietra Ligure, Borgio Verezzi, Magliolo, Tovo San Giacomo e Giustenice avevano annunciato alla stampa locale la volont\u00e0 di separarsi dall'Unione dei comuni della Riviera delle Palme e degli ulivi per dare vita ad una nuova realt\u00e0 associativa riprendente il territorio della val Maremola: l'attuale Unione dei comuni della Val Maremola. Un atto di \"separazione\" che \u00e8 stato convalidato dall'ente solamente dopo la modifica di una norma dello statuto che, fino al maggio 2015, non prevedeva l'uscita di nessun comune prima dei tre anni dalla data di costituzione dell'Unione. Ogni singolo consiglio comunale ha pertanto votato in maggioranza (o i 2/3 del consiglio) lo stralcio della norma e relativo recesso.\nNell'estate del 2016 con il voto favorevole del consiglio comunale di Loano (ultimo comune a votare l'uscita dall'Unione) l'ente ha visto la sua ufficiale dissoluzione, primo caso di cessazione amministrativa in Liguria.\nDescrizione.\nL'unione dei comuni comprendeva quella parte di territorio denominato Riviera delle Palme e unito dalla secolare coltivazione dell'ulivo.\nPer statuto l'Unione si occupava di questi servizi:"}
{"id": "5255382", "revid": "1005847", "url": "https://it.wikipedia.org/wiki?curid=5255382", "title": "Elezioni presidenziali in Mali del 2007", "text": "Le elezioni presidenziali in Mali del 2007 si tennero il 29 aprile."}
{"id": "5255383", "revid": "287204", "url": "https://it.wikipedia.org/wiki?curid=5255383", "title": "228136 Billary", "text": "228136 Billary \u00e8 un asteroide della fascia principale. Scoperto nel 2009 presso l'osservatorio del Teide, presenta un'orbita caratterizzata da un semiasse maggiore pari a 2,2551855\u00a0UA e da un'eccentricit\u00e0 di 0,1044148, inclinata di 3,27431\u00b0 rispetto all'eclittica.\nL'asteroide \u00e8 dedicato agli astrofili statunitensi William Griffith e Hillary U. Galkin, tramite una crasi dei loro nomi."}
{"id": "5255384", "revid": "1111355", "url": "https://it.wikipedia.org/wiki?curid=5255384", "title": "Benjamin Spooner Briggs", "text": ""}
{"id": "5255386", "revid": "716642", "url": "https://it.wikipedia.org/wiki?curid=5255386", "title": "Pelham von Donop", "text": "Biografia.\nEra il nonno dello scrittore P. G. Wodehouse che fu chiamato Pelham in suo onore.\nCarriera.\nClub.\nTra il 1874 ed il 1877 gioc\u00f2 nei , club con cui vinse la FA Cup 1874-1875.\nNazionale.\nHa collezionato due presenze con la propria nazionale, una nel 1873 ed una nel 1875."}
{"id": "5255388", "revid": "228587", "url": "https://it.wikipedia.org/wiki?curid=5255388", "title": "John MacBride", "text": "Primi anni.\nJohn MacBride nacque a The Quay, a Westport, nella Contea di Mayo (Irlanda), da Patrick MacBride, negoziante e commerciante, e da Honoria Gill, che sopravvisse al figlio. Una targa commemorativa \u00e8 apposta sull'edificio a Westport Quasy in cui MacBride nacque. Frequent\u00f2 la Christian Brothers' School a Westport e il College St. Malachy a Belfast. Per un periodo lavor\u00f2 in un negozio di tessuti a Castlerea nella Contea di Roscommon. Inizi\u00f2 a studiare medicina, ma abbandon\u00f2 ed and\u00f2 a lavorare presso un'azienda farmaceutica a Dublino. \nPrese parte alla Confraternita Repubblicana Irlandese (Irish Republican Brotherhood, IRB) e nei primi giorni dell'Associazione Atletica Gaelica (Gaelic Athletic Association) fu legato a Michael Cusack. Entr\u00f2 a far parte anche della Societ\u00e0 Letteraria Celtica (Celtic Literary Society) dove conobbe Arthur Griffith, il quale rimase suo importante amico per tutta la vita. All'inizio del 1893, MacBride venne definito \u201cnazionalista pericoloso\u201d dal governo britannico. Nel 1896 and\u00f2 negli Stati Uniti per conto della IRB. Al suo ritorno emigr\u00f2 in Sudafrica.\nPartecipazione alla Seconda Guerra Anglo-Boera.\nPrese parte alla Seconda Guerra Anglo-Boera, dove sollev\u00f2 la Brigata Irlandese del Transvaal (Irish Transvaal Brigade). Quella che venne resa nota come la Brigata di MacBride, venne comandata per la prima volta da un americano irlandese, il colonnello John Blake, un ex Ufficiale della Cavalleria americana. MacBride raccomand\u00f2 Blake come Comandante in quanto lui non aveva alcuna esperienza di tipo militare. Alla Brigata venne dato riconoscimento ufficiale dal Governo Boero con i compiti dei funzionari della Brigata approvati dal Segretario di Stato F.W. Reitz. A MacBride vennero dati il grado di Maggiore nell'esercito boero e la cittadinanza boera. \nI 500 irlandesi ed americani irlandesi combatterono gli inglesi. Spesso questi commando irlandesi combattevano di fronte ai reggimenti irlandesi come i Dublin Fusilliers e gli Inniskillings. Dalla colline attorno alla citt\u00e0 assediata di Ladysmith alle pianure dello Stato Libero dell'Orange, la Brigata di MacBride prima si occup\u00f2 delle grandi Creusot Long Tom boere, poi combatt\u00e9 nella Battaglia di Colenso e successivamente trattenne la retroguardia, sbaragliando la cavalleria di Lord Roberts non appena l'armata boera batt\u00e9 la ritirata. Comunque, un numero considerevole di irlandesi (le cui simpatie li portarono ad essere denominati West British, cio\u00e8 \u201cInglesi dell'ovest\u201d) combatt\u00e9 per gli inglesi contro i boeri.\nUna Seconda Brigata Irlandese venne organizzata da Arthur Lynch. L'arrivo al campo irlandese di un Corpo Ambulanze americano-irlandese rafforz\u00f2 la Brigata di MacBride. Michael Devitt, che si era dimesso dalla Polizia Militare, visit\u00f2 la Brigata. Quando il colonnello Blake rimase ferito a Ladysmith, MacBride dovette prendere il comando della Brigata. Nonostante Blake torn\u00f2 poi per un breve period\u00f2, lasci\u00f2 la Brigata per far parte di un altro commando. In Irlanda Arthur Griffith e Maud Gonne formarono il pi\u00f9 celebre e fervente movimento europeo pro-boero.\nMatrimonio con Maud Gonne.\nDopo la guerra MacBride and\u00f2 a Parigi, dove viveva Maud Gonne. Nel 1903, la spos\u00f2 con la disapprovazione di William Butler Yeats, che la considerava la sua musa e le aveva gi\u00e0 chiesto di sposarlo. L'anno seguente nacque il loro primo figlio Sean MacBride. Yeats nel gennaio del 1905, mese in cui MacBride e Maud si separarono, scrisse a Lady Gregory che gli era stato riferito che MacBride aveva molestato Iseult, la sua figliastra che al tempo aveva 11 anni. Il matrimonio era gi\u00e0 fallito ma la coppia non riusciva a mettersi d'accordo sulla custodia di Sean. Maud stabil\u00ec i procedimenti del divorzio a Parigi. Non fu alcun divorzio ma in un accordo di separazione Maud vinse la custodia del bambino fino al 12\u00ba anno di et\u00e0. Il padre ottenne il diritto a delle visite e ad un mese estivo. MacBride torn\u00f2 a Dublino e non rivide mai pi\u00f9 il figlio Sean.\nRivolta di Pasqua.\nDopo essere tornato a Dublino da Parigi nel 1905, MacBride si un\u00ec ad altri nazionalisti irlandesi per preparare un'insurrezione. Dato che era cos\u00ec ben noto agli inglesi, i leader pensarono fosse pi\u00f9 saggio tenerlo all'oscuro del gruppo militare segreto che stava pianificando una rivolta. Di conseguenza si ritrov\u00f2 nel bel mezzo della Rivolta senza preavviso. La mattina del Luned\u00ec di Pasqua si trovava a Dublino per incontrare il fratello, il dottor Anthony MacBride, che era arrivato da Westport e che doveva sposarsi il mercoled\u00ec. Il Maggiore si diresse verso Grafton Street e vide Thomas MacDonagh in uniforme mentre conduceva le sue truppe. Gli offerse i suoi servizi e venne nominato vice alla fabbrica Jacob's.\nDopo la Rivolta MacBride, dopo una corte marziale sotto la Difesa dell'Atto del Regno, venne fucilato dalle truppe inglesi nella prigione Kilmainham Gaol, a Dublino.\nVenne ucciso il 5 maggio 1916, due giorni prima del suo quarantottesimo compleanno. \nDi fronte al plotone di esecuzione, non volle essere bendato e disse \u201c\"Ho guardato le bocche di troppe pistole durante la guerra sudafricana per aver paura della morte e adesso, per favore, eseguite la vostra sentenza\"\u201d. \u00c8 seppellito nel cimitero della prigione di Arbour Hill a Dublino.\nYeats fu geloso di MacBride per aver sposato Maud Gonne; aveva inoltre ricevuto dalla stessa Gonne dei resoconti negativi sul trattamento della donna da parte del marito. Era anche consapevole del presunto abuso sessuale di MacBride nei confronti della figlia undicenne di Maud, Iseult, alla quale Yeats chiese di sposarlo. \nGli dedic\u00f2 il seguente incerto elogio nella poesia \u201cPasqua 1916\u201d: \n\"E quest'altro lo avevo immaginato\"\n\"uno zotico ubriaco e vanitoso.\"\n\"Aveva inferto la pi\u00f9 amara offesa\"\n\"a qualcuno che avevo in fondo al cuore\",\n\"e tuttavia lo enumero nel canto;\"\n\"anch'egli ha rinunciato alla sua parte\"\n\"nella nostra moda casuale;\" \n\"anch'egli a sua volta \u00e8 mutato,\"\n\"mutato interamente:\"\n\"una terribile bellezza \u00e8 nata.\"\nMaud Gonne scrisse a Yeats: \u201c\"No, non mi piace la tua poesia, non \u00e8 degna di te e, soprattutto, non \u00e8 degna del suo soggetto\u2026 Per ci\u00f2 che riguarda mio marito, egli \u00e8 entrato nell'eternit\u00e0 dalla grande porta del sacrificio\u2026 cosicch\u00e9 pregando per lui io possa chiedergli le sue preghiere\"\u201d."}
{"id": "5255389", "revid": "731511", "url": "https://it.wikipedia.org/wiki?curid=5255389", "title": "Jamathi", "text": "La Jamathi \u00e8 stata un'azienda olandese che ha prodotto in proprio motociclette da competizione che hanno partecipato al motomondiale classe 50 dal 1967 al 1974, fondata da Jan Thiel e Martin Mijwaart ed il cui nome deriva da quello dei fondatori stessi: JA da Jan, MA da Martin e THI da Thiel.\nStoria.\nLe basi della Jamathi furono gettate nel 1962, quando a Nederhorst den Berg i due amici Jan Thiel e Martin Mijwaart iniziarono a costruire le proprie motociclette assemblando parti Royal Nord, Kreidler, Adler e NSU. Nel giro di pochi anni, grazie anche all'accordo con la Morini Franco per la fornitura dei motori, riuscirono a costruire una moto capace di competere con le marche pi\u00f9 affermate. Al debutto, al GP di Assen del 1967 piazzarono due moto rispettivamente al sesto posto con Paul Lodewijkx e al settimo posto con una moto guidata dallo stesso Mijwaart.\nL'anno successivo la Jamathi, sempre con Lodewijkx, fu vittoriosa ad Assen ed alla fine del Motomondiale 1968 concluse al secondo posto la classifica piloti. Seguono tre vittorie nel Motomondiale 1969, in Cecoslocacchia, Italia e in Jugoslavia ed un quinto posto nella classifica piloti.\nNel 1970, con Aalt Toersen, si aggiudica altri tre gran premi, quello del Belgio, della Germania Est e della Cecoslovacchia, concludendo il Motomondiale al secondo posto della classifica piloti. L'anno successivo, Toersen, nonostante nessuna vittoria riesce comunque a classificarsi sesto tra i piloti nella classifica finale del Motomondiale.\nI due anni successivi, con Theo Timmer riesce a conquistare il terzo posto della classifica piloti sia del Motomondiale 1972 che del Motomondiale 1973 vincendo rispettivamente il GP della Germania Est (1972) ed il GP di Germania (1973).\nIl 1974, ultimo anno di partecipazione al Motomondiale, nonostante la Jamathi fu costretta a chiudere per difficolt\u00e0 finanziarie, riusc\u00ec ancora ad ottenere qualche piazzamento."}
{"id": "5255394", "revid": "599013", "url": "https://it.wikipedia.org/wiki?curid=5255394", "title": "Jacinto Jo\u00e3o", "text": "Carriera.\nNazionale.\nHa collezionato 10 presenze con la propria Nazionale."}
{"id": "5255395", "revid": "290948", "url": "https://it.wikipedia.org/wiki?curid=5255395", "title": "Bonifato", "text": ""}
{"id": "5255408", "revid": "599013", "url": "https://it.wikipedia.org/wiki?curid=5255408", "title": "Jos\u00e9 Abreu (calciatore)", "text": "Carriera.\nNazionale.\nHa collezionato 3 presenze con la propria nazionale."}
{"id": "5255410", "revid": "767487", "url": "https://it.wikipedia.org/wiki?curid=5255410", "title": "Francis Birley", "text": "Carriera.\nNazionale.\nHa collezionato due presenze con la propria Nazionale."}
{"id": "5255411", "revid": "1305772", "url": "https://it.wikipedia.org/wiki?curid=5255411", "title": "Gamblers", "text": ""}
{"id": "5255413", "revid": "599013", "url": "https://it.wikipedia.org/wiki?curid=5255413", "title": "Francisco Rebelo", "text": "Carriera.\nClub.\nHa trascorso l'intera carriera nel campionato portoghese.\nNazionale.\nHa collezionato 8 presenze con la propria Nazionale."}
{"id": "5255414", "revid": "599013", "url": "https://it.wikipedia.org/wiki?curid=5255414", "title": "Ant\u00f3nio Teixeira (calciatore)", "text": "Carriera.\nNazionale.\nGioc\u00f2 la sua unica partita con la maglia della Nazionale portoghese nel 1931."}
{"id": "5255415", "revid": "38120", "url": "https://it.wikipedia.org/wiki?curid=5255415", "title": "Cock and Ball Torture", "text": ""}
{"id": "5255416", "revid": "767487", "url": "https://it.wikipedia.org/wiki?curid=5255416", "title": "Robert Ogilvie", "text": "Carriera.\nNazionale.\nHa collezionato una presenza con la propria Nazionale."}
{"id": "5255417", "revid": "318922", "url": "https://it.wikipedia.org/wiki?curid=5255417", "title": "Robert Andrew Muter Macindoe Ogilvie", "text": ""}
{"id": "5255418", "revid": "217830", "url": "https://it.wikipedia.org/wiki?curid=5255418", "title": "Campionati mondiali di slittino 1958", "text": "I Campionati mondiali di slittino 1958, quarta edizione della manifestazione organizzata dalla Federazione Internazionale Slittino, si tennero il 1\u00b0 e 2 febbraio 1958 a Krynica-Zdr\u00f3j, in Polonia, e furono disputate gare in tre differenti specialit\u00e0: nel singolo uomini ed in quello donne e nel doppio.\nDominatrice della manifestazione fu la squadra polacca, capace di conquistare due titoli e ben sette medaglie sulle nove assegnate in totale.\nRisultati.\nSingolo uomini.\nAlla gara presero parte 49 atleti in rappresentanza di 12 differenti nazioni; campione uscente era il tedesco occidentale Hans Schaller, nel frattempo ritiratosi dalle competizioni, ed il titolo fu conquistato dal padrone di casa Jerzy Wojnar, davanti al connazionale Ryszard P\u0119drak ed all'austriaco Reinhold Frosch.\nSingolo donne.\nAlla gara presero parte 22 atlete in rappresentanza di 7 differenti nazioni; campionessa uscente era l'austriaca Maria Isser, che concluse la prova all'ottavo posto, ed il titolo fu conquistato dalla polacca Maria Semczyszak davanti alle connazionali Helena Boettcher e Barbara Gorg\u00f3n.\nDoppio.\nAlla gara presero parte 22 atleti in rappresentanza di 5 differenti nazioni; campioni uscenti erano gli tedeschi occidentali Josef Strillinger e Fritz Nachmann che bissarono il titolo ottenuto l'anno precedente concludendo la gara davanti alle coppie polacche composte da Jerzy Koszla e Janina Susczewska e da Halina Lacheta e Ryszard P\u0119drak, quest'ultimo gi\u00e0 a medaglia anche nel singolo."}
{"id": "5255420", "revid": "767487", "url": "https://it.wikipedia.org/wiki?curid=5255420", "title": "Adelino Teixeira", "text": "Carriera.\nNazionale.\nHa collezionato 12 presenze con la propria Nazionale."}
{"id": "5255421", "revid": "287204", "url": "https://it.wikipedia.org/wiki?curid=5255421", "title": "Uragani (disambigua)", "text": ""}
{"id": "5255422", "revid": "889336", "url": "https://it.wikipedia.org/wiki?curid=5255422", "title": "C\u00e9sar Matos", "text": ""}
{"id": "5255423", "revid": "36426", "url": "https://it.wikipedia.org/wiki?curid=5255423", "title": "Via Garibaldi (Prato)", "text": "Via Giuseppe Garibaldi \u00e8 una delle principali arterie pedonali del centro storico di Prato. \nStoria.\nLa via, che collega piazza del Duomo a piazza Mercatale, ricalca il tracciato medievale, quando era detta via di Borgo al Cornio e pi\u00f9 tardi via dei Sarti. Molti edifici risalgono ai secoli XII e XIII, pur con trasformazioni succedutesi tra Cinque e Ottocento. \nNel XII secolo vi si apriva, poco pi\u00f9 avanti dell'innesto con via dei Pugliesi, la porta Tezi nell'antica cerchia muraria, dove oggi si trova una targa. L'importanza della strada come arteria cittadina risale per\u00f2 alla fine del Duecento, quando metteva in comunicazione la pieve di Santo Stefano con il nuovo ponte Mercatale.\nEdifici.\nDominata dalla mole del campanile del Duomo, la via inizia in piazza Duomo, dove si incontra, in angolo, il palazzetto dei Mazzei, seguito da un palazzo seicentesco (nn. 9-11), con portale centinato e quattro assi di finestre su tre piani. Segue ai numeri 15-19 l'abitazione e scuola di Jacopo Visi, maestro di Grammatica, che \u00e8 caratterizzata da due piani e due portalini del 1508 in facciata, centinati e sormontati da nicchie con iscrizioni.\nIn angolo con via dei Cimatori, un palazzetto con evidenti tracce della muratura duecentesca, che comprendeva un loggiato al piano terra e un paramento in albarese. \nAl 33 palazzo Leonetti, settecentesco, sede oggi del teatro Politeama, e in angolo con il vicolo dei Gherardacci, l'oratorio della Madonna del Buonconsiglio, di fronte al quale si trovano il palazzetto Diddi (n. 52, con fronte sei-settecentesco a quattro assi) e le torri gemelle, le pi\u00f9 alte della citt\u00e0, databili al XII e XIII secolo.\ndavanti a via Pugliesi si innalza poi il palazzo Buonamici Nencini (nn. 63-69), con importanti affreschi settecenteschi di Gian Domenico Ferretti. Segue ai nn. 77-79 un palazzetto ottocentesco che ingloba i resti della porta Tiezi, una delle otto porte della cinta muraria ndel XII secolo, che \u00e8 per\u00f2 documentata solo dal 1206. sul lato opposto, accanto alla scenografica terrazza di palazzo Vai (1825), un altro palazzo settecentesco con sei assi e un portalino decentrato. \nSi arriva cos\u00ec al quadrivio del Cantaccio, che comprende un tabernacolo con una \"Madonna col Bambino, angeli e santi\" di Antonio di Miniato (1415). All'angolo opposto, dove oggi ha sede una tabaccheria, sorge il palazzetto Vivorati, che fu costruito nel XIX secolo al posto dell'oratorio dell'Assunta.\nNel tratto successivo, vicino ormai a piazza Mercatale, si incontrano la cinquecentesca casa Bini (n. 106), a sei assi, e la casa Carlesi (n. 127), che si affaccia ormai sulla piazza con un portico ad arcate retti da pilastri: qui nacque lo scrittore e storico locale Ferdinando Carlesi."}
{"id": "5255424", "revid": "767487", "url": "https://it.wikipedia.org/wiki?curid=5255424", "title": "Manuel Passos", "text": "Carriera.\nNazionale.\nHa collezionato 17 presenze con la propria Nazionale."}
{"id": "5255427", "revid": "57455", "url": "https://it.wikipedia.org/wiki?curid=5255427", "title": "Appello della Tunisia", "text": ""}
{"id": "5255435", "revid": "36426", "url": "https://it.wikipedia.org/wiki?curid=5255435", "title": "Palazzo Leonetti (Prato)", "text": ""}
{"id": "5255437", "revid": "767487", "url": "https://it.wikipedia.org/wiki?curid=5255437", "title": "Primocandelabrum", "text": "Il primocandelabro (gen. Primocandelabrum) \u00e8 un organismo estinto, rappresentante della fauna di Ediacara. Visse nell'Ediacarano (circa 560 milioni di anni fa) e i suoi resti fossili sono stati ritrovati in Canada e in Inghilterra.\nDescrizione.\nQuesto organismo era fornito di appendici frondose robuste e allungate, che si dipartivano da uno stelo centrale originatosi a sua volta da una struttura simile a un disco piatto. In alcuni fossili questo disco \u00e8 fornito di lunghe strutture simili a spine che si estendevano a raggiera al di sotto di esso. Le appendici frondose si diramavano in strutture pi\u00f9 piccole e sottili. In generale, la parte superiore di \"Primocandelabrum\" ricordava vagamente l'aspetto di un cavolfiore. \"Primocandelabrum\" poteva superare l'altezza di 20 centimetri. \nClassificazione.\n\"Primocandelabrum\" venne descritto per la prima volta nel 2008, sulla base di resti fossili ritrovati nella penisola Bonavista (Terranova), in Canada. Altri fossili attribuiti a questo genere sono stati in seguito ritrovati in Inghilterra, nella foresta di Charnwood (Leicestershire). La specie tipo \u00e8 P. hiemaloranum. \n\"Primocandelabrum\" \u00e8 un rappresentante della fauna di Ediacara, che comprende numerosi organismi pluricellulari di incerta affinit\u00e0, rinvenuti per la prima volta nella zona di Ediacara in Australia ma in seguito ritrovati in tutto il mondo. \"Primocandelabrum\", in particolare, sembrerebbe essere un rappresentante dei rangeomorfi, organismi ediacarani comprendenti forme simili alle attuali penne di mare."}
{"id": "5255439", "revid": "533647", "url": "https://it.wikipedia.org/wiki?curid=5255439", "title": "Ac\u00farcio Carrelo", "text": "Carriera.\nNazionale.\nHa collezionato 8 presenze con la propria Nazionale."}
{"id": "5255441", "revid": "1573940", "url": "https://it.wikipedia.org/wiki?curid=5255441", "title": "Bransoniidae", "text": "Bransoniidae \u00e8 una famiglia di molluschi dell'ordine Conocardiida, vissuti tra l'Ordoviciano e il Permiano.\nTassonomia.\nQuesta famiglia \u00e8 composta da tre generi:\nMorfologia.\nI Bransoniidae avevano caratteristiche simili ai Conocardiidae."}
{"id": "5255446", "revid": "287204", "url": "https://it.wikipedia.org/wiki?curid=5255446", "title": "Nuova Fiamma Stabia 2014-2015", "text": "Questa voce raccoglie le informazioni riguardanti il Nuova Fiamma Stabia nelle competizioni ufficiali della stagione 2014-2015.\nStagione.\nLa stagione 2014-2015 del Trust Risk Group Stabia \u00e8 stata la quarta che ha disputato in Serie A2.\nVerdetti stagionali.\nCompetizioni nazionali"}
{"id": "5255462", "revid": "36426", "url": "https://it.wikipedia.org/wiki?curid=5255462", "title": "Oratorio della Madonna del Buonconsiglio", "text": ""}
{"id": "5255463", "revid": "104458", "url": "https://it.wikipedia.org/wiki?curid=5255463", "title": "Sergei Maytakov", "text": ""}
{"id": "5255464", "revid": "484362", "url": "https://it.wikipedia.org/wiki?curid=5255464", "title": "Lossinia lissetskii", "text": "La lossinia (Lossinia lissetskii) \u00e8 un organismo estinto, appartenente alla fauna di Ediacara. Visse nell'Ediacarano (circa 550 - 560 milioni di anni fa) e i suoi resti fossili sono stati ritrovati in Russia.\nDescrizione.\nI piccoli fossili a forma oblunga di questi organismi variano in lunghezza dai 3,2 agli 8,4 millimetri, e in larghezza da 1,8 a 4,7 millimetri. Il corpo \u00e8 suddiviso in una distinta regione della testa, sagomata a semicerchio, e in una regione del tronco, segmentata e allungata. Tutta la testa e la parte centrale assiale del tronco sono coperte da una vasta decorazione di piccoli tubercoli. Questi tubercoli nascondono il tipo di segmentazione del corpo nei pressi della zona assiale, ma molto probabilmente si tratta di isomeri, come in altri organismi simili (ad esempio \"Dickinsonia\"). Il capo distinto coperto da tubercoli \u00e8 tipico dei piccoli Proarticulata, come \"Onega\" e \"Archaeaspinus\", e non \u00e8 segmentato e completamente coperto da tubercoli come in \"Armillifera\". \nRitrovamenti e classificazione.\nI fossili di \"Lossinia\" sono conosciuti dai depositi delle formazioni Verkhovka e Yorga della zona del Mar Bianco, nella regione di Arcangelo, in Russia. \"Lossinia\", descritto per la prima volta nel 2007, sembrerebbe un rappresentante dei Proarticulata, un gruppo enigmatico di organismi vissuti nell'Ediacarano, forse ancestrali agli anellidi o agli artropodi.\nIl nome generico si riferisce al Losinoe Bog, nei pressi della localit\u00e0 Zimnii Bereg (Costa d'inverno) del Mar Bianco nella regione di Arcangelo, Russia, dove si trovano i fossili. Il nome specifico onora il custode del faro Zimnegorskiy, Valery S. Lisetskii."}
{"id": "5255466", "revid": "104458", "url": "https://it.wikipedia.org/wiki?curid=5255466", "title": "Sergey Maytakov", "text": ""}
{"id": "5255467", "revid": "104458", "url": "https://it.wikipedia.org/wiki?curid=5255467", "title": "Sergei Maitakov", "text": ""}
{"id": "5255468", "revid": "22356", "url": "https://it.wikipedia.org/wiki?curid=5255468", "title": "Lossinia", "text": ""}
{"id": "5255469", "revid": "22356", "url": "https://it.wikipedia.org/wiki?curid=5255469", "title": "Swartpuntia", "text": ""}
{"id": "5255470", "revid": "533647", "url": "https://it.wikipedia.org/wiki?curid=5255470", "title": "Ricardo Horta", "text": "Carriera.\nClub.\nDopo gli inizi in patria, con la maglia del Vit\u00f3ria Set\u00fabal, nell'estate del 2014 si trasferisce in Spagna, al Malaga; esordisce in campionato il 23 agosto, nella vittoria per 1-0 ai danni dell'Athletic Bilbao.\nIl 5 luglio 2016 fa ritorno in Portogallo, passando in prestito annuale al Braga.. Il 25 gennaio 2020 grazie alla sua rete nei minuti finali della partita fa vincere il Braga la sua seconda Coppa di Lega Portoghese.\nNazionale.\nEsordisce in nazionale nel 2014, subentrando a partita in corso nella sfida persa per 0-1 contro l'.\nStatistiche.\nPresenze e reti nei club.\n\"Statistiche aggiornate al 15 luglio 2020.\""}
{"id": "5255471", "revid": "104458", "url": "https://it.wikipedia.org/wiki?curid=5255471", "title": "Abzakovo", "text": ""}
{"id": "5255476", "revid": "1924342", "url": "https://it.wikipedia.org/wiki?curid=5255476", "title": "Royal Blood", "text": "I Royal Blood sono un duo rock britannico formatosi nel 2011 a Brighton.\nStoria del gruppo.\n2011-2014: primi anni e \"Out of the Black\".\nI Royal Blood si sono formati a seguito dell'incontro tra il bassista e cantante britannico Mike Kerr (gi\u00e0 tastierista dei Hunting the Minotaur) e il batterista australiano Matt Swan avvenuto a Brighton. Una volta trasferiti a Coolangatta, in Australia, il duo ha iniziato a comporre i primi brani, tra cui il singolo \"Leaving\", uscito il 6 giugno 2011, e a tenere i primi concerti nella zona di Brisbane tra il 2011 e il 2012. Dopodich\u00e9 Kerr ha fatto ritorno nel Regno Unito, dove ha iniziato a lavorare con il batterista Ben Thatcher, un amico di lunga data con il quale aveva suonato nei Flavour Country nella met\u00e0 degli anni duemila.\nIl 27 giugno 2013 il batterista degli Arctic Monkeys Matt Helders, in occasione del loro concerto al Festival di Glastonbury, ha indossato una maglietta dei Royal Blood al fine di promuoverli nonostante l'assenza di pubblicazioni in studio da parte del duo. La prima uscita del gruppo \u00e8 avvenuta il 23 settembre 2013, quando \u00e8 stato reso disponibile il singolo \"Out of the Black\", accompagnato nel lato B dal brano \"Come on Over\". Nel novembre 2013 \u00e8 stato annunciato che i Royal Blood avrebbero supportato gli Arctic Monkeys per due concerti all'aperto a Finsbury Park nel maggio 2014, mentre nel mese seguente hanno ricevuto una candidatura per il BBC Sound of 2014.\nL'11 febbraio 2014 il duo ha pubblicato il secondo singolo \"Little Monster\", seguito esattamente un mese pi\u00f9 tardi dall'EP \"Out of the Black\", distribuito in Australia e Nord America e comprendente tutti i brani da loro pubblicati fino a quel momento: \"Out of the Black\", \"Little Monster\", \"Come on Over\" e \"Hole\".\n2014-2015: \"Royal Blood\".\nIl 25 agosto 2014 \u00e8 stato pubblicato l'omonimo album di debutto, \"Royal Blood\", che ha ottenuto un buon successo commerciale e ha ricevuto un responso positivo da parte della critica specializzata, grazie anche al successo ottenuto con il singolo \"Figure It Out\"; \u00e8 stato inoltre l'album rock che ha venduto pi\u00f9 copie in meno tempo in Regno Unito in tre anni. Nel mese di novembre 2014 il chitarrista dei Led Zeppelin Jimmy Page ha espresso la propria ammirazione per il gruppo, dichiarando: \nIl disco \u00e8 stato promosso da una lunga tourn\u00e9e europea svoltasi nel 2015, iniziato il 10 gennaio in Germania e terminato in Svezia il 23 marzo. Nel mese di maggio il gruppo ha partecipato alla BBC in Radio 1's Big Weekend a Glasgow, oltre ad essere apparso al Download Festival e al Festival di Glastonbury a giugno. Invece hanno preso parte al T in the Park in luglio, e ai Festival di Reading e Leeds e di Osheaga in agosto. La band con Iggy Pop supporta i Foo Fighters in alcune date del loro tour statunitense e britannico del 2015.\n2016-2018: \"How Did We Get So Dark?\".\nIl 1\u00ba aprile 2016 i Royal Blood hanno pubblicato il brano inedito \"Where Are You Now?\", incluso nella colonna sonora della serie televisiva statunitense di HBO, \"Vinyl\".\nL'11 aprile 2017 il duo ha annunciato il secondo album in studio \"How Did We Get So Dark?\", la cui uscita \u00e8 avvenuta il 16 giugno dello stesso anno, e due giorni pi\u00f9 tardi hanno pubblicato il primo singolo \"Lights Out\". Nel periodo antecedente alla pubblicazione dell'album, il duo ha pubblicato i video per i brani \"Hook, Line &amp; Sinker\" e \"I Only Lie When I Love You\", resi disponibili attraverso il proprio canale YouTube rispettivamente il 16 maggio e il 2 giugno.\nIl disco \u00e8 stato promosso dal relativo tour svoltosi a maggio dello stesso anno nel Regno Unito, passando per gli Stati Uniti d'America tra giugno e agosto e toccando il resto dell'Europa tra ottobre e novembre. Dal disco sono stati estratti inoltre come singoli l'omonimo \"How Did We Get So Dark?\", uscito a ottobre insieme al relativo video sei giorni dopo, e \"Hole in Your Heart\", oltre al video per \"Look Like You Now\". Tra dicembre 2017 e giugno 2018 l'album \u00e8 stato promosso da una seconda tourn\u00e9e statunitense che ha visto i Royal Blood esibirsi sia da headliner sia come gruppo di supporto ai Queens of the Stone Age.\n2019-presente: \"Typhoons\".\nNel 2019 i Royal Blood sono tornati in attivit\u00e0 attraverso una nuova tourn\u00e9e europea che si \u00e8 svolta tra i mesi di luglio e agosto; nella data tenuta ad Amburgo il 24 luglio il duo ha presentato per la prima volta dal vivo i brani inediti \"Boilermaker\" e \"King\".\nA partire da marzo 2020 il gruppo ha cominciato le registrazioni per il terzo album in studio, isolandosi per un periodo di cinque settimane. Il 24 settembre dello stesso \u00e8 stato presentato il primo singolo \"Trouble's Coming\", accompagnato dal relativo video il 23 ottobre seguente.\nIl 21 gennaio 2021 \u00e8 stato annunciato il terzo album \"Typhoons\" e reso disponibile il singolo omonimo. Il disco \u00e8 stato pubblicato il 30 aprile dello stesso anno ed \u00e8 stato anticipato anche dal terzo singolo \"Limbo\" e dal video di \"Boilermaker\", usciti rispettivamente il 25 marzo e il 13 aprile."}
{"id": "5255478", "revid": "1573940", "url": "https://it.wikipedia.org/wiki?curid=5255478", "title": "Erigone longipalpis", "text": "Erigone longipalpis () \u00e8 un ragno appartenente alla famiglia Linyphiidae.\nAspetto.\nIl maschio raggiunge una lunghezza di 2\u00a0mm.\nPresenta un liscio carapace marrone scuro con una colorazione rossastra sulla parte anteriore. La regione cefalica \u00e8 rialzata. La regione toracica presenta dei granuli fini tra le linee radiali. I denti sui lati non sono n\u00e9 appuntiti n\u00e9 uniformi; quelli sul terzo posteriore sono elongati, mentre gli altri sono costantemente pi\u00f9 piccoli con una distanza maggiore tra essi.\nLo sternum \u00e8 liscio. La parte esterna dei forti cheliceri zigrinati possiede 5-6 dentini uniformi ed affilati. Le zampe bruno rossastre sono piuttosto lunghe. La patella del palpo rosso-bruno \u00e8 molto lunga, sottile e cilindrica. La sua lunga tibia diventa pi\u00f9 ampia verso la base in modo uniforme. Il piccolo tarso \u00e8 alquanto pi\u00f9 piccolo rispetto alla tibia.\nL'esemplare maschio pu\u00f2 essere facilmente confuso, date le caratteristiche generali in comune, con il maschio di \"E. dentipalpis\".\nLa femmina raggiunge una lunghezza di 3\u20134\u00a0mm.\nIl liscio carapace con una colorazione dal marrone scuro fino al rossastro presenta una regione cefalica piatta. La parte esterna, debolmente solcata, dei cheliceri finemenente zigrinati possiede una serie di 5 piccoli denti, dei quali i basali sono quelli pi\u00f9 piccoli. La tibia dell'esile palpo pressoch\u00e9 lunga il doppio della patella.\nIl grande epigino solcato presenta una piastra trasversale con una piccola apertura nella parte posteriore.\nL'esemplare femmina pu\u00f2 essere facilmente confuso, date le caratteristiche generali in comune, con la femmina di \"E. arctica\".\nDistribuzione e habitat.\nLa specie \u00e8 stata rinvenuta in diverse localit\u00e0 della regione paleartica.\nVive nei luoghi umidi sull'erba e tra le foglie; \u00e8 molto meno comune scorgere la specie rispetto a \"E. dentipalpis\" ma rispetto a quest'ultima \u00e8 distribuita in modo pi\u00f9 ampio.\nTassonomia.\nLa specie \u00e8 considerata specie tipo del genere \"Erigone\"; \u00e8 stata osservata l'ultima volta nel 2009 e al 2014 sono note due sottospecie:"}
{"id": "5255479", "revid": "18323", "url": "https://it.wikipedia.org/wiki?curid=5255479", "title": "Boleslao I l'Alto", "text": "Biografia.\nPrimi anni.\nBoleslao trascorse la sua infanzia nella corte del suo nonno e omonimo, Boleslao III di Polonia, a P\u0142ock. Fu solo nel 1138, dopo la morte di Boleslao III, che si trasfer\u00ec con i suoi genitori a Cracovia, che divenne la capitale della \"Provincia del \"senior\"\", governata da suo padre come granduca e grande feudatario di Polonia.\nIl regno di Ladislao II fu breve ed estremamente burrascoso. I conflitti cominciarono quando il granduca tent\u00f2 i rimuovere i suoi fratellastri, i Giovani Duchi, dai suoi territori. Secondo il cronista Vincenzo Kad\u0142ubek, lo scontro tra i fratelli fu istigato principalmente dalla moglie di Ladislao II, Agnese di Babenberg, che credeva che suo marito, in qualit\u00e0 di figlio maggiore, fosse l'unico legittimo sovrano dell'intero paese. D'altro canto, Salomea di Berg-Schelklingen, vedova di Boleslao III e matrigna di Ladislao, che tentava di formare alleanze con sovrani stranieri e coglieva ogni opportunit\u00e0 per assicurare il regno dei suoi figli, temeva che i Giovani Duchi fossero stati estromessi dalle loro posizioni per fare spazio ai figli di Ladislao, il giovane Boleslao e suo fratello Miecislao.\nIl conflitto eruppe nel 1141, quando Salomea di Berg, all'insaputa del granduca, decise di lasciare ai suoi figli la terra di \u0141\u0119czyca e tent\u00f2 di dare sua figlia minore Agnese in matrimonio a uno dei figli di Vsevolod II Olgovich, gran principe di Kiev. Ladislao, tuttavia, fu pi\u00f9 veloce e diede al gran principe parecchi vantaggi politici aggiuntivi, in conseguenza dei quali il matrimonio di Boleslao con la figlia del gran principe Vsevolod, Zvenislava, ebbe luogo nel 1142.\nViaggio in Rutenia.\nL'alleanza polacco-rutena si rivel\u00f2 presto estremamente importante nella lotta tra Ladislao II e i Giovani Duchi. Lo scoppio finale del conflitto ebbe luogo dopo la morte di Salomea di Berg nel 1144. Sembrava che la vittoria del granduca - grazie al suo predominio militare - fosse solo una questione di tempo. Ladislao II era abbastanza fiducioso di vincere in patria che mand\u00f2 Boleslao ad aiutare il gran principe Vsevolod II durante una rivolta contro di lui.\nTuttavia, la spedizione di Boleslao a Kiev fin\u00ec in un completo disastro, quando il gran principe mor\u00ec di malattia. Questo cre\u00f2 una generale confusione a Kiev. Nell'anno critico del 1146, Boleslao dovette ritornare velocemente in Polonia per aiutare suo padre. Le poche truppe che Boleslao reclut\u00f2 non erano per\u00f2 abbastanza per fermare la ribellione generale contro Ladislao II, che fu completamente sconfitto dai Giovani Duchi. Il deposto granduca e la sua famiglia fuggirono inizialmente alla corte del duca Vladislao II a Praga, in Boemia.\nTentativo fallito di restaurazione.\nDopo un breve periodo in Boemia, Ladislao II e la sua famiglia andarono in Germania, dove il re Corrado III (fratellastro di Agnese) offr\u00ec la sua ospitalit\u00e0 e la sua assistenza per la restaurazione del granduca. Dapprima, sembrava che l'esilio sarebbe stato solo per pochi mesi, grazie ai legami di famiglia della duchessa Agnese; tuttavia, la spedizione, affrettata e preparata in modo insufficiente, non riusc\u00ec ad attraversare il fiume Oder) e alla fine fall\u00ec a causa della forte opposizione degli antichi sudditi di Ladislao II e dei problemi di Corrado III in Germania causati dai suoi lunghi viaggi. Il re diede a Ladislao II e alla sua famiglia la citt\u00e0 di Altenburg in Sassonia. Questa era intesa come una residenza temporanea, ma alla fine essi trascorsero l\u00e0 il resto delle loro vite.\nCavaliere alla corte di Corrado III e Federico Barbarossa.\nStanco di una vita noiosa ad Altenburg, Boleslao viaggi\u00f2 alla corte del suo protettore, re Corrado III. Con lui, il giovane principe polacco prese parte estesamente agli affari politici tedeschi. Nel 1148 si un\u00ec alla Seconda crociata con Corrado III, durante la quale visit\u00f2, tra gli altri luoghi, Costantinopoli e la Terra santa.\nCorrado III mor\u00ec nel 1152 senza essere riuscito a ottenere il ritorno di Ladislao II in Polonia. Il suo successore fu il suo energico nipote Federico Barbarossa, al cui servizio Boleslao si un\u00ec quasi immediatamente. La prima azione del nuovo sovrano tedesco, tuttavia, non fu di aiutare Ladislao II ma di marciare contro Roma per essere incoronato Sacro Romano Imperatore. Boleslao lo accompagn\u00f2.\nSpedizione di Federico Barbarossa in Polonia.\nFu solo nel 1157 che l'imperatore organizz\u00f2 finalmente una spedizione contro la Polonia. \u00c8 ignoto se Ladislao II e i suoi figli parteciparono direttamente alla spedizione. Tuttavia, malgrado la vittoria militare e l'umiliante sottomissione di Boleslao IV a Federico Barbarossa, Ladislao II alla fine fu deluso, in quanto l'imperatore decise di mantenere il dominio di Boleslao IV e dei Giovani Duchi in Polonia. Due anni pi\u00f9 tardi, il 30 maggio 1159, l'ex granduca mor\u00ec nel suo esilio ad Altenburg.\nRestaurazione dell'eredit\u00e0 slesiana.\nMalgrado l'insoddisfazione per il trattamento della sua famiglia da parte dell'imperatore, Boleslao rimase al suo fianco, partecipando alle molte guerre intraprese da Barbarossa. Dal 1158-1162 prese parte alla spedizione in Italia, dove guadagn\u00f2 fama dopo aver ucciso un famoso cavaliere italiano in un duello sulle mura di Milano.\nIl fedele servizio di Boleslao all'imperatore fu finalmente ricompensato nel 1163, quando Barbarossa - questa volta attraverso la diplomazia: firmando un accordo a Norimberga, Germania - riusc\u00ec finalmente a restituire ai discendenti di Ladislao II la loro eredit\u00e0 sulla Slesia. Boleslao IV concord\u00f2 di accettare il ritorno dei principi esiliati perch\u00e9, dopo la morte di Ladislao II, i suoi figli, non avendo alcun sostegno in Polonia che potesse minare direttamente la sua autorit\u00e0, potevano contare solo sull'appoggio imperiale e, in questo modo, mentre non rappresentavano un pericolo concreto per lui, il granduca poteva tenere Barbarossa ben lontano dalla Polonia.\nTuttavia Boleslao IV decise di salvaguardare la sicurezza delle sue terre e mantenne il controllo sulle principali citt\u00e0 slesiane (Breslavia, Opole, Racib\u00f3rz, G\u0142og\u00f3w e Legnica).\nDopo quasi 16 anni di esilio, Boleslao ritorn\u00f2 in Slesia con la sua seconda moglie, Cristina (Zvenislava era morta intorno al 1155), i suoi figli pi\u00f9 grandi, Iaroslao e Olga, e suo fratello minore Miecislao I Pl\u0105tonogi (Mieszko). Il fratello pi\u00f9 giovane, Corrado (\"Konrad Laskonogi\"), rimase in Germania.\nBoleslao e Miecislao inizialmente governarono congiuntamente e due anni dopo (1165) entrambi ripresero le maggiori citt\u00e0 slesiane riconsegnate loro dal granduca, ottenendo il pieno controllo su tutta la Slesia. Tuttavia Boleslao, il fratello maggiore, deteneva l'autorit\u00e0 complessiva. Tre anni dopo aver preso il controllo della Slesia, Boleslao si sent\u00ec abbastanza forte da guidare una spedizione di rappresaglia contro il granduca Boleslao IV, per recuperare la supremazia sulla Polonia.\nRibellione di Miecislao.\nL'esercizio del potere complessivo da parte di Boleslao a spese di suo fratello minore Miecislao caus\u00f2 la rivolta di quest'ultimo nel 1172. In un grave turbamento nella famiglia ducale slesiana, Miecislao sostenne Iaroslao, il figlio maggiore di Boleslao, che nutriva risentimento contro suo padre perch\u00e9 era stato costretto a intraprendere la carriera ecclesiastica a causa degli intrighi della sua matrigna Cristina, che voleva che i suoi figli fossero i soli eredi. La ribellione fu una completa sorpresa per Boleslao, che fu costretto a fuggire a Erfurt, Germania. Stavolta, Federico Barbarossa decise di sostenere Boleslao con un forte intervento armato per restaurarlo nel ducato. Alla fine Miecislao III il Vecchio fu mandato dal granduca per calmare la furia dell'imperatore e tenerlo lontano dagli affari polacchi. Miecislao III diede a Barbarossa 8.000 pezzi d'argento e gli promise la restaurazione di Boleslao, che infine ritorn\u00f2 a casa agli inizi del 1173. Tuttavia, malgrado la sua riconciliazione con suo fratello e suo figlio, fu costretto a dividere la Slesia e a creare i ducati di Racib\u00f3rz (concesso a Miecislao) e Opole (concesso a Iaroslao).\nRibellione contro Miecislao III il Vecchio.\nQuattro anni dopo, sembrava che Boleslao fosse vicino a raggiungere il principale obiettivo della sua vita, la riconquista del Seniorato e con questa il titolo di granduca. Cospir\u00f2 quindi con suo zio Casimiro II il Giusto e con suo cugino Oddone (il figlio maggiore di Miecislao III) per sottrarre il governo. Il colpo di stato ottenne il sostegno della Piccola Polonia, che mal sopportava il regime dittatoriale di Miecislao III, e subito dopo la Grande Polonia si schier\u00f2 con Oddone. Tuttavia, Boleslao sub\u00ec un'improvvisa e sorprendente sconfitta da parte di suo fratello Miecislao e da suo figlio Iaroslao; questo lasciava la via libera affinch\u00e9 Casimiro II fosse proclamato granduca; Boleslao fugg\u00ec di nuovo in Germania. Grazie alla mediazione di Casimiro III, Boleslao ritorn\u00f2 nel suo ducato nel 1177 senza grossi problemi; tuttavia sub\u00ec un'ulteriore perdita della sua autorit\u00e0, quando fu obbligato a dare G\u0142og\u00f3w a suo fratello minore Corrado.\nRitiro dagli affari politici.\nDopo questa sconfitta, Boleslao si ritir\u00f2 dalla scena politica polacca e concentr\u00f2 i suoi sforzi sul governo del suo Ducato. La morte di suo fratello Corrado nel 1190 senza discendenza rese possibile il ritorno di G\u0142og\u00f3w tra i suoi domini.\nDurante gli ultimi anni del suo regno, Boleslao si dedic\u00f2 all'attivit\u00e0 economica e commerciale. La colonizzazione, inizialmente proveniente dalla aree tedesche pi\u00f9 povere (\"Ostsiedlung\"), acceler\u00f2 sostanzialmente lo sviluppo economico del Ducato, e fu continuata da suo figlio Enrico I il Barbuto. In questi anni Boleslao fond\u00f2 l'abbazia cistercense di Lubi\u0105\u017c con la collaborazione dei monaci di Pforta, dall'altra parte del fiume Saale in Turingia. L'abbazia divenne in seguito il luogo di sepoltura ducale slesiano.\nBolla papale e morte.\nPer salvaguardare le sue terre dagli altri principi Piast, nel 1198 Boleslao ottenne una bolla protettiva da papa Innocenzo III. Ci fu una riconciliazione tra Boleslao e suo figlio maggiore Iaroslao, recentemente eletto vescovo di Breslavia. Questo lo mise in grado, dopo la morte di Iaroslao il 22 marzo 1201, di ereditare Opole, che fu di nuovo riunita alle sue terre.\nBoleslao sopravvisse a suo figlio per soli nove mesi e mor\u00ec il 7 o l'8 dicembre 1201 nel suo castello di Le\u015bnica (oggi quartiere di Breslavia). Fu sepolto nell'abbazia cistercense di Lubi\u0105\u017c che aveva fondato.\nMatrimonio e discendenza.\nNel 1142 Boleslao spos\u00f2 la sua prima moglie Zvenislava (m. ca. 1155), figlia di Vsevolod II Olgovich, gran principe di Kiev. Essi ebbero due figli:\nVerso il 1157, Boleslao spos\u00f2 la sua seconda moglie Cristina (m. 21 febbraio 1204/1208), una tedesca; secondo lo storico Kazimierz Jasi\u0144ski, era probabilmente un membro della casa comitale di Everstein, Homburg o Pappenheim. Essi ebbero sette figli:\nControversie.\nNella storiografia polacca e tedesca esiste una controversia riguardo alle relazioni tra la Slesia e il Sacro Romano Impero nel primo periodo medievale. Secondo alcuni storici tedeschi la data del 1163, quando a Boleslao e ai suoi fratelli fu permesso di ritornare in Slesia, \u00e8 considerata essere il momento in cui la Slesia si separ\u00f2 dalla Polonia e divenne parte del Sacro Romano Impero.\nDall'altro lato gli storici polacchi asseriscono che i figli di Ladislao II l'Esiliato cui fu permesso di ritornare dal granduca di Polonia Boleslao IV il Ricciuto erano semplicemente tipici duchi Piast che dominavano nel diviso Regno di Polonia. (Vedi anche Piast.)"}
{"id": "5255482", "revid": "1149807", "url": "https://it.wikipedia.org/wiki?curid=5255482", "title": "My Love Story!!", "text": " \u00e8 un manga \"sh\u014djo\" scritto da Kazune Kawahara e disegnato da Aruko, serializzato sul \"Bessatsu Margaret\" di Sh\u016beisha dal 13 aprile 2012 al 13 luglio 2016. Un adattamento anime, prodotto dalla Madhouse, \u00e8 stato trasmesso in Giappone tra l'8 aprile e il 23 settembre 2015, mentre un film live action basato sulla serie \u00e8 uscito il 31 ottobre 2015.\nTrama.\nLa storia segue le vicende di Takeo G\u014dda, uno studente alto e muscoloso che non ha molta fortuna con le donne, dato che ogni ragazza che gli piace, finisce per innamorarsi puntualmente del suo migliore amico Makoto Sunakawa. Un giorno per\u00f2, Takeo salva una ragazzina di nome Rinko Yamato da un molestatore su un treno e cos\u00ec i due, inaspettatamente, si innamorano l'uno dell'altra.\nMedia.\nManga.\nLa serie, scritta da Kazune Kawahara e disegnata da Aruko, dopo essere stata pubblicata nell'ottobre 2011 come uno speciale di cento pagine sulla rivista \"Bessatsu Margaret Sister\", \u00e8 stata serializzata sul \"Bessatsu Margaret\" di Sh\u016beisha dal 13 aprile 2012 al 13 luglio 2016. I vari capitoli sono stati raccolti in tredici volumi \"tank\u014dbon\", che sono stati pubblicati tra il 23 marzo 2012 e il 23 settembre 2016. Un'edizione italiana a cura di Star Comics \u00e8 stata pubblicata da marzo 2018 ad agosto 2020, mentre in America del Nord i diritti sono stati acquistati da Viz Media.\nAnime.\nLa serie televisiva anime, prodotta dalla Madhouse e diretta da Morio Asaka, \u00e8 andata in onda sulla NTV dall'8 aprile al 23 settembre 2015. Le sigle di apertura e chiusura sono rispettivamente dei Trustrick e dei Local Connect. In America del Nord i diritti sono stati acquistati dalla Sentai Filmworks, mentre in varie parti del mondo, tra cui l'Italia, gli episodi sono stati trasmessi in streaming, in contemporanea col Giappone, da Crunchyroll.\nPubblicazioni.\nGli episodi di \"My Love Story!!\" sono stati raccolti in otto volumi BD/DVD che sono stati distribuiti in Giappone per il mercato home video a partire dal 24 giugno 2015.\nAccoglienza.\n\"Ore monogatari!!\" \u00e8 stato nominato al 6\u00ba Manga Taish\u014d, nonch\u00e9 al 18\u00ba Premio culturale Osamu Tezuka nella categoria \"Reader Award\". La serie ha anche vinto il 37\u00ba Premio Kodansha per i manga come miglior manga \"sh\u014djo\" e si \u00e8 aggiudicata il primo posto nella classifica Book of the Year dei fumetti per ragazze tra gennaio e giugno 2013 redatta dalla rivista \"Da Vinci\", cos\u00ec come pure il quinto posto in quella annuale del 2012. Nell'edizione del 2013 della guida \"Kono manga ga sugoi!\" della Takarajimasha, l'opera \u00e8 stata premiata come miglior serie per il pubblico femminile, mentre in quella del 2014 il titolo \u00e8 apparso ancora al quindicesimo posto. Il quinto volume \u00e8 stato in particolar modo il 53\u00ba volume manga pi\u00f9 venduto nella prima met\u00e0 del 2014."}
{"id": "5255483", "revid": "736476", "url": "https://it.wikipedia.org/wiki?curid=5255483", "title": "Demir G\u00f6kg\u00f6l", "text": "Biografia.\nTra il 1959 e il 1964 ha studiato Storia del Teatro e Drammaturgia a Vienna, per tornare poi a Istanbul dove ha lavorato come presso Radio Istanbul TRT e come attore in vari allestimenti teatrali. Nel 1968 \u00e8 emigrato in Germania, dove \u00e8 stato attore cinematografico e televisivo. L'interpretazione di Yunus G\u00fcner nel film \"La sposa turca\" lo rende noto al pubblico internazionale.\nTra le sue attivit\u00e0 anche l'interpretazione di brani poetici, da Pablo Neruda a Orhan Veli, spesso con l'accompagnamento di musicisti. \u00c8 considerato uno dei migliori narratori delle poesie di Nazim Hikmet. \u00c8 scomparso nel 2012 per un cancro alla gola, per il quale dal 2010 si sottoponeva a terapia."}
{"id": "5255488", "revid": "1005847", "url": "https://it.wikipedia.org/wiki?curid=5255488", "title": "Elezioni amministrative a San Marino del 2014", "text": "Le elezioni amministrative sammarinesi del 2014 si svolsero il 30 novembre per l'elezione della Giunta di Castello e del Capitano di Castello in tutti e nove castelli di San Marino.\nElezioni del 30 novembre 2014.\nCitt\u00e0 di San Marino.\nTotale seggi scrutinati\nAcquaviva.\nTotale seggi scrutinati\nBorgo Maggiore.\nTotale seggi scrutinati\nChiesanuova.\nTotale seggi scrutinati\nDomagnano.\nTotale seggi scrutinati\nFaetano.\nTotale seggi scrutinati\nFiorentino.\nTotale seggi scrutinati\nMontegiardino.\nTotale seggi scrutinati\nSerravalle.\nTotale seggi scrutinati"}
{"id": "5255509", "revid": "466539", "url": "https://it.wikipedia.org/wiki?curid=5255509", "title": "Protocollo di Minsk", "text": "Il Protocollo di Minsk era un accordo per porre fine alla guerra dell'Ucraina orientale, raggiunto il 5 settembre 2014 dal Gruppo di Contatto Trilaterale sull'Ucraina, composto dai rappresentanti di Ucraina, Russia, Repubblica Popolare di Doneck (DNR) e Repubblica Popolare di Lugansk (LNR). \u00c8 stato firmato dopo estesi colloqui a Minsk, la capitale della Bielorussia, sotto l'egida della Organizzazione per la sicurezza e la cooperazione in Europa (OSCE).\nSucceduto a diversi tentativi precedenti di cessare i combattimenti nella regione di Donbass (Ucraina orientale), prevedeva un cessate il fuoco immediato, lo scambio dei prigionieri e l'impegno, da parte dell'Ucraina, di garantire maggiori poteri alle regioni di Doneck e Lugansk. Tuttavia, nonostante abbia portato ad un'iniziale diminuzione delle ostilit\u00e0, l'accordo non \u00e8 stato rispettato.\nProcesso e stesura del protocollo.\nL'accordo \u00e8 stato formulato dal Gruppo di contatto Trilaterale sull'Ucraina, composto da rappresentanti di Ucraina, Russia e l'OSCE. Il gruppo \u00e8 stato creato nel mese di giugno come un modo per facilitare la risoluzione dei conflitti in Ucraina orientale e meridionale. Le riunioni del gruppo, insieme con i rappresentanti informali delle repubbliche secessioniste di Doneck e di Lugansk, si sono svolte nel 31 luglio, il 26 agosto, il 1\u00ba settembre e il 5 settembre. I dettagli dell'accordo siglato il 5 settembre assomigliano in gran parte al piano di pace di 15 punti proposto dal presidente ucraino Poro\u0161enko il 20 giugno. I seguenti rappresentanti hanno firmato il documento: \nIl testo del protocollo.\nIl testo del protocollo \u00e8 composto da dodici punti:\nMemorandum supplementare.\nNelle due settimane dopo la firma del Protocollo di Minsk, ci sono state frequenti violazioni del cessate il fuoco da entrambe le parti in conflitto. I colloqui sono continuati a Minsk. Un memorandum supplementare \u00e8 stato concordato il 19 settembre 2014. Questo memorandum ha chiarito l'applicazione del protocollo. Tra le misure di pacificazione concordate, sono state incluse le seguenti:\nIl 26 settembre, i membri dell Gruppo di Contatto Trilaterale sull'Ucraina sono nuovamente incontrati per discutere la delimitazione della zona demilitarizzata dove le armi pesanti sarebbero state eliminate dalle parti coinvolte nel conflitto. La linea di demarcazione tra la DNR e l'Ucraina \u00e8 stata concordata tra i rappresentanti della DNR e negoziatori ucraini, secondo il Vice-Primo Ministro di Ucraina, Vitali Yarema. Il 2 dicembre 2014, il parlamento ucraino ha modificato unilateralmente la \"legge sullo statuto speciale\" che era stata proposta nel Protocollo di Minsk, anche se questo Parlamento ha approvato alcuni aspetti della legge concordata a Minsk come parte del cessate il fuoco.\nEfficacia.\nDopo la firma del memorandum, la seconda battaglia per l'Aeroporto di Donec'k \u00e8 scoppiata, ed entrambe le parti si accusano a vicenda di continue violazioni del cessate il fuoco. L'Aeroporto di Donec'k \u00e8 chiuso a tutto il traffico dal 26 maggio 2014, a causa dei combattimenti tra le forze del nuovo governo ucraino e i separatisti filo-russi. Alla fine di ottobre, il primo ministro della DNR, negoziatore e firmatario del Protocollo di Minsk Aleksandr Zachar\u010denko ha detto che le forze sotto il suo controllo riguadagnerebbero i territori che avevano perso alle forze governative ucraine durante l'offensiva di luglio dalle forze fedeli al governo dell'Ucraina e che le forze della DNR sarebbero disposte a lottare in battaglie \"pesanti\" per raggiungere i loro obiettivi. Successivamente, Zakharchenko ha detto che era stato frainteso, e che aveva l'intenzione di dire che queste aree sarebbero state recuperate attraverso \"mezzi pacifici\". Durante la sua campagna durante il periodo precedente alle elezioni generali in Donbass condotte dalla DNR e dalla LNR, in presunta violazione del Protocollo di Minsk, Zakharchenko ha dichiarato: \"Questi sono tempi storici.\" \"Stiamo creando un nuovo paese! \u00c8 un obiettivo pazzesco.\"\nIl presidente dell'OSCE Didier Burkhalter ha confermato che le elezioni sono state \"in contrasto con la lettera e lo spirito del protocollo di Minsk\" e ha detto che loro \"complicherebbero ulteriormente la sua applicazione\". Parlando il 5 dicembre, il ministro degli esteri russo Sergej Lavrov ha detto che le elezioni generali in DNR e le elezioni generali in LNR, condotte in 2 novembre 2014, erano \"esattamente nel range che era stato negoziato a Minsk\", e che il parlamento ucraino, presumibilmente, avrebbe dovuto adottare un progetto di legge di amnistia dei leader delle DNR e LNR, dopo le elezioni parlamentari in Ucraina in ottobre 2014. Secondo Lavrov, un pi\u00f9 stretto monitoraggio del confine russo-ucraino, come specificato nel Protocollo di Minsk, poteva avvenire solo dopo che fosse stata approvata una legge di questo tipo di amnistia. Lavrov ha detto che si pensava che un decreto presidenziale emanato il 16 settembre, che presumibilmente vieta la persecuzione di combattenti separatisti in Donbass, sarebbe rispettato dal governo ucraino, ma che un progetto di legge proponente la revoca di tale decreto era stato presentato.\nUna successiva fase dei colloqui di pace tenutasi a Minsk \u00e8 stata sospesa il 26 dicembre 2014. Tuttavia, ambo le parti hanno confermato, dopo ore di trattative, di aver accettato lo scambio di prigionieri, che coinvolge almeno 375 prigionieri su entrambi i lati.\nIl 12 febbraio 2015 a Minsk in esito ai colloqui dei leader di Francia e Germania, Russia e Ucraina, i rappresentanti del Gruppo di contatto trilaterale hanno sottoscritto il pacchetto di misure per l'attuazione del protocollo di Minsk, noto come protocollo di Minsk II."}
{"id": "5255510", "revid": "120954860", "url": "https://it.wikipedia.org/wiki?curid=5255510", "title": "Berardo Taraschi", "text": "Gli inizi nel motociclismo.\nDi famiglia agiata, familiarizza sin da giovanissimo con il motorismo grazie alla presenza in casa di varie motociclette ed automobili del nonno e del padre Vincenzo, il quale durante la guerra venne incorporato in un reparto motoristico. Nell'adolescenza mostra uno spiccato interesse per i motori ed una particolare propensione per la meccanica, passione osteggiata dai genitori che desiderano per il figlio tutt'altra preparazione. Dopo aver frequentato le scuole inferiori in un collegio si iscrive nell'istituto tecnico della citt\u00e0, che gli fornisce le basi per maturare progressivamente la formazione di una cultura personale sulla meccanica, che gli consentir\u00e0 nel futuro di rielaborare personalmente i motori di motociclette ed automobili.\nTerminata la scuola ed assolti gli obblighi militari con i 18 mesi di leva, matura l'idea di aprire un'officina motociclistica, dove si dedica anche ad elaborazione motoristiche in funzione delle competizioni. Partecipa alla prima corsa su strada nel 1934, all'et\u00e0 di 19 anni, gareggiando su una Benelli 500. Nei primi anni di attivit\u00e0 agonistica partecipa a quasi tutte le competizioni che si svolgono tra l'Abruzzo e le Marche. Nel 1935 ottiene la prima importante affermazione nello \"Scudo d'Abruzzo\", giungendo secondo nella categoria B, e nel 1938 vince il circuito motociclistico di Teramo nella classe regina (e giunge secondo anche nelle 250), competizione che si aggiudica anche l'anno successivo su una nuova Benelli SS.\nLe doti agonistiche e tattiche, la sensibilit\u00e0 meccanica che gli consente di sfruttare al massimo i suoi mezzi rappresentano le qualit\u00e0 che lo portano ad essere considerato tra i piloti pi\u00f9 apprezzati a livello nazionale. Dal 1938 inizia a gareggiare nelle competizioni nazionali: partecipa alla Coppa Etna a Catania e, sempre nel 1938, giunge secondo nel Campionato Italiano di velocit\u00e0 classe 500. Nel 1939 costruisce la \"Moto Taraschi 500\", motocicletta da competizione quasi del tutto originale, e nello stesso anno inizia a cimentarsi nelle competizioni automobilistiche, vincendo il \"Volante d'Argento\" su una Topolino Fiat 500, trofeo assegnato agli esordienti. Anche l'attivit\u00e0 professionale va incontro ad un progressivo sviluppo, ed all'assistenza e riparazione dei mezzi, affianca anche la commercializzazione di nuove motociclette.\nIl dopoguerra e l'automobilismo.\nDopo l'interruzione legata al conflitto mondiale (durante il quale viene aggregato alla Divisione Pasubio in qualit\u00e0 di ricognitore motociclista, partecipando alla campagna russa), nel luglio del 1944 rientra a Teramo riprendendo l'attivit\u00e0 nell'officina meccanica. Nell'agosto del 1945 riprende anche l'attivit\u00e0 agonistica, aggiudicandosi il secondo posto nel circuito di Tortoreto (Teramo), ritenuta la prima gara europea motociclistica del dopoguerra.\nDa questo periodo inizia a concentrare la sua attenzione verso le automobili, studiandone tutti gli aspetti (meccanica e telai). Taraschi chiude infatti definitivamente la carriera motociclistica dopo che nelle prove libere del Circuito di Cortemaggiore (settembre 1946) prende piena coscienza della attuali insidie e pericolosit\u00e0 delle competizioni su due ruote. Rientrato a Teramo trova modo di vendersi subito la sua Benelli. La carriera motociclistica di Taraschi ha visto in circa 13 anni la partecipazione a quasi settanta partecipazioni a gare ufficiali con un numero imprecisato di vittorie, circa una ventina)\nL'officina meccanica di Taraschi diventa una vera e propria casa automobilistica specializzata nella produzione di vetture da competizione, che sar\u00e0 operativa fino al 1960 (Meccanica Taraschi). Nel 1947 costruisce la prima biposto 750 sport, un modello che viene battezzato con il nome di \"Urania\" (il nome gli viene suggerito dal marchese Diego de Sterlich Aliprandi ed \u00e8 ispirato al colle Urania che si trova nei pressi di Teramo). Il modello riscuote un grande successo, ed in breve diventa la macchina da battere nei gran premi. \nTaraschi lo costruisce partendo dalla base meccanica della Fiat 500 Topolino, recuperando telaio, sospensione, trasmissione, sterzo e freni, mentre per il motore opta per il Bmw R75, economico e facile da reperire, che egli elabora personalmente per potenziarlo. Anche il telaio \u00e8 della Topolino, che viene allungato nella zona posteriore e rinforzato nella parte centrale; l'elaborazione della carrozzeria viene eseguita da uno specialista, il milanese Venanzio Pozzi, al quale Taraschi affianca un artigiano locale, Giovanni Foschini, che sar\u00e0 in grado di preparare le successive Urania.\nIl modello esordisce a Piacenza l'11 aprile 1947, nel circuito automobilistico di Piacenza, dove Taraschi si aggiudica il terzo posto, realizzando il giro pi\u00f9 veloce.\nPur di fronte ai lusinghieri risultati conseguiti dalla Urania sin dalle prime apparizioni, il modello risentiva di vistosi limiti imposti dalla telaistica originale Topolino; tali limiti resero necessario il ricorso ad uno specifico telaio a struttura tubolare, sulla cui realizzazione Taraschi lavor\u00f2 a partire dalla fine del 1948 per completarsi nella successiva primavera.\nDopo la prima fase dello sviluppo automobilistico del dopoguerra, che nel paese risentiva chiaramente di tutte le problematiche relative alle emergenze dell'immediato periodo post-bellico, le successive evoluzioni imposte dalla concorrenza furono tali da portare alla nascita delle Urania della seconda generazione, che vengono modificate anche per l'adeguamento ai nuovi regolamenti della categoria Sport, in particolare quello della classe 750. Il nuovo modello viene impostato su un telaio tubolare leggerissimo in acciaio trafilato al cromomolibdeno, la cui realizzazione viene affidata a Francesco Cappelli. Vengono riviste le sospensioni ed il gruppo motopropulsivo viene spostato in avanti, con conseguente criticit\u00e0 relativa al baricentro, che tuttavia viene superata grazie alla opportuna posizione che viene data al pilota. Sono queste le novit\u00e0 che portano le Urania a conseguire i successi del 1949, che hanno una significativa ripercussione anche sotto il profilo commerciale, dato che a Taraschi vengono commissionati diversi modelli. Il pilota teramano dimostra di avere raggiunto maturit\u00e0 costruttiva e credibilit\u00e0, al punto che i grandi produttori di componenti gli offrono le loro forniture. Per la sua attivit\u00e0 sportiva inoltre raggiunge accordi pubblicitari che gli consentono di assortire al meglio le sue vetture (Pirelli per gli pneumatici, Shell per il carburante).\nDi fronte ai successi ottenuti dalla Urania, Taraschi decide di cimentarsi nella Formula 2 utilizzando un motore di cilindrata 500 sovralimentato con compressore (soluzione alternativa al motore aspirato da 2000). La sovralimentazione aveva attratto Taraschi sin dai tempi della Benelli, nel 1939, assistendo nella fabbrica pesarese ai lavori sui motori delle motociclette. Per il compressore Taraschi pu\u00f2 contare sull'amicizia dei fratelli Giannini, grazie ai quali pu\u00f2 recuperare il compressore Roots. Le nuove soluzioni tecniche comportano importanti ripercussioni sulla vettura, che impongono quindi una serie di interventi successivi per garantire nelle gare il rendimento ottimale del modello sovralimentato, il quale si mette in luce nel maggio del 1948 nel Gran Premio di Bari, vincendo la classe 500 e giungendo ottava nella classifica generale. L'avventura nella Formula 2, pensata anche per essere sfruttata a livello commerciale, viene per\u00f2 abbandonata presto di fronte al penalizzante confronto con i motori aspirati.\nIl 1949 \u00e8 l'anno in cui la Urania 750 ottiene i risultati migliori, conquistando una serie di primi posti: nel 9\u00ba Giro di Sicilia (20 marzo), nel Circuito di Reggio Emilia (7 maggio), nel 1\u00b0 Circuito del Castello di Teramo (22 maggio), nel 2\u00ba Gran Premio di Napoli (19 giugno), nella 3\u00aa Coppa delle Dolomiti (17 luglio), nel circuito di Pescara (12 agosto) e nella Cronoscalata di Caltanissetta (settembre).\nDi fronte ai successi e ai lusinghieri riconoscimenti Taraschi esprime intraprendenza e creativit\u00e0 a livello costruttivo, spingendosi verso la soluzione del motore posteriore, con l'obiettivo di migliorare la distribuzione dei pesi nella vettura, e concependo, pur con scarsi mezzi, una vettura per la Formula 3. Questa volta gli esiti si rivelano da subito pessimi, perch\u00e9 gi\u00e0 alla prima uscita di collaudo la vettura, pilotata dallo stesso Taraschi, subisce un doppio cappottamento. L'avventura dello \"schema tutto dietro\" finisce qui. Le delusioni per il costruttore teramano sono anche di natura commerciale perch\u00e9 la vendita delle sue Urania-Bmw, vetture difficili da guidare e che richiedono una tecnica avanzata che i clienti privati non hanno, subisce una forte contrazione.\nL'accordo con Giannini e la Giaur.\nLa fase pi\u00f9 prestigiosa come costruttore si registra a partire dal 1949, quando viene stretto un accordo con la famosa casa dei fratelli Attilio e Domenico Giannini, dal quale vide la luce il modello \"Giaur\" (nome ispirato dal cavallo \"Giaur da Brivio\", uno dei pi\u00f9 grandi trottatori italiani) che univa le doti del telaio della casa teramana a quelle motoristiche della casa romana. L'accordo tra i Giannini e Taraschi fu ispirato dal giornalista Giovanni Canestrini, profondo conoscitore della realt\u00e0 del settore motoristico, che avanz\u00f2 a costoro di avviare una collaborazione, che ebbe per entrambe le parti importantissime ripercussioni sia a livello sportivo che a livello commerciale. \nLa produzione dei modelli, ispirati alle precedenti Urania a telaio tubolare, avviene nel nuovo complesso di Taraschi, collocato a ridosso della stazione ferroviaria di Teramo. Per la realizzazione di ciascun esemplare occorrevano circa quattro mesi di lavoro. Grazie alle capacit\u00e0 di Taraschi nella meccanica i motori ricevuti dai Giannini venivano personalmente rivisti dal costruttore teramano, sia per eliminare qualsiasi imperfezione presente nel montaggio, sia per contribuire allo sviluppo dei motori stessi.\nI modelli prodotti negli anni dell'esperienza Giaur si basarono su due motori: si part\u00ec con il monoalbero G1 che nel 1953 venne soppiantato dal motore bialbero G2 che scatur\u00ec in conseguenza della rapida evoluzione tecnica della categoria 750 Sport. Negli anni dell'accordo con i fratelli Giannini vengono realizzati una cinquantina di esemplari, alcuni esportati negli Stati Uniti, che conseguirono innumerevoli risultati (oltre 120 vittorie) e furono guidati dai migliori piloti degli anni cinquanta. A dimostrazione dell'assoluto livello dei motori Giannini, nel corso del 1952, quando \u00e8 gi\u00e0 in cantiere la progettazione del bialbero G2 che andr\u00e0 a soppiantare il G1 (che soffre ormai la concorrenza degli altri motori) le vittorie conseguite da Taraschi sono addirittura sedici. Nel 1953, stagione dai contenuti tecnici particolarmente esasperati, le Giaur, anche grazie al continuo lavoro di affinamento, si dimostrano le mattatrici della stagione riportando successi nei pi\u00f9 importanti circuiti e cronoscalate. Successi che il bialbero G2 non sar\u00e0 in grado di replicare, a dispetto delle aspettative sportive e commerciali; lo stesso assemblamento dei motori finisce per rivelarsi approssimativo, e la circostanza costringe Taraschi ad eseguire un montaggio a regola d'arte, apportandovi gli opportuni miglioramenti.\nIl primo esemplare di Giaur viene impiegato nel 1949, in occasione del Circuito del Castello, gara automobilistica che si svolgeva a Teramo, mentre la prima vittoria, alla guida di Mario Raffaelli, la Giaur se la aggiudica nel 10\u00ba Gran Premio di Roma. Gi\u00e0 nel primo anno, il 1949, considerato di rodaggio, arrivano quattro vittorie ed altri ottimi piazzamenti, mentre nell'anno successivo le vittorie raddoppiano, con affermazioni in competizioni di particolare importanza. Nel 1951 Taraschi ottiene la consacrazione nazionale come costruttore: la Giaur guidata da Sesto Leonardi si aggiudica il campionato italiano della classe Sport 750. Lo stesso Taraschi, come pilota, si aggiudica il titolo nazionale nel 1954. In questo periodo viene anche organizzata la \"Squadra Taraschi\", scuderia che assolve alla funzione di coordinare l'attivit\u00e0 sportiva e quella dei clienti. \nGli anni cinquanta videro la realizzazione di diversi modelli Giaur concepiti per la categoria Sport. Nel 1953 viene progettata la biposto Champion (modello innovativo per la carrozzeria particolarmente aerodinamica) che venne utilizzata per circa cinque anni, con molteplici successi anche di carattere internazionale (in Francia e negli Stati Uniti). Nel 1954 \u00e8 la volta della monoposto Red Blitz, con la quale Taraschi vince il titolo nazionale della 750 Corsa. Nella sua carriera Taraschi si spinse sino alla prestigiosa categoria della Formula 1, per la quale il costruttore teramano cerc\u00f2 di realizzare un modello di monoposto Giaur, che fece la sua comparsa in soli quattro gran premi. Sempre a livello di Formula 1 Taraschi si ciment\u00f2 anche come pilota, acquistando una Ferrari 166 del 1951; la vettura di per s\u00e9 aveva caratteristiche che la rendevano poco competitiva gi\u00e0 in Formula 2, per cui Taraschi si mise all'opera per apportarvi una serie di modifiche tecniche e funzionali che ne accrebbero sensibilmente la competitivit\u00e0 (aumento della cilindrata, elaborazione del motore, avviamento elettrico, varianti telaistiche). Con questo modello Taraschi partecip\u00f2 dignitosamente a 14 gran premi disputatisi nel territorio nazionale tra il 1954 ed il 1957, tra i quali spiccano il quinto posto conseguito nel Gran Premio del Valentino a Torino ed il sesto posto nel Gran Premio di Napoli.\nLa Formula Junior.\nL'accordo con la Giannini si protrasse fino al 1957, anno in cui Taraschi inizia a produrre le vetture monoposto per la nuova categoria della Formula Junior, destinata alla formazione delle nuove leve. Il primo modello di carattere sperimentale, per il quale viene abbandonato il glorioso motore Giannini, partecipa alla gara di esordio della categoria, disputata nell'aprile 1958, dove Taraschi arriva secondo su una vettura che si dimostra la pi\u00f9 veloce del lotto dei partecipanti. L'anno successivo viene invece messa in cantiere una Junior pensata appositamente per la categoria, per la quale Taraschi si ispira, come moltissimi costruttori italiani, alla base meccanica della Fiat 1100/103. L'evoluzione di questo modello dur\u00f2 fino al 1961 con crescenti problemi sia di carattere economico (per gli elevati oneri di gestione) che di carattere tecnico, in conseguenza della esasperata evoluzione che subisce la categoria, soprattutto con il passaggio alla dimensione internazionale. Non mancano comunque in questi anni le vittorie e gli ottimi piazzamenti nella categoria Junior, anche negli Stati Uniti, dove vennero esportati ben 13 modelli delle Taraschi Junior. \nDal 1959 ed in particolare nel corso del 1960 le vetture inglesi della Cooper prendono progressivamente il sopravvento, ma nonostante tutto non mancarono anche in questo cruciale momento di transizione piazzamenti e vittorie. Il confronto con le avanzatissime realizzazioni inglesi, espressione di una realt\u00e0 professionistica ed ingegneristica molto pi\u00f9 avanzata, diventa proibitivo per i costruttori italiani, con il conseguente declino dei risultati nelle competizioni. Lo stesso Taraschi ebbe modo di constatare direttamente la sbalorditiva superiorit\u00e0 delle Cooper, compiendo direttamente un test su un esemplare di un cliente. Nel 1961 Taraschi cessa definitivamente l'attivit\u00e0 automobilistica e si dedica esclusivamente alla commercializzazione di autovetture (gi\u00e0 dal 1958 era concessionario Volkswagen). \nCome pilota Berardo Taraschi fece registrare 65 partecipazioni a gare ufficiali e 22 vittorie. Ebbe due soprannomi: \"Didd\u00ec\" e \"Lupo d'Abruzzo\"."}
{"id": "5255513", "revid": "76963", "url": "https://it.wikipedia.org/wiki?curid=5255513", "title": "Chris McKenna (attore)", "text": "Carriera.\nChris McKenna \u00e8 meglio noto per il ruolo di Joey Buchanan in \"Una vita da vivere\", ricoperto dal 1990 al 1993, e per quello di protagonista nella pellicola \"King of the Ants\"."}
{"id": "5255514", "revid": "3831", "url": "https://it.wikipedia.org/wiki?curid=5255514", "title": "Incoativo", "text": ""}
{"id": "5255515", "revid": "729019", "url": "https://it.wikipedia.org/wiki?curid=5255515", "title": "Alberto Canaveri", "text": "Biografia.\nAlberto Canaveri nacque a Piamonte, Regno d'Italia, nel 1909. Nel 1936 prese parte alla Guerra civile spagnola come comandante del Reggimento or Stormo da Caccia dell'Aviazione Legionaria, alla guida di un aeroplano Fiat C.R.32. Canaveri partecip\u00f2 anche alla Seconda guerra mondiale, con il grado di Colonnello della La Regia Aeronautica."}
{"id": "5255521", "revid": "287204", "url": "https://it.wikipedia.org/wiki?curid=5255521", "title": "Michelangelo Cinganelli", "text": "Biografia.\nPrincipale esponente di una famiglia di artisti e artigiani, fu un ricercato pittore e disegnatore di cartoni per arazzi e altro. Le sue opere sono scarsamente documentate, spesso perdute, sebbene sia stato uno degli esponenti dell'\"antimanierismo\" che accolse spunti controriformati e poi barocchi nell'arte fiorentina, a partire dalla fine del XVI secolo.\nFu nella cerchia del Cigoli e di Bernardino Poccetti (da cui dovette gran parte del suo stile, marcatamente narrativo), immatricolandosi all'Accademia delle arti del disegno il 4 agosto 1580. A quell'epoca abbiamo la notizia che faceva parte della bottega dell'oscuro pittore \"Baccio Tosini agli Strozi\", forse un parente di Michele Tosini. All'Accademia ricopr\u00ec nel tempo numerose cariche, tra cui console del corpo nel 1591, 1594 e 1613.\nLa prima opera documentata \u00e8 anche una delle sue pi\u00f9 impegnative, coi disegni per una serie di pitture e decorazioni nel Duomo di Pisa (1597-1625), che comprendono i quattro \"Evangelisti\" e gli \"Angeli\" nelle nicchie sotto la cupola (1597), la \"Nascita della Vergine\", l\"Annunciazione\" e altre scene nel coro (1598), la decorazione a grottesche dell'organo, i restauri dei mosaici (1602 circa), un cartone per la vetrata dell\"Assunta\" (1602) e la pala con \"Davide e Abimelech\" (1625).\nA Firenze lavor\u00f2 invece per la corte dei Medici, a una serie di opere documentate ma ancora non identificate. Almeno dal 1598 fu impiegato come disegnatore per l'arazzeria medicea (una serie con le \"Stagioni\" \u00e8 nella villa medicea di Cerreto Guidi).\nDa una lettera del Cigoli si apprende che lavor\u00f2 per i Guicciardini alla decorazione della loro cappella dietro l'altare della chiesa di Santa Felicita (1610 circa), dove si riscontra uno stile influenzato dal Poccetti.\nAl 1613 risale la lunetta di \"Sant'Antonio che fonda l'Istituto dei Buonomini\" nel chiostro principale di San Marco, e nel 1618 esegu\u00ec decorazioni pittoriche nella villa di Careggi per il cardinale Carlo de' Medici, tra cui la decorazione di vasi per limoni e balaustre. Nel 1622 realizz\u00f2 per Michelangelo Buonarroti il Giovane la decorazione del soffitto della ex-cappella di Casa Buonarroti (\"San Michele arcangelo\" nella cupoletta e altri angeli nei riquadri).\nAlcuni disegni di sua mano sono conservati al GDSU (\"San Michele\" e altri in collezione Santarelli), nella collezione Witt di Londra e alla biblioteca Marucelliana.\nFu sepolto nella chiesa di Santa Trinita, dove fu benefattore e ebbe sepoltura tutta la sua famiglia."}
{"id": "5255529", "revid": "767487", "url": "https://it.wikipedia.org/wiki?curid=5255529", "title": "Empoli Football Club 1970-1971", "text": "Questa voce raccoglie le informazioni riguardanti l'Empoli Football Club nelle competizioni ufficiali della stagione 1970-1971.\nStagione.\nNella stagione 1970-1971 l'Empoli disputa il girone B del campionato di Serie C, con 34 punti ottiene il tredicesimo posto. Il torneo \u00e8 stato vinto dal Genoa con 56 punti che risale prontamente in Serie B, seconda la Spal con 54 punti. Scendono in Serie D l'Aquila Montevarchi con 32 punti, la Torres Sassari con 27 punti ed il Ravenna con 22 punti.\nPer questa stagione l'Empoli viene affidato a Cecco Lamberti, dal Como arriva l'interno Gaetano Salvemini, dal Brescia il difensore Alberto Fumagalli, mentre si mette in evidenza l'ala ventenne Silvio Rosa, autore di 8 reti e miglior realizzatore stagionale empolese. Dal Siena arriva l'interno Sauro Bonetti. Un giovane del vivaio, il difensore diciassettenne Moreno Roggi si mette in mostra disputando due spezzoni di partite, i primi passi di una importante carriera nelle categorie superiori. Prima parte di campionato discreta, poi un vistoso calo che ha portato sulla panchina empolese Tito Corsi. Salvezza conquistata grazie a tre vittorie consecutive nel finale del torneo, che mettono l'Empoli al riparo da qualsiasi rischio di classifica."}
{"id": "5255531", "revid": "729019", "url": "https://it.wikipedia.org/wiki?curid=5255531", "title": "Circolo Sportivo Ponziana Trieste 1950-1951", "text": "Questa voce raccoglie le informazioni riguardanti il Circolo Sportivo Ponziana Trieste nelle competizioni ufficiali della stagione 1950-1951."}
{"id": "5255532", "revid": "1573940", "url": "https://it.wikipedia.org/wiki?curid=5255532", "title": "Nectarinia tacazze", "text": "La nettarinia del Tacazze (\"Nectarinia tacazze\" ()) \u00e8 un uccello della famiglia Nectariniidae, diffuso in Africa.\nTassonomia.\nSono note due sottospecie:"}
{"id": "5255534", "revid": "287204", "url": "https://it.wikipedia.org/wiki?curid=5255534", "title": "Federazione di hockey su ghiaccio di Hong Kong", "text": "La Federazione di hockey su ghiaccio di Hong Kong (chi. \"\u9999\u6e2f\u51b0\u7403\u5354\u6703\", HIKHA) \u00e8 un'organizzazione fondata per governare la pratica dell'hockey su ghiaccio in Hong Kong.\nHa aderito all'International Ice Hockey Federation il 30 aprile 1983."}
{"id": "5255536", "revid": "767487", "url": "https://it.wikipedia.org/wiki?curid=5255536", "title": "Gennaro Barba", "text": "Nasce professionalmente come batterista nel 1980, suonando con vari musicisti napoletani ed \u00e8 conosciuto per lo pi\u00f9 per la sua appartenenza al gruppo di rock progressivo degli Osanna, del quale \u00e8 membro dal 1999.\nOltre agli Osanna, Gennaro Barba ha collaborato con altri musicisti ed \u00e8 impegnato nella didattica rivolta ad allievi diversamente abili e nella ricerca di un metodo per consentire loro, in particolar modo nei casi di disabilit\u00e0 motorie, di poter suonare la batteria.\nCon il gruppo dei Tramway partecipa a una rassegna di nome Vesuwave negli anni ottanta e suona live in molte citt\u00e0 italiane in concerti e fiere musicali.\nNel corso degli anni suona in vari gruppi musicali spaziando tra vari generi quali jazz, rock, funky, blues, pop.\n\u00c8 con il gruppo dei Walhalla che Gennaro Barba esordisce nel 1987 al Festival di Sanremo e partecipa ad una serie di trasmissioni televisive tra cui Domenica In, Festivalbar, Disco per l'estate, Disco inverno e Jeans, trasmissione condotta da Fabio Fazio.\nCon il gruppo degli Osanna partecipa a varie trasmissioni TV; nel 1999 partecipa al Neapolis Rock Festival condividendo il palco con Jethro Tull e PFM;registra nel 2001 un disco dal titolo Taka Boom e successivamente un CD+DVD live dal titolo Uomini e miti; nel 2002 partecipa al festival Rock in progress in cui suonano anche i Goblin e PFM; dal 2003 al 2006 partecipa annualmente ad Afrak\u00e0 festival, manifestazioni in cui ad esempio, ha condiviso il palco, tra gli altri, con Carl Palmer degli E.L.&amp;Palmer(2006); inoltre, nel 2006 e nel 2007 esce la compilation \"Rock in\" (il cui titolo \u00e8 tratto dall'omonimo festival a cui vi partecipa).\nNel 2009 esce un doppio\nalbum in vinile Prog Family con la partecipazione di David Jackson (Van der Graaf Generator), David Cross (King Crimson) e TM Stevens.\nNel maggio del 2009 d\u00e0 vita insieme a Tullio de Piscopo all'evento tributo dedicato a Geg\u00e8 di Giacomo \"Do you remember Geg\u00e8?\" al Teatro Bolivar con il patrocinio del Comune di Napoli. L'evento ha avuto seguito biennale e sono in programma successive edizioni.\nNell'aprile del 2010 prende parte alla tourn\u00e9e degli Osanna in Giappone e Corea.\nNel 2011 esce il live Rosso Rock registrato in Giappone con l'orchestra Tokio Vielle Ensemble.\nNel 2012 si esibisce con gli Osanna al Teatro Trianon di Napoli dove viene registrato anche un DVD live che diventer\u00e0 poi un libro e DVD dal titolo Tempo.\nHa scritto sul giornale musicale Wonderous Stories con una propria rubrica \"\u201cL'altra faccia della batteria\u201d\".\nNel dicembre 2013 partecipa ai concerti live di Pino Daniele \u201cNapul'\u00e8-Tutta n'ata storia\u201d con gli Osanna e Jenny Sorrenti, presso il Palapartenope di Napoli.\nNel 2014 con gli Osanna prende parte al festival Bahia prog in Messico e nel luglio 2015 partecipa alla tourn\u00e9e degli Osanna in Giappone con vari ospiti quali David Jackson (Van der Graaf Generator) Corrado Rustici, Jenny Sorrenti.\nNel 2015 registra il cd dei Demonilla \"In attesa di giudizio\" e i due videoclip \"Mi piaci\" e \"La mia follia;\" registra, inoltre i due cd degli Osanna Palepoli e Palepolitana.\nNel giugno del 2017 \u00e8 con gli Osanna al Teatro San Carlo di Napoli in occasione dei 50 anni di carriera di Vittorio de'Scalzi dei New Trolls.\nAttualmente \u00e8 endorser UFIP e Acustica Store e ha firmato per un periodo di tempo una serie di bacchette personali per una nota ditta internazionale.\nCollaborazioni.\nHa lavorato con Pino Daniele, Tullio de Piscopo, Corrado Rustici, David Jackson storico sassofonista dei Van der Graaf Generator, David Cross (ex King Crimson), T.M. Stevens , Alan Sorrenti, Jenny Sorrenti, Tony Esposito e Beppe Vessicchio.\nFilmografia.\nNel 2004 partecipa nel suo ruolo di musicista al film di Pupi Avati \"Ma quando arrivano le ragazze?\" con protagonisti Johnny Dorelli e Vittoria Puccini\".\"\nImpegno sociale.\nGennaro Barba \u00e8 direttore artistico dell'Associazione Lemuseper-l'oro, associazione di promozione sociale senza scopo di lucro che ha come finalit\u00e0 principale il miglioramento della qualit\u00e0 della vita delle persone svantaggiate in ragione delle loro condizioni fisiche, psichiche e sensoriali.\n\u00c8 impegnato nella didattica rivolta ad allievi diversamente abili e nella ricerca di un metodo per consentire loro, in particolar modo nei casi di disabilit\u00e0 motorie, di poter suonare la batteria.\nHa partecipato attivamente alla manifestazione \"\u201cTutti a scuola\u201d\" per i diversamente\nabili promossa da Antonio Nocchetti."}
{"id": "5255537", "revid": "986213", "url": "https://it.wikipedia.org/wiki?curid=5255537", "title": "Hugues de Coat Tredrez", "text": "Biografia.\nNacque in Francia nel XV secolo.\nPapa Paolo II aveva intenzione di elevarlo al rango di cardinale nel concistoro del 21 novembre 1468, ma Tredez mor\u00ec prima di quella data mentre era nel suo castello di Coat-Tredre."}
{"id": "5255538", "revid": "339392", "url": "https://it.wikipedia.org/wiki?curid=5255538", "title": "Afaq Tunus", "text": ""}
{"id": "5255541", "revid": "287204", "url": "https://it.wikipedia.org/wiki?curid=5255541", "title": "Federazione di hockey su ghiaccio dell'Islanda", "text": "La Federazione islandese di hockey su ghiaccio (isl. \"\u00cdshokk\u00edsamband \u00cdslands\", \u00cdH\u00cd) \u00e8 un'organizzazione fondata per governare la pratica dell'hockey su ghiaccio in Islanda.\nHa aderito all'International Ice Hockey Federation il 6 maggio 1992."}
{"id": "5255542", "revid": "287204", "url": "https://it.wikipedia.org/wiki?curid=5255542", "title": "Federazione di hockey su ghiaccio d'Israele", "text": "La Federazione israeliana di hockey su ghiaccio (heb. \"\u05d4\u05d4\u05ea\u05d0\u05d7\u05d3\u05d5\u05ea \u05d4\u05d9\u05e9\u05e8\u05d0\u05dc\u05d9\u05ea \u05dc\u05d4\u05d5\u05e7\u05d9 \u05e7\u05e8\u05d7\", IHFI) \u00e8 un'organizzazione fondata nel 1988 per governare la pratica dell'hockey su ghiaccio in Israele.\nHa aderito all'International Ice Hockey Federation il 1\u00ba maggio 1991."}
{"id": "5255544", "revid": "124123", "url": "https://it.wikipedia.org/wiki?curid=5255544", "title": "Tetsuyasu Mitani", "text": "A partire dal 1944 ha lavorato all'osservatorio dell'Universit\u00e0 di Kyoto. Nel 1954 fu autore della prima osservazione del ritorno della cometa 45P/Honda-Mrkos-Pajdu\u0161\u00e1kov\u00e1 al suo primo perielio dopo la scoperta avvenuta nel 1948.\nIl Minor Planet Center gli accredita la scoperta dell'asteroide 1619 Ueta effettuata l'11 ottobre 1953.\nGli \u00e8 stato dedicato l'asteroide 3289 Mitani."}
{"id": "5255546", "revid": "287204", "url": "https://it.wikipedia.org/wiki?curid=5255546", "title": "Federazione di hockey su ghiaccio del Kazakistan", "text": "La Federazione kazaka di hockey su ghiaccio (kaz. \"\u049a\u0430\u0437\u0430\u049b\u0441\u0442\u0430\u043d\u043d\u044b\u04a3 \u0448\u0430\u0439\u0431\u0430\u043b\u044b \u0445\u043e\u043a\u043a\u0435\u0439 \u0444\u0435\u0434\u0435\u0440\u0430\u0446\u0438\u044f\u0441\u044b\"; rus. \"\u041a\u0430\u0437\u0430\u0445\u0441\u0442\u0430\u043d\u0441\u043a\u0430\u044f \u0444\u0435\u0434\u0435\u0440\u0430\u0446\u0438\u044f \u0445\u043e\u043a\u043a\u0435\u044f \u0441 \u0448\u0430\u0439\u0431\u043e\u0439\") \u00e8 un'organizzazione fondata nel 1992 per governare la pratica dell'hockey su ghiaccio in Kazakistan.\nHa aderito all'International Ice Hockey Federation il 6 maggio 1992."}
{"id": "5255547", "revid": "21880", "url": "https://it.wikipedia.org/wiki?curid=5255547", "title": "Achillea moschata", "text": ""}
{"id": "5255550", "revid": "86599", "url": "https://it.wikipedia.org/wiki?curid=5255550", "title": "228165 Mezentsev", "text": "228165 Mezentsev \u00e8 un asteroide della fascia principale. Scoperto nel 2009, presenta un'orbita caratterizzata da un semiasse maggiore pari a 2,6927207\u00a0UA e da un'eccentricit\u00e0 di 0,1136660, inclinata di 10,00557\u00b0 rispetto all'eclittica.\nDal 30 gennaio al 30 marzo 2010, quando 231649 Korotkiy ricevette la denominazione ufficiale, \u00e8 stato l'asteroide denominato con il pi\u00f9 alto numero ordinale. Prima della sua denominazione, il primato era di 221923 Jayeff.\nL'asteroide \u00e8 dedicato all'astronomo russo Andrej Georgievi\u010d Mezencev."}
{"id": "5255556", "revid": "287204", "url": "https://it.wikipedia.org/wiki?curid=5255556", "title": "Federazione di hockey su ghiaccio della Lettonia", "text": "La Federazione lettone di hockey su ghiaccio (lav. \"Latvijas Hokeja feder\u0101cija\", LHF) \u00e8 un'organizzazione fondata nel 1931 per governare la pratica dell'hockey su ghiaccio in Lettonia.\nHa aderito all'International Ice Hockey Federation il 22 febbraio 1931."}
{"id": "5255560", "revid": "287204", "url": "https://it.wikipedia.org/wiki?curid=5255560", "title": "Federazione di hockey su ghiaccio della Lituania", "text": "La Federazione lituana di hockey su ghiaccio (lit. \"Lietuvos ledo ritulio federacija\", LLRF) \u00e8 un'organizzazione fondata nel 1932 per governare la pratica dell'hockey su ghiaccio in Lituania.\nHa aderito all'International Ice Hockey Federation il 19 febbraio 1938."}
{"id": "5255561", "revid": "92723", "url": "https://it.wikipedia.org/wiki?curid=5255561", "title": "Tremende bazzecole", "text": "Tremende bazzecole (\"Tremendous Trifles\") \u00e8 una raccolta di brevi saggi dello scrittore inglese G. K. Chesterton, pubblicata per la prima volta nel 1909. Tutti i testi raccolti erano precedentemente stati pubblicati dall'autore come articoli sul giornale \"Daily News\"."}
{"id": "5255562", "revid": "716642", "url": "https://it.wikipedia.org/wiki?curid=5255562", "title": "John Robert Blayney Owen", "text": "Carriera.\nClub.\nTra il 1873 ed il 1875 ha giocato nello .\nNazionale.\nHa collezionato una presenza con la propria nazionale, ovvero la partita amichevole persa per 2-1 sul campo della Scozia il 7 marzo 1874."}
{"id": "5255564", "revid": "594715", "url": "https://it.wikipedia.org/wiki?curid=5255564", "title": "La v\u00e9rit\u00e9 sur l'affaire Harry Quebert", "text": ""}
{"id": "5255565", "revid": "287204", "url": "https://it.wikipedia.org/wiki?curid=5255565", "title": "Federazione di hockey su ghiaccio del Lussemburgo", "text": "La Federazione lussemburghese di hockey su ghiaccio (fra. \"F\u00e9d\u00e9ration Luxembourgeoise de Hockey sur Glace\", FLHG) \u00e8 un'organizzazione fondata nel 1912 per governare la pratica dell'hockey su ghiaccio in Lussemburgo.\nHa aderito all'International Ice Hockey Federation il 23 marzo 1912."}
{"id": "5255579", "revid": "1494169", "url": "https://it.wikipedia.org/wiki?curid=5255579", "title": "John Owen", "text": ""}
{"id": "5255580", "revid": "4711", "url": "https://it.wikipedia.org/wiki?curid=5255580", "title": "Danmarks Ishockey Union", "text": ""}
{"id": "5255581", "revid": "1160255", "url": "https://it.wikipedia.org/wiki?curid=5255581", "title": "V\u00edtor Baptista", "text": "Carriera.\nNazionale.\nHa collezionato 11 presenze con la propria Nazionale."}
{"id": "5255582", "revid": "4711", "url": "https://it.wikipedia.org/wiki?curid=5255582", "title": "Ice Hockey Association of the DPR Korea", "text": ""}
{"id": "5255583", "revid": "4711", "url": "https://it.wikipedia.org/wiki?curid=5255583", "title": "Eesti J\u00e4\u00e4hoki Liit", "text": ""}
{"id": "5255584", "revid": "4711", "url": "https://it.wikipedia.org/wiki?curid=5255584", "title": "Finnish Ice Hockey Association", "text": ""}
{"id": "5255585", "revid": "4711", "url": "https://it.wikipedia.org/wiki?curid=5255585", "title": "F\u00e9d\u00e9ration Fran\u00e7aise de Hockey sur Glace", "text": ""}
{"id": "5255590", "revid": "889336", "url": "https://it.wikipedia.org/wiki?curid=5255590", "title": "Raul Soares de Figueiredo", "text": ""}
{"id": "5255591", "revid": "4711", "url": "https://it.wikipedia.org/wiki?curid=5255591", "title": "Hong Kong Ice Hockey Association", "text": ""}
{"id": "5255592", "revid": "4711", "url": "https://it.wikipedia.org/wiki?curid=5255592", "title": "Ice Hockey Iceland", "text": ""}
{"id": "5255593", "revid": "4711", "url": "https://it.wikipedia.org/wiki?curid=5255593", "title": "Ice Hockey Association of India", "text": ""}
{"id": "5255595", "revid": "4711", "url": "https://it.wikipedia.org/wiki?curid=5255595", "title": "Ice Hockey Federation of Israel", "text": ""}
{"id": "5255596", "revid": "4711", "url": "https://it.wikipedia.org/wiki?curid=5255596", "title": "Japan Ice Hockey Federation", "text": ""}
{"id": "5255599", "revid": "4711", "url": "https://it.wikipedia.org/wiki?curid=5255599", "title": "Kazakhstan Ice Hockey Federation", "text": ""}
{"id": "5255600", "revid": "4711", "url": "https://it.wikipedia.org/wiki?curid=5255600", "title": "Korea Ice Hockey Association", "text": ""}
{"id": "5255601", "revid": "767487", "url": "https://it.wikipedia.org/wiki?curid=5255601", "title": "F\u00e9lix Assun\u00e7\u00e3o Antunes", "text": "Carriera.\nNazionale.\nHa collezionato 15 presenze con la propria Nazionale."}
{"id": "5255602", "revid": "4711", "url": "https://it.wikipedia.org/wiki?curid=5255602", "title": "Latvian Ice Hockey Federation", "text": ""}
{"id": "5255603", "revid": "4711", "url": "https://it.wikipedia.org/wiki?curid=5255603", "title": "Lithuanian Ice Hockey Federation", "text": ""}
{"id": "5255604", "revid": "4711", "url": "https://it.wikipedia.org/wiki?curid=5255604", "title": "F\u00e9d\u00e9ration Luxembourgeoise de Hockey sur Glace", "text": ""}
{"id": "5255605", "revid": "767487", "url": "https://it.wikipedia.org/wiki?curid=5255605", "title": "Alfred Stratford", "text": "Carriera.\nNazionale.\nHa collezionato una presenza con la propria Nazionale."}
{"id": "5255608", "revid": "287204", "url": "https://it.wikipedia.org/wiki?curid=5255608", "title": "Federazione di hockey su ghiaccio della Serbia", "text": "La Federazione serba di hockey su ghiaccio (srp. \"\u0421\u0430\u0432\u0435\u0437 \u0445\u043e\u043a\u0435\u0458\u0430 \u043d\u0430 \u043b\u0435\u0434\u0443 \u0421\u0440\u0431\u0438\u0458\u0435, Savez hokeja na ledu Srbije\", SHLS) \u00e8 un'organizzazione fondata nel 1939 per governare la pratica dell'hockey su ghiaccio in Serbia.\nHa aderito all'International Ice Hockey Federation il 1\u00ba gennaio 1939."}
{"id": "5255610", "revid": "486946", "url": "https://it.wikipedia.org/wiki?curid=5255610", "title": "ACELI", "text": ""}
{"id": "5255611", "revid": "4711", "url": "https://it.wikipedia.org/wiki?curid=5255611", "title": "Serbian Ice Hockey Association", "text": ""}
{"id": "5255613", "revid": "1494169", "url": "https://it.wikipedia.org/wiki?curid=5255613", "title": "Curve (disambigua)", "text": ""}
{"id": "5255614", "revid": "716642", "url": "https://it.wikipedia.org/wiki?curid=5255614", "title": "Charles Wollaston", "text": "Carriera.\nClub.\nWollaston gioc\u00f2 con Wanderers la prima finale della Coppa d'Inghilterra nel 1872 e fece un gol nella seconda finale della competizione nel 1873. In totale vinse il trofeo cinque volte, fu il primo calciatore a riuscire in questa impresa.\nNazionale.\nHa collezionato 4 presenze e un gol con la propria Nazionale, fu capitano dell'Inghilterra nella sua ultima presenza contro la Scozia il 13 marzo 1880. Wollaston fu l'ottavo capitano nella storia della Nazionale inglese."}
{"id": "5255615", "revid": "767487", "url": "https://it.wikipedia.org/wiki?curid=5255615", "title": "Strange Too", "text": "Strange Too \u00e8 una raccolta di video musicali della band di musica elettronica Depeche Mode diretti dal regista olandese Anton Corbjin, ideale seguito di \"Strange\" del 1988.\nVideo.\nLa raccolta include i videoclip dei singoli tratti dall'album Violator, girati in Super 8. Sono inoltre presenti due bonus video esclusivi per la raccolta: \"Halo\", che ha successivamente ricevuto rari passaggi anche in radio e sulle reti televisive musicali, e \"Clean\", mai trasmesso su nessun emittente musicale. Inoltre del singolo \"World in My Eyes\" \u00e8 stato girato un video diverso da quello usato per la promozione. A differenza di \"Strange\", i video sono stati girati interamente a colori, comprese le scene di intermezzo senza musica tra i video.\nL'ordine in cui compaiono i brani \u00e8 il seguente:\nCast.\nI Depeche Mode erano:\nAltri attori compaiono nel corso del cortometraggio tra cui una giovane Jenna Elfman nel video di \"Halo\"\nEdizioni.\nLa raccolta fu pubblicata per la prima volta nel 1990 dalla Mute Records, in Regno Unito), e dalla Sire / Reprise negli Stati Uniti d'America).\nNel 1999 l'etichetta discografica indipendente Mute Records ha ripubblicato \"Strange Too\" in videocassetta\nNon \u00e8 stata ancora pubblicata un'edizione in DVD."}
{"id": "5255617", "revid": "318922", "url": "https://it.wikipedia.org/wiki?curid=5255617", "title": "Charles Henry Reynolds Wollaston", "text": ""}
{"id": "5255618", "revid": "599013", "url": "https://it.wikipedia.org/wiki?curid=5255618", "title": "Unai L\u00f3pez", "text": "Carriera.\nClub.\nSempre stato di propriet\u00e0 dell'Athletic Bilbao, ha esordito nella massima serie spagnola nel 2014.\nIl 31 agosto 2021 torna a titolo definitivo al , col quale firma un contratto di 3 anni.\nNazionale.\nHa esordito con la maglia della Nazionale Under-21 durante le qualificazioni agli europei di categoria."}
{"id": "5255619", "revid": "287204", "url": "https://it.wikipedia.org/wiki?curid=5255619", "title": "Curve (Our Lady Peace)", "text": "Curve \u00e8 l'ottavo album in studio del gruppo musicale rock canadese Our Lady Peace, pubblicato nel 2012.\nIl disco.\nIl disco \u00e8 stato registrato a Los Angeles (California) nell'arco di circa due anni, dal gennaio 2010 al febbraio 2012, presso gli studi del cantante Raine Maida. \nIl primo singolo tratto da \"Curve\" \u00e8 stato \"Heavyweight\", pubblicato nel dicembre 2011.\nLa foto di copertina del disco ritrae il pugile George Chuvalo, che ha contribuito anche ad un estratto vocale del brano \"Mettle\"."}
{"id": "5255620", "revid": "287204", "url": "https://it.wikipedia.org/wiki?curid=5255620", "title": "Federazione di hockey su ghiaccio degli Stati Uniti d'America", "text": "USA Hockey \u00e8 l'organo di governo dell'hockey su ghiaccio negli Stati Uniti d'America.\nNacque il 29 ottobre 1937 e fino al 1991 fu nota come Amateur Hockey Association of the United States (AHAUS).\nFin dalla fondazione ader\u00ec all'International Ice Hockey Federation che gi\u00e0 aveva ammesso gli Stati Uniti, bench\u00e9 privi di federazione, il 26 aprile 1920."}
{"id": "5255629", "revid": "1444345", "url": "https://it.wikipedia.org/wiki?curid=5255629", "title": "Peter Bjorn and John (album)", "text": "Peter Bjorn and John \u00e8 il primo album in studio del gruppo musicale svedese Peter Bjorn and John, pubblicato nel novembre 2002."}
{"id": "5255630", "revid": "1310927", "url": "https://it.wikipedia.org/wiki?curid=5255630", "title": "Aleksandar Panti\u0107 (1992)", "text": "Carriera.\nClub.\nDopo gli inizi in patria, al Rad Belgrado e alla Stella Rossa, si \u00e8 trasferito in Spagna, al Villarreal. Nell'estate 2014, grazie ad una formula di prestito, \u00e8 divenuto un difensore del C\u00f3rdoba.\nNazionale.\nHa esordito con la nazionale Under-21 serba durante le qualificazioni agli europei di categoria nel 2012."}
{"id": "5255631", "revid": "297745", "url": "https://it.wikipedia.org/wiki?curid=5255631", "title": "Leo Samuele Olschki", "text": ""}
{"id": "5255632", "revid": "1444345", "url": "https://it.wikipedia.org/wiki?curid=5255632", "title": "Falling Out (Peter Bjorn and John)", "text": "Falling Out \u00e8 il secondo album in studio del gruppo musicale svedese Peter Bjorn and John, pubblicato il 4 ottobre 2004."}
{"id": "5255633", "revid": "1444345", "url": "https://it.wikipedia.org/wiki?curid=5255633", "title": "Seaside Rock", "text": "Seaside Rock \u00e8 il quarto album in studio del gruppo musicale svedese Peter Bjorn and John, pubblicato il 23 settembre 2008."}
{"id": "5255635", "revid": "69805521", "url": "https://it.wikipedia.org/wiki?curid=5255635", "title": "Clan (computer gaming)", "text": ""}
{"id": "5255636", "revid": "1444345", "url": "https://it.wikipedia.org/wiki?curid=5255636", "title": "Living Thing", "text": "Living Thing \u00e8 il quinto album in studio del gruppo musicale svedese Peter Bjorn and John, pubblicato il 30 marzo 2009."}
{"id": "5255637", "revid": "1444345", "url": "https://it.wikipedia.org/wiki?curid=5255637", "title": "Gimme Some", "text": "Gimme Some \u00e8 il sesto album in studio del gruppo musicale svedese Peter Bjorn and John, pubblicato il 28 marzo 2011."}
{"id": "5255641", "revid": "287204", "url": "https://it.wikipedia.org/wiki?curid=5255641", "title": "Classe Suffren (cacciatorpediniere)", "text": "La classe Suffren, della Marine nationale detta anche type F60 FLE, \u00e8 stata una classe composta da due fregate lanciamissili (\"fr\u00e9gates lance-engins - FLE\") francesi, la cui unit\u00e0 capoclasse (con numerale D602) \u00e8 stata impostata nel 1962 ed ha preso servizio nel 1967, la sua gemella \u00e8 la \"Duquesne\", con numerale D603.\nLa classe e la nave capoclasse prendono il nome da Pierre Andr\u00e9 de Suffren de Saint Tropez (1729-1788) viceammiraglio francese, la seconda unit\u00e0 prende il nome da Abraham Duquesne (1610-1688) tenente generale (viceammiraglio) francese.\nLe unit\u00e0 erano armate di missili antinave Exocet, di missili antisommergibile Malafon e di missili antiaerei (SAM) navali Masurca, solo tre navi della Marine nationale hanno avuto in dotazione quest'ultimo tipo di missile, le due \"Suffren\" e l'incrociatore .\nDal 4 febbraio 1967 al 30 marzo 1968 il comandante della \u00e8 l'allora capitano di vascello Philippe de Gaulle, figlio del generale de Gaulle, all'epoca Presidente della Repubblica francese.\nLe due unit\u00e0 della \"classe Suffren\" sono state sostituite dalle due unit\u00e0 della ."}
{"id": "5255643", "revid": "69805721", "url": "https://it.wikipedia.org/wiki?curid=5255643", "title": "Attivit\u00e0 pastorale", "text": ""}
{"id": "5255647", "revid": "2048388", "url": "https://it.wikipedia.org/wiki?curid=5255647", "title": "Dedicated to Chaos", "text": "Dedicated to Chaos \u00e8 l'undicesimo album in studio del gruppo musicale statunitense Queensr\u00ffche, pubblicato nel 2011."}
{"id": "5255650", "revid": "38120", "url": "https://it.wikipedia.org/wiki?curid=5255650", "title": "Squadra di demolizione", "text": ""}
{"id": "5255658", "revid": "599013", "url": "https://it.wikipedia.org/wiki?curid=5255658", "title": "Iago Bouz\u00f3n", "text": "Carriera.\nClub.\nHa giocato nel campionato spagnolo e cipriota.\nNazionale.\nCon la nazionale Under-20 ha partecipato al mondiale nel 2003, giungendo secondo."}
{"id": "5255659", "revid": "1632387", "url": "https://it.wikipedia.org/wiki?curid=5255659", "title": "Frequency Unknown", "text": "Frequency Unknown \u00e8 il dodicesimo album in studio del gruppo musicale statunitense Queensr\u00ffche, pubblicato il 23 aprile 2013 dalla Deadline Music, sussidiaria della Cleopatra Records.\nDescrizione.\nSi tratta dell'unica pubblicazione dei Queensr\u00ffche fronteggiati da Geoff Tate, dopo che questi era stato licenziato nel 2012 dai rimanenti componenti della formazione originaria.\nA partire dal 13 marzo 2013 sono state rese disponibili per l'ascolto attraverso iTunes le anteprime di ciascun brano dell'album, mentre il 3 aprile 2013 \u00e8 stato pubblicato per il download digitale il singolo \"Cold\", successivamente uscito anche in formato 7\".\nL'album \u00e8 stato infine reso disponibile per lo streaming una settimana prima della pubblicazione attraverso SoundCloud."}
{"id": "5255665", "revid": "1924342", "url": "https://it.wikipedia.org/wiki?curid=5255665", "title": "Santa Tell Me", "text": "Santa Tell Me \u00e8 un singolo della cantante statunitense Ariana Grande, pubblicato il 24 novembre 2014 come quinto estratto dal primo EP \"Christmas Kisses\".\nDescrizione.\n\"Santa Tell Me\" \u00e8 stato annunciato la prima volta dall'interprete il 28 ottobre 2014 attraverso una live streaming su Twitcam, nella quale ha detto che non voleva fare una canzone di Natale in un primo momento, ma poi ha cambiato idea.\nHa annunciato ufficialmente la canzone e il titolo tramite il suo profilo Twitter il 13 novembre 2014, affermando:\nPromozione.\nGrande ha presentato per la prima volta \"Santa Tell Me\" il 18 novembre 2014 al concerto \"A Very Grammy Christmas\" situato nello Shrine Auditorium di Los Angeles. Il concerto \u00e8 andato in onda il 5 dicembre successivo su CBS. Inoltre ha cantato \"Santa Tell Me\" al \"Jingle Ball Tour\" 2014.\nVideo musicale.\nIl video musicale \u00e8 stato reso disponibile il 12 dicembre 2014. Mostra Ariana con i suoi amici mentre ballano, ridono e fanno regali in giro per la sua vera casa. Contiene due minuti di outtake alla fine della canzone che mostrano alcuni errori durante le riprese del video."}
{"id": "5255668", "revid": "1543377", "url": "https://it.wikipedia.org/wiki?curid=5255668", "title": "Il segreto delle tre pallottole", "text": "Il segreto delle tre pallottole \u00e8 un libro-inchiesta scritto in forma di romanzo. Racconta delle inchieste che convergono nell'indicare che sul campo di guerra negli ultimi conflitti sono state usate armi nucleari di piccole dimensioni.\nAutori.\nGli autori del libro sono:\nContenuto.\nIl punto fondamentale del libro consiste nella seguente ipotesi: l'utilizzo della fusione fredda con l'uranio anzich\u00e9 il palladio (come \u00e8 stato fatto in laboratorio nei primi esperimenti di fusione fredda) potrebbe permettere l'innesco di reazioni nucleari superando il problema della massa critica, cio\u00e8 tramite qualunque quantit\u00e0 di uranio, anche per esempio quello contenuto in una pallottola. Quindi sarebbe possibile realizzare armi di tipo nucleare con un potere distruttivo enorme ma localizzato in piccole porzioni di spazio. Queste potrebbero essere le armi chirurgiche che sono state usate dalla Guerra del Golfo in poi, come le bunker buster, armi in grado di penetrare all'interno dei bunker e di vaporizzare il contenuto .\nIl cosiddetto uranio impoverito che, come \u00e8 stato detto, viene aggiunto al proiettile per aumentarne la capacit\u00e0 penetrante, potrebbe essere invece una copertura per tipi di armi nucleari che utilizzano l'uranio (non impoverito ma naturale o anche arricchito per aumentarne la potenza come nel caso di Khiyam) il quale diventa impoverito per le reazioni nucleari che avvengono durante l'esplosione.\nLe cosiddette bombe a esplosivi densi a metallo inerte (DIME) contengono polvere di tungsteno che \u00e8 un metallo pesante usato in molti esperimenti di caricamento dell'idrogeno per la fusione fredda. \u00c8 plausibile pensare che in questo tipo di bombe il tungsteno sia stato caricato di idrogeno e che la compressione dell'impatto, producendo nanoparticelle, rilasci l'idrogeno in forma atomica anzich\u00e9 molecolare. Tale idrogeno, estremamente reattivo, aspira ossigeno dalla materia organica che incontra, e potrebbe provocare le inspiegabili ferite osservate a Gaza.\nLa necessit\u00e0 di mantenere il segreto militare su questi tipi di armi potrebbe aver contribuito alla fine della ricerca scientifica di tipo civile sulla fusione fredda."}
{"id": "5255670", "revid": "71433", "url": "https://it.wikipedia.org/wiki?curid=5255670", "title": "The next generation - Patlabor", "text": ""}
{"id": "5255672", "revid": "765341", "url": "https://it.wikipedia.org/wiki?curid=5255672", "title": "Omaha (popolo)", "text": "Gli Omaha sono un popolo di nativi americani di lingua siouan residenti nella regione delle Grandi Pianure. Gli Omaha sono una trib\u00f9 federalmente riconosciuta negli Stati Uniti. Attualmente la maggior parte degli Omaha vive nella Riserva Omaha che si trova a cavallo fra gli Stati del Nebraska e dello Iowa.\nStoria.\nIn origine i due gruppi siouan dei Chiwere, comprendenti i Winnebago, i Missouri, gli Iowa e gli Oto e dei Dhegiha, comprendenti gli Osage, i Kansa, i Ponca, gli Omaha ed i Quapaw, vivevano nello stesso luogo. Poi, intorno al 1000 d.C. i due gruppi iniziarono a divergere. Gli Iowa, Oto e i Missouri si separarono dai Winnebago presso Green Bay e si spostarono pi\u00f9 a sud. Gli Iowa si insediarono presso il fiume omonimo presso la sua confluenza con il Mississippi, mentre gli Oto ed i Missouri proseguirono pi\u00f9 a sud stabilendo degli insediamenti presso la confluenza del Grand e del Missouri. In seguito gli Oto si separarono dai Missouri spostandosi pi\u00f9 a monte sul Missouri.\nIl gruppo dei Dhegiha viveva lungo la valle del fiume Ohio. Poi il gruppo si spost\u00f2 verso sud e verso ovest lungo la valle del Mississippi. I Quapaw si separarono dagli altri e si insediarono pi\u00f9 a sud nell'Arkansas orientale mentre gli altri gruppi risalirono il Mississippi fino alla foce del Missouri. Questi gruppi quindi risalirono il Missouri fino alla foce del fiume Osage presso l'attuale Jefferson City. Qui gli Osage si separarono risalendo il fiume Osage e stabilendosi in quello che l'attuale Missouri orientale, mentre i Kansa si stabilirono lungo il fiume Kansas nell'attuale stato del Kansas. Gli Omaha ed i Ponca continuarono a risalire il Missouri fino ad arrivare nella parte nord-orientale dell'attuale Nebraska. Secondo alcuni studiosi i suddetti spostamenti sono da attribuirsi al periodo Oneota.\nGeografia.\nLa Riserva Omaha si trova nel Nebraska orientale, lungo il Missouri. Essa occupa principalmente la Contea di Thurston in Nebraska, ma occupa anche parte delle contee di Cuming e Burt (Nebraska) e della Contea di Monona nello Iowa. La riserva ha una superficie di 795,20\u00a0km\u00b2. Secondo i dati del censimento 2000 la popolazione della riserva era di 5.194 persone."}
{"id": "5255682", "revid": "28592", "url": "https://it.wikipedia.org/wiki?curid=5255682", "title": "Punto di base", "text": ""}
{"id": "5255684", "revid": "2130303", "url": "https://it.wikipedia.org/wiki?curid=5255684", "title": "Santuario della Madonna delle Grazie (Modica)", "text": "Il santuario di Santa Maria delle Grazie \u00e8 una chiesa seicentesca che sorge nella parte bassa della citt\u00e0 di Modica.\nStoria e descrizione.\nL'edificazione del santuario di Modica fu decisa in seguito al ritrovamento in loco, il 4 maggio 1615, di una tavoletta di ardesia raffigurante la Madonna con in braccio il Bambino; la narrazione riporta che tavoletta bruci\u00f2 incessantemente per tre giorni, dentro un cespuglio di rovi, senza consumarsi, per cui si grid\u00f2 al miracolo, ed il popolo volle che ivi fosse innalzata un edificio di culto.\nI lavori, affidati all'architetto siracusano Vincenzo Mirabella, iniziarono subito, subendo una momentanea interruzione per la sopraggiunta morte del Mirabella, nel 1624. Un mausoleo all'interno ne contiene i resti mortali. Risalgono ai primi del Seicento il portale laterale, con le sue finissime decorazioni di stile tardo rinascimentale sotto il timpano spezzato, e probabilmente la torre campanaria alla sinistra del colonnato sul prospetto principale, peraltro rifatto, quest'ultimo, dopo il terremoto del 1693, in stile tardo barocco, con le robuste colonne binarie sporgenti, che ricordano quelle del Duomo di San Giorgio.\nLa Madonna delle Grazie fu proclamata patrona principale di Modica con decreto vescovile del 3 agosto 1627, come da richiesta della civica assise risultante nella \"Copia Consilii Civitatis Moticae\" del 1626, trovata presso l'Archivio generale dell'Ordine Carmelitano in Roma. Un dipinto sulla volta dell'abside, in cui campeggia Maria sullo sfondo della citt\u00e0, recita: \"Ecce Mothuca Mater Tua\".\nNel gennaio 2015 il santuario \u00e8 stato elevato alla dignit\u00e0 di basilica minore."}
{"id": "5255687", "revid": "144796", "url": "https://it.wikipedia.org/wiki?curid=5255687", "title": "John George Lambton, I conte di Durham", "text": ""}
{"id": "5255688", "revid": "767487", "url": "https://it.wikipedia.org/wiki?curid=5255688", "title": "Tarsilia di Roma", "text": "Agiografia.\nTarsilia (o Tarsilla), vissuta nel VI secolo, era una delle tre zie di papa Gregorio Magno. Con la sorella Emiliana (o Amelia), si \u00e8 dedicata a Dio ed \u00e8 vissuta nella piet\u00e0 e nella mortificazione. Suo nipote ne ha lodato \u00abl'assiduit\u00e0 nella preghiera, l'astinenza pi\u00f9 grave e la modestia\u00bb che la ponevano \u00abin grado eminente di santit\u00e0\u00bb. \nLa tradizione vuole che il corpo della santa, insieme a quello della sorella, sia stato deposto dal nipote nell'area della chiesa dei Santi Andrea e Gregorio al Celio a Roma.\nIl culto.\nSecondo il Martirologio Romano, il giorno dedicato alla santa \u00e8 il 24 dicembre:\nTarsilia \u00e8 rappresentata in un'incisione di Jacques Callot del 1632."}
{"id": "5255690", "revid": "28592", "url": "https://it.wikipedia.org/wiki?curid=5255690", "title": "Museo Nazionale (Siracusa)", "text": ""}
{"id": "5255699", "revid": "28592", "url": "https://it.wikipedia.org/wiki?curid=5255699", "title": "Chiesa di San Tommaso (Siracusa)", "text": ""}
{"id": "5255700", "revid": "599013", "url": "https://it.wikipedia.org/wiki?curid=5255700", "title": "Ferencv\u00e1rosi Football Club 1928-1929", "text": "Questa voce raccoglie le informazioni riguardanti il Ferencvaros TC nelle competizioni ufficiali della stagione 1928-1929.\nLa squadra ungherese non riusc\u00ec ad aggiudicarsi il titolo nazionale, chiudendo in seconda posizione, ma si impose nella seconda edizione della Coppa dell'Europa Centrale, battendo nella doppia finale il Rapid Vienna."}
{"id": "5255703", "revid": "767487", "url": "https://it.wikipedia.org/wiki?curid=5255703", "title": "Eoandromeda octobrachiata", "text": "L'eoandromeda (Eoandromeda octobrachiata) \u00e8 un organismo estinto appartenente alla fauna di Ediacara. Visse nell'Ediacarano (circa 580 - 550 milioni di anni fa) e i suoi resti fossili sono stati ritrovati in Australia e in Cina.\nDescrizione.\nSono note alcune decine di esemplari fossili di \"Eoandromeda\", che misurano da circa 1 centimetro a 4 centimetri di diametro; possiedono un contorno circolare e otto braccia, con estremit\u00e0 chiuse, a spirale in senso orario o antiorario. Sono presenti creste che tagliano in diagonale sia all'interno che all'esterno i bracci a spirale. I bracci degli individui australiani sono pi\u00f9 lunghi e pi\u00f9 strettamente spiralati di quelli dei cinesi, nonostante gli individui australiani non raggiungano un diametro cos\u00ec grande; inoltre sono pi\u00f9 spesso ripiegati.\nClassificazione.\nL'organismo \u00e8 stato interpretato come una traccia fossile, ed \u00e8 stato anche considerato come un possibile foraminifero agglutinante. Tuttavia, la scoperta dei fossili cinesi (in cui si sono conservate tracce di materia organica) hanno portato a escludere queste interpretazioni, poich\u00e9 la conservazione \"tipo Burgess Shale\" mostrata in questi fossili richiederebbe materiale organico relativamente robusto per la fossilizzazione. La sua forma a spirale ha portato anche al confronto con embrioni fossili conservatisi anch'essi nella formazione Doushantuo in Cina; tuttavia gli studiosi non si sono pronunciati riguardo a eventuali parentele con queste forme, almeno fino a quando non verranno ritrovate forme intermedie.\nL'organismo ha una somiglianza molto superficiale con gli echinodermi, gli ctenofori e alcuni altri componenti della fauna di Ediacara, ma mancano caratteristiche fisiche sufficienti per stabilire con certezza se si tratta effettivamente di un animale o no. Se lo fosse, sarebbe il pi\u00f9 antico fossile conosciuto di un animale adulto; la sua anatomia \u00e8 compatibile con quella ritenuta possibile per i primi animali. Tuttavia, non \u00e8 chiaro se si tratti di un animale; le alghe, il componente dominante della formazione di Doushantuo, non possono essere del tutto escluse, anche se \"Eoandromeda\" sembra un po' troppo complesso per essere un'alga. \nSignificato tafonomico.\nNel periodo Ediacarano (Vendiano) vi furono due biota di organismi pluricellulari; come ormai appurato, generalmente questi biota non condividevano gli stessi membri:\nCercare di mettere in relazione gli organismi che si conservano nelle due modalit\u00e0 \u00e8 molto problematico, perch\u00e9 i due modi di conservazione preservano parti differenti degli organismi; le impronte conservano i calchi di contorno dell'organismo, mentre le pellicole carboniose mostrano l'ombra lasciata da materie organiche resistenti. Ci\u00f2 ha reso molto difficile confrontare i due tipi tafonomici; \"Eoandromeda\" \u00e8 uno dei pochi organismi che possono essere comparati in modo convincente in entrambe le modalit\u00e0 tafonomiche. Tali casi di conservazione sono noti anche per fossili di organismi imparentati ad \"Anfesta\" e \"Albumares\" della Formazione Doushantuo, per \"Beltanelloides sorichevae\" dalla formazione Lyamtsa della zona del Mar Bianco (Russia) e della Formazione Doushantuo, e forse per \"Cyclomedusa davidi\" dalla Formazione Perevalok degli Urali centrali."}
{"id": "5255706", "revid": "22356", "url": "https://it.wikipedia.org/wiki?curid=5255706", "title": "Eoandromeda", "text": ""}
{"id": "5255708", "revid": "111516255", "url": "https://it.wikipedia.org/wiki?curid=5255708", "title": "Loma (Colorado)", "text": "Loma \u00e8 un centro abitato (\"census-designated place\") degli Stati Uniti d'America, situato nella contea di Mesa dello stato del Colorado."}
{"id": "5255713", "revid": "372624", "url": "https://it.wikipedia.org/wiki?curid=5255713", "title": "Federigo Pastoris", "text": "Biografia.\nNato ad Asti da Paolo, conte di Casalrosso e da Giulia Micheletti, discendente dei noti matematici Joseph-Louis Lagrange e Giovanni Plana, segue il corso di \"Disegno di figura\" all'Accademia Albertina di Torino sotto la guida di Carlo Silvestri ed Enrico Gamba, figura di spicco del romanticismo piemontese, particolarmente focalizzato sulla riproduzione di soggetti di ispirazione medievale, ambientati in castelli valdostani e piemontesi.\nSullo sfondo degli insegnamenti del maestro, esordisce alle esposizioni della Societ\u00e0 Promotrice di Torino del 1859 e del 1860 con \"Un messaggio del secolo XV\" e \"Attavante, miniatore fiorentino del secolo XV\" (acquistato dalla Promotrice), mentre l'anno successivo presenta \"Glorie Avvenire\" e nel 1862 \"Luogo di sosta\" e \"Zingara\".\nL'incontro con Alfredo D'Andrade e Vittorio Avondo, artisti, archeologi e studiosi dell'architettura medievale italiana, consegue nella sua adesione alla Scuola piemontese di Rivara, corrente dedita alla riproduzione di paesaggi dal vero;\nrisale a questo periodo, a partire dal 1855, la frequentazione fiorentina degli artisti della corrente macchiaiola, in particolare con Telemaco Signorini, presso il Caff\u00e8 Michelangiolo.\nNell'ambito di un soggiorno di studio a Parigi, compiuto tra il 1863 e il 1864 con i colleghi Carlo Pittara e Anatolio Scifoni, Pastoris viene a contatto con le opere degli artisti francesi della Scuola di Barbizon, in particolare Camille Corot e Constant Troyon, che consolidano la sua dedizione alla riproduzione di paesaggi, in particolare montani e collinari dell'Alto Piemonte.\nIn questo biennio, espone alla Promotrice di Torino \"Dopo una rappresentazione\", \"Studio dal vero\", \"In orazione\" e \"Ritratto del barone Giovanni Plana\"; di ritorno da Parigi, si reca a Roma con D'Andrade, Scifoni e Avondo e studia le opere di gusto settecentesco di Mariano Fortuny, che ispirano \"I bibliomani\", esposto alla Promotrice di Brera (della quale diverr\u00e0 socio onorario), riproposto all\u2019Esposizione universale di Parigi del 1867 e alla Promotrice di Genova del 1870.\nCon D'Andrade e Avondo avvia una dettagliata ricognizione del patrimonio monumentale piemontese e valdostano, tra cui il Castello di Issogne, in seguito rilevato dallo stesso Avondo e dove Pastoris contribuisce al restauro degli affreschi e il Castello di F\u00e9nis; entrambi i soggetti sono riprodotti in diverse opere dell'artista. \"I signori di Challant\", soggetto tratto da questo filone (come \"Cortile del maniero di Issogne\" e \"Clero e milizia\", presentata all'Esposizione di Genova del 1879), ispira l'omonima poesia dell'amico Giovanni Camerana e l'opera teatrale Una partita a scacchi di Giuseppe Giacosa, dedicata a Pastoris.\nNel 1867 partecipa alla mostra della Societ\u00e0 Promotrice di Firenze con \"I curiali nella sala della loro preparazione\" e a Torino con \"Per la festa dell'indomani\", nel 1868 \u00e8 a Torino con l'acquaforte \"Spiaggia presso Bordighera\", riproposta l'anno successivo a Genova; nel 1870 espone a Parma (medaglia d'argento) e a Torino \"Incamminiamoci. Costumi del contado nell'Alto Piemonte\", che riscuote un buon successo di critica; in questi anni si dedica alla realizzazione di acqueforti e avvia una collaborazione con le riviste \"L\u2019Arte in Italia\" e \"L\u2019Acquaforte\", la \"Societ\u00e0 d\u2019artisti italiani\" e \"Gli Acquafortisti\".\nNel 1873 ottiene l'incarico di Soprintendente delle Scuole di Disegno Professionale di Torino: dopo aver spronato il Ministero della Pubblica Istruzione con lo scritto \"L\u2019insegnamento del disegno a mano libera nelle scuole civiche di Torino\", viene approvato l'obbligo dell\u2019insegnamento del disegno a partire dalle scuole primarie.\nPastoris fonda inoltre la prima scuola femminile di disegno industriale e nel 1875 si occupa delle scenografie per il dramma \"Il trionfo d'amore\" dell'amico Giacosa, ambientato nel Castello di Issogne.\nNel 1876 sposa la contessa Rosa Vicino; dal matrimonio nascono Giulia e Federico Paolo.\nNel 1880, in occasione dell'Esposizione Nazionale di Torino presenta la maestosa tela \"Ritorno di Terra Santa\", ambientata nel Castello di Issogne e resa con enorme ricchezza di riferimenti storici, letterari e musicali di gusto medievale; l'opera ottiene un ottimo riscontro da pubblico e critica, venendo acquistata dal Duca Amedeo d'Aosta.\nNel 1881 espone a Brera \"Paggio scapatello\", \"Mattina\" e \"Pomeriggio\", a Torino \"Procellarie\" e \"Ricordo ligure\", l'anno successivo a Torino \"Verso le sei\", \"In Liguria\" e \"La spiaggia di Laigueglia\".\nNel 1883 viene chiamato con D'Andrade e Avondo nella commissione ministeriale per il restauro di Palazzo Madama di Torino, mentre in occasione dell'Esposizione generale italiana del 1884 Giuseppe Rollini e Luigi Vacca sono diretti dal Pastoris nell'esecuzione della decorazione pittorica del Borgo Medievale di Torino, maestosa opera di costruzione di un sito archeologico-monumentale.\nMuore improvvisamente per nefrite a Torino il 24 ottobre 1884: \u00e8 sepolto al Cimitero monumentale di Torino in una tomba da lui disegnata e ideata, impiegando un sarcofago paleocristiano, capitelli corinzi romani e un grande medaglione di bronzo con il suo ritratto.\nStile.\nArtista e intellettuale poliedrico, animatore di manifestazioni culturali, scrittore e critico d\u2019arte, nella prima fase della sua attivit\u00e0 pittorica si orienta verso il quadro di genere e il paesaggio, con riferimento ai soggetti di gusto romantico medievale appresi\ndal maestro Enrico Gamba (da cui trae la tendenza al perfezionismo della ricostruzione ambientale).\nAperto alle innovazioni stilistiche e interpretative, accoglie positivamente il nuovo realismo espresso dai Macchiaioli, in particolare Telemaco Signorini e Vincenzo Cabianca e aderisce alla Scuola piemontese di Rivara, tramite la quale conosce D'Andrade e Avondo, che contribuiscono a focalizzare la sua arte sull'archeologia del territorio, in particolare i castelli valdostani riprodotti in svariate opere, come \"I signori di Challant\" e \"Ritorno di Terra Santa\".\nIn una successiva fase, Pastoris si avvicina all\u2019acquaforte sotto l\u2019influsso delle opere di Antonio Fontanesi, per poi alternare l'attivit\u00e0 pittorica (in particolare l'impegno per la realizzazione del Borgo Medievale di Torino), a quella istituzionale."}
{"id": "5255714", "revid": "767487", "url": "https://it.wikipedia.org/wiki?curid=5255714", "title": "Libertas (divinit\u00e0)", "text": "Libertas era una divinit\u00e0 dell'antica Roma, che personificava la Libert\u00e0.\nDescrizione.\nIl culto di Libertas era caro ai romani ed \u00e8 presente spesso sulle loro monete. Una delle prime raffigurazioni \u00e8 sul rovescio di un denario di Marco Porcio Laeca, in cui \u00e8 rappresentata su una biga, incoronata dalla Vittoria.\nA Roma furono edificati due templi dedicati alla dea: uno sull'Aventino e uno sul Palatino. Il primo fu fatto costruire nel 238 a.C. da Tiberio Gracco, il secondo fu fatto costruire tra il 58 e 57 a.C. da Publio Clodio Pulcro, dove prima si trovava la casa di Marco Tullio Cicerone, cos\u00ec da assicurarsi che il luogo non potesse essere pi\u00f9 abitabile.\nNel tempio sull'Aventino la Dea era rappresentata come una matrona romana, vestita di bianco. In una mano teneva uno scettro e nell'altra un berretto, mentre ai suoi piedi era disteso un gatto. La statua di Libertas era accompagnata dalle due statue di Abeona e Adeona, che questo caso assumevano il senso dell'andare e del venire, a significare che la Libertas poteva andare dove pi\u00f9 desiderava."}
{"id": "5255716", "revid": "59976", "url": "https://it.wikipedia.org/wiki?curid=5255716", "title": "Ofeq 1", "text": ""}
{"id": "5255725", "revid": "256896", "url": "https://it.wikipedia.org/wiki?curid=5255725", "title": "Governatore di Messina", "text": ""}
{"id": "5255730", "revid": "339392", "url": "https://it.wikipedia.org/wiki?curid=5255730", "title": "Sovrano Militare Ordine Gerosolimitano di Rodi", "text": ""}
{"id": "5255732", "revid": "372624", "url": "https://it.wikipedia.org/wiki?curid=5255732", "title": "Federico Pastoris", "text": ""}
{"id": "5255736", "revid": "767487", "url": "https://it.wikipedia.org/wiki?curid=5255736", "title": "Serra de Arrabida", "text": "La Serra de Arr\u00e1bida (portoghese: \"Serra da Arr\u00e1bida\") \u00e8 un promontorio accidentato con forti dislivelli situato all'estremo Nord dell'estuario del Rio Sado, nella Penisola di Set\u00fabal, in Portogallo, con il punto pi\u00f9 alto posto a 501 metri di altitudine e peculiari caratteristiche di clima e flora. Il clima \u00e8 mediterraneo temperato e la flora \u00e8 ricca di specie mediterranee come leccio, sughero e quercia.\nQui vissero i poeti Agostino della Croce e Sebasti\u00e3o da Gama, che fecero della Serra un motivo ricorrente delle loro opere.\nOrigine del toponimo Arr\u00e1bida.\nL'origine del toponimo Arr\u00e1bida \u00e8 sconosciuta. C'\u00e8 chi pensa che venga dal castigliano R\u00e1bida, attraverso l'arabo \"al-ribat\", e si sostiene che \u00abarr\u00e1bita\u00bb sia una parola di origine araba che significa \"grosso modo\" \u00abluogo di preghiera\u00bb. Altra ipotesi dell'origine del toponimo \u00e8 che i nomi di questi luoghi (come quelli di altri della regione come \u00c9vora, Sado e Sesimbra) traggano origine dalle popolazioni proto e preistoriche del Sud del Portogallo come i Cyneti, in relazione con la cultura megalitica.\nParco Naturale di Arr\u00e1bida.\nIl Parco Naturale di Arr\u00e1bida, fondato nel 1976, con un'area di circa 10\u00a0800 ettari, tutela la vegetazione della macchia mediterranea nata dal microclima della Serra e avente somiglianze con la flora delle regioni adriatiche come la Dalmazia.\nLa fauna \u00e8 piuttosto diversificata, sebbene abbia sofferto grandi alterazioni alla fine del XIX secolo. Fino all'inizio del 1900 era possibile osservare lupi, cinghiali e cervi. Della fauna attuale fanno parte - tra l'altro - il \"gatto bravo\" (Felis silvestris), la volpe (Vulpes vulpes), la lepre (Lepus capensis), il pipistrello, e l'aquila fasciata (Hieraetus fasciatus), il gufo reale (Bubo bubo), la pernice (Alectoriz rufus) e il balestruccio reale (Apus melba). Nel 2004, come gi\u00e0 accaduto in passato, un incendio distrusse una parte significativa del parco, che negli anni \u00e8 andato lentamente ricostituendosi.\nSpiagge.\nLe acque protette dalla Serra, dalle acque placide e cristalline, sono molto popolari tra gli abitanti di Set\u00fabal e Lisbona. Portinho da Arr\u00e1bida \u00e8 una baia con una piccola isola, \"Anicha\", che forma un porto naturale riparato dalla montagna ed \u00e8 insieme alla Praia da Figueirinha, una delle pi\u00f9 popolari della regione.\nConvento di Arr\u00e1bida.\nIl Convento di Nostra Signora di Arr\u00e1bida \u00e8 nascosto dalla vegetazione nel versante Sud della Serra, di fronte al mare. Questa costruzione del XVI secolo una volta era un convento francescano. Le cinque torri rotonde sulla scogliera sono state forse utilizzate per la meditazione solitaria.\nIl luogo assunse una dimensione religiosa a partire dal 1250 quando, secondo la tradizione, Hildebrando, un mercante delle isole britanniche, eresse una piccola cappella per il culto mariano, quale grazie per il miracolo che ricevette salvandosi da un naufragio.\nNella prima met\u00e0 del XVI secolo, tra il 1539 e il 1542, Giovanni di Lencastre, primo Duca di Aveiro, fece erigere un primitivo convento, donato al francescano spagnolo Fr\u00e0 Martino de Santa Maria, che voleva vivervi come eremita. Per questo convento pass\u00f2 San Pedro de Alc\u00e2ntara e l\u00ec vi si raccolse per vent'anni il poeta Agostino della Croce.\nI lavori di ampliamento continuarono per tutta la seconda met\u00e0 del XVI secolo e la prima met\u00e0 del XVII grazie alla devozioni del secondo e del terzo duca di Aveiro, ai quali si devono la locanda e le stazioni della Via Crucis, e dalla nuora del terzo duca, responsabile delle cappelle di San Paolo e di San Giovanni del Deserto. A met\u00e0 del XVII secolo, il quarto duca di Aveiro promosse la cappella del Buon Ges\u00f9.\nNel XIX secolo, con l'estinzione degli ordini religiosi maschili in Portogallo, il convento fu abbandonato dai frati francescani (1834) e fu acquisito dai Duchi di Palmela (1863). Alla fine del XX secolo le costruzioni furono acquistate dalla Funda\u00e7\u00e3o Oriente (1990), che le ha riqualificate come spazio culturale.\nForte di Santa Maria da Arr\u00e1bida.\nIl Forte di Santa Maria da Arr\u00e1bida \u00e8 una piccola fortificazione marittima iniziata tra il 1670 sotto il regno di D. Pedro II con la funzione di difesa dei citati Portinho e Convento di Arr\u00e1bida, destinazione dei pellegrini. Ricostruito alla fine del XVIII secolo (1798), rest\u00f2 in funzione fino al regno di D. Lu\u00eds.\nA partire dal 1932 fu adattato alle funzioni di ostello dai genitori del poeta Sebasti\u00e3o da Gama, il quale scrisse svariati poemi sull'Arr\u00e1bida. La funzione di \"pousada\" si conserv\u00f2 fino al 1976. A partire dal 1978 integra il Parco Naturale di Arr\u00e1bida come Museo Oceanografico (1991), con un centro di biologia marina, una piccola rivendita di oggetti relazionati all'attivit\u00e0 dell'area protetta e una caffetteria."}
{"id": "5255737", "revid": "663330", "url": "https://it.wikipedia.org/wiki?curid=5255737", "title": "Simon Jones (attore)", "text": "\u00c8 sposato dal 1983 con Nancy Lewis da cui ha avuto un figlio, Tim. Ha recitato anche in alcuni musical, tra cui Passion e Grey Gardens. \n\u00c8 cugino dell'attore Daniel Craig."}
{"id": "5255740", "revid": "110157", "url": "https://it.wikipedia.org/wiki?curid=5255740", "title": "Round and Round (Tinkara Kova\u010d)", "text": "Round and Round (in sloveno Spet) \u00e8 un singolo di Tinkara Kova\u010d, presentato all'Eurovision Song Contest 2014 tenutosi a Copenaghen, in rappresentanza della Slovenia."}
{"id": "5255741", "revid": "991694", "url": "https://it.wikipedia.org/wiki?curid=5255741", "title": "Round and round", "text": ""}
{"id": "5255744", "revid": "290275", "url": "https://it.wikipedia.org/wiki?curid=5255744", "title": "Wheeler Dealers", "text": ""}
{"id": "5255747", "revid": "640277", "url": "https://it.wikipedia.org/wiki?curid=5255747", "title": "KOI-1596", "text": ""}
{"id": "5255748", "revid": "28592", "url": "https://it.wikipedia.org/wiki?curid=5255748", "title": "Comune dell'Algeria", "text": ""}
{"id": "5255753", "revid": "287204", "url": "https://it.wikipedia.org/wiki?curid=5255753", "title": "Federazione di hockey su ghiaccio del Messico", "text": "La Federazione messicana di hockey su ghiaccio (esp. \" Federaci\u00f3n Deportiva de M\u00e9xico de Hockey sobre Hielo\", FDMHSH) \u00e8 un'organizzazione fondata nel 1984 per governare la pratica dell'hockey su ghiaccio in Messico.\nHa aderito all'International Ice Hockey Federation il 30 aprile 1985."}
{"id": "5255755", "revid": "6923", "url": "https://it.wikipedia.org/wiki?curid=5255755", "title": "Torneo Albert Schweitzer", "text": "Albert Schweitzer Tournament, anche conosciuto come Torneo di Mannheim o Torneo Albert Schweitzer, \u00e8 un torneo internazionale di pallacanestro giovanile per nazionali. Si disputa ogni due anni nella citt\u00e0 tedesca di Mannheim, e vi partecipano oramai ben 16 differenti nazionali.\nDato che la FIBA non organizza un Campionato del Mondo di et\u00e0 Under 18, questo torneo \u00e8 riconosciuto a livello internazionale e considerato come un vero e proprio Campionato mondiale per questa categoria. Gli organizzatori sono la Federazione tedesca e la citt\u00e0 di Mannheim. Il torneo prende il nome dal teologo e medico Albert Schweitzer, Premio Nobel per la pace nel 1952.\nStoria.\nHans-Joachim Babies, assieme al pioniere del basket tedesco Hermann Niebuhr, chiesero ad Albert Schweitzer, se potevano usare il suo nome per intitolare il torneo.\nLa prima edizione si \u00e8 disputata nel dicembre del 1958, limitata a sole otto partecipanti ed \u00e8 stata vinta dal .\nDopo l'edizione del 1960, ci fu una pausa fino al 1966, quando, da quel momento in poi, il torneo ha preso cadenza biennale, saltanto solo l'edizione del 1991, non disputata a causa della Guerra del Golfo.\nDal 1994, si disputa negli anni pari.\nLa nazionale degli ha alzato il maggior numero di trofei, vincendo dieci, seguita da quella dell', con quattro. La detentrice del Trofeo \u00e8 quella della . Il record di presenze \u00e8 stato 28.763 spettatori."}
{"id": "5255756", "revid": "69808517", "url": "https://it.wikipedia.org/wiki?curid=5255756", "title": "Triennale", "text": ""}
{"id": "5255760", "revid": "729019", "url": "https://it.wikipedia.org/wiki?curid=5255760", "title": "Federazione di hockey su ghiaccio della Mongolia", "text": "La Federazione mongola di hockey su ghiaccio \u00e8 un'organizzazione fondata per governare la pratica dell'hockey su ghiaccio in Mongolia.\nHa aderito all'International Ice Hockey Federation il 15 maggio 1999."}
{"id": "5255762", "revid": "4711", "url": "https://it.wikipedia.org/wiki?curid=5255762", "title": "Mongolian Hockey Federation", "text": ""}
{"id": "5255763", "revid": "235890", "url": "https://it.wikipedia.org/wiki?curid=5255763", "title": "Teorema di monotonicit\u00e0 di Weyl", "text": ""}
{"id": "5255766", "revid": "1543377", "url": "https://it.wikipedia.org/wiki?curid=5255766", "title": "Gliese 752", "text": "Gliese 752 \u00e8 un sistema stellare binario nella costellazione dell'Aquila. Questo sistema \u00e8 relativamente vicino, dato che si trova ad una distanza di 19 anni luce dal sole. Il sistema binario \u00e8 costituito da due stelle di tipo spettrale M. La stella primaria, \"Gliese (GJ) 752 A\", \u00e8 di magnitudine 9. La stella secondaria, \"Gliese (GJ) 752 B\", ha magnitudine apparente 17 , ed \u00e8 pi\u00f9 comunemente denominata \"VB 10\". Questa coppia stellare \u00e8 separata da circa 74 arcosecondi (~434 UA). Questo sistema \u00e8 anche conosciuto per il suo elevato moto proprio moto proprio di circa 1 arcosecondo l'anno.\nIl nome ed il numero derivano dal \"Catalogue of Nearby Stars\", pubblicato dall'astronomo tedesco Wilhelm Gliese nel 1969.\nDinamica interna delle stelle Gliese 752.\nPrima delle osservazioni da parte Telescopio spaziale Hubble del sistema \"Gliese 752\", gli astronomi credevano che il campo magnetico nelle stelle richiedesse lo stesso effetto dinamo che crea i campi magnetici sul Sole. Nel classico modello solare il calore generato dalle reazioni di fusione nucleare nel centro della stella fuoriesce attraverso la zona radiativa posta appena fuori dal nucleo. Il calore passa conseguentemente dalla zona radiativa alla superficie della stella attraversando la zona convettiva. In questa regione il calore passa agli strati pi\u00f9 esterni con movimenti circolari di plasma.\nL'effetto dinamo, che accelera gli elettroni creando campi magnetici, opera quando l'interno di una stella ruota pi\u00f9 velocemente della sua superficie. Recenti studi sul Sole indicano che la sua zona convettiva ruota circa alla stessa velocit\u00e0 dell'interno. Questo significa che la \"dinamo solare\" deve essere localizzata nella zona radiativa, avente velocit\u00e0 di rotazione pi\u00f9 alta, appena al di sotto della zona convettiva.\nGliese 752 A.\nLa stella principale, nota anche come \"Wolf 1055\", \u00e8 una nana rossa M2.5 avente circa la met\u00e0 del raggio e della massa del Sole e considerevolmente pi\u00f9 fredda, con i suoi 3240 K di temperatura superficiale. Questa stella \u00e8 stata osservata per la prima volta per la sua caratteristica di avere un elevato moto proprio dall'astronomo tedesco Max Wolf col suo pionieristico uso dell'astrofotografia. Nel 1919 egli aggiunse perci\u00f2 questa stella nel suo esteso catalogo contenente questi particolari astri. La stella \u00e8 una variabile di tipo \"BY Draconis\" col nome di catalogo \"V1428 Aquilae\", soggetta a brillamenti.\nGliese 752 B.\nGliese 752 non era conosciuto come sistema binario fino alla scoperta della piccola e fioca componente secondaria da parte di George Van Biesbroeck nel 1944. Questa stella \u00e8 identificata \"VB 10\" nel catalogo stellare dello scienziato statunitense; ed \u00e8 una stella notevole per la sua massa estremamente ridotta, dato che con le sue 0.08 masse solari \u00e8 vicina al limite minimo di massa per una stella. Inoltre il suo raggio \u00e8 solamente circa il 10% di quello solare.\nLa stella, una nana rossa M8V, \u00e8 anche nota per essere molto fioca, infatti ha una magnitudine assoluta di circa 19, a causa della sua bassa temperatura superficiale: solo 2600 K. Anche la seconda componente del sistema binario \u00e8 una stella variabile, di tipo \" UV Ceti\", soggetta anch'essa a brillamenti; \u00e8 inserita come \"V1298 Aquilae\" nel catalogo delle stelle variabili. Condivide naturalmente con la compagna pi\u00f9 massiccia l'elevato moto proprio.\nNel 2009 fu annunciata la scoperta di un pianeta extrasolare, \"VB 10b\", orbitante intorno a questa stella. Comunque, una successiva indagine spettrografica ha smentito la presenza di qualsiasi grande pianeta in orbita a Gliese 752."}
{"id": "5255770", "revid": "80598", "url": "https://it.wikipedia.org/wiki?curid=5255770", "title": "L'immenso/L'isola", "text": "L'immenso/L'isola \u00e8 un singolo del cantautore italiano Amedeo Minghi e dei Pandemonium, pubblicato nel 1976.\nDescrizione.\nEntrambi i brani sono contenuti nell'album \"Pandemonium 1\", \"L'immenso\" \u00e8 la prima traccia del lato B mentre \"L'isola\" \u00e8 la terza del lato A.\nIl disco scala le classifiche internazionali vendendo due milioni di copie. In televisione venne eseguita nelle prime puntate della trasmissione \"Discoring\", tra la fine di febbraio e marzo 1977, condotta da Gianni Boncompagni; nell'esibizione Minghi cantava il brano e i componenti del gruppo dei Pandemonium erano disposti intorno al microfono a forma di cerchio, accovacciati e con la testa abbassata. Nel 1984 il brano venne utilizzato nella colonna sonora del film \"Un ragazzo e una ragazza\", diretto da Marco Risi.\nNel 1990 la cantante Mietta ne fa una cover e la inserisce nell'album \"Canzoni\". Nel 2014 Mango, collega e amico dell'autore dai tempi della Fonit Cetra, la inserisce nell'album di cover \"L'amore \u00e8 invisibile\".\nTracce.\nLato A\nLato B"}
{"id": "5255774", "revid": "1494169", "url": "https://it.wikipedia.org/wiki?curid=5255774", "title": "Disuguaglianza di Weyl", "text": ""}
{"id": "5255775", "revid": "287204", "url": "https://it.wikipedia.org/wiki?curid=5255775", "title": "Federazione di hockey su ghiaccio della Norvegia", "text": "La Federazione norvegese di hockey su ghiaccio (nor. \"Norges Ishockeyforbund\", NIHF) \u00e8 un'organizzazione fondata nel 1934 per governare la pratica dell'hockey su ghiaccio in Norvegia.\nHa aderito all'International Ice Hockey Federation il 20 gennaio 1935."}
{"id": "5255776", "revid": "1442080", "url": "https://it.wikipedia.org/wiki?curid=5255776", "title": "Delfino di Bordeaux", "text": "Agiografia.\nPoco si sa della sua vita. Nominato vescovo di Bordeaux sotto il regno di Teodosio come successore del vescovo Orientale, Delfino si adoper\u00f2 per l'evangelizzazione della diocesi di Bordeaux e l'affermazione della dottrina cattolica. Partecip\u00f2 al Concilio di Saragozza del 380, nel quale furono condannate le dottrine del Priscillianesimo, e convoc\u00f2 un concilio a Bordeaux nel 384, sempre contro Priscilliano e i suoi seguaci (tra i quali Instanzio, che fu deposto dall'episcopato).\n. Si conservano ancora cinque lettere di Paolino di Nola, scritte dal 393 al 401, indirizzate a Delfino dove questi \u00e8 definito \"padre e maestro\". La sua fama si estendeva oltre i confini della sua diocesi; fu amico di Febadio di Agen, che difese la fede cattolica durante la , ed ebbe corrispondenza regolare con Ambrogio di Milano.\nMor\u00ec il 24 dicembre di un anno compreso tra il 401 e il 403.\nLe testimonianze sulla vita di Delfino ci sono giunte dalla Cronaca di Sulpizio Severo, dalle lettere di Paolino di Nola, da un biglietto di Ambrogio di Milano e dall\"'Epitoma Chronicon\" di Prospero di Aquitania.\nCulto.\nSecondo il Martirologio Romano, il giorno dedicato al santo \u00e8 il 24 dicembre:\nNella diocesi di Bordeaux \u00e8 attualmente onorato il 30 dicembre."}
{"id": "5255777", "revid": "287204", "url": "https://it.wikipedia.org/wiki?curid=5255777", "title": "Federazione di hockey su ghiaccio della Nuova Zelanda", "text": "La Federazione neozelandese di hockey su ghiaccio (eng. \"New Zealand Ice Hockey Federation\", NZIHF) \u00e8 un'organizzazione fondata nel 1986 per governare la pratica dell'hockey su ghiaccio in Nuova Zelanda.\nHa aderito all'International Ice Hockey Federation il 2 maggio 1977."}
{"id": "5255778", "revid": "767487", "url": "https://it.wikipedia.org/wiki?curid=5255778", "title": "Federazione di hockey su ghiaccio dei Paesi Bassi", "text": "La Federazione olandese di hockey su ghiaccio (nld. \"Nederlandse IJshockey Bond\", NIJB) \u00e8 un'organizzazione fondata nel 1933 per governare la pratica dell'hockey su ghiaccio nei Paesi Bassi.\nHa aderito all'International Ice Hockey Federation il 20 gennaio 1935."}
{"id": "5255786", "revid": "287204", "url": "https://it.wikipedia.org/wiki?curid=5255786", "title": "Federazione di hockey su ghiaccio della Polonia", "text": "La Federazione polacca di hockey su ghiaccio (pol. \"Polski Zwi\u0105zek Hokeja na Lodzie\", PZHL) \u00e8 un'organizzazione fondata il 22 febbraio 1925 per governare la pratica dell'hockey su ghiaccio in Polonia.\nHa aderito all'International Ice Hockey Federation il 11 gennaio 1926."}
{"id": "5255788", "revid": "287204", "url": "https://it.wikipedia.org/wiki?curid=5255788", "title": "Federazione di hockey su ghiaccio della Repubblica Ceca", "text": "La Federazione ceca di hockey su ghiaccio (in ceco \"\u010cesk\u00fd svaz ledn\u00edho hokeje\", \u010cSLH) \u00e8 un'organizzazione fondata nel 1908 per governare la pratica dell'hockey su ghiaccio in Repubblica Ceca.\nHa aderito all'International Ice Hockey Federation il 15 novembre 1908."}
{"id": "5255790", "revid": "657000", "url": "https://it.wikipedia.org/wiki?curid=5255790", "title": "The Testament of Sister New Devil", "text": " \u00e8 una serie di light novel scritta da Tetsuto Uesu e illustrata da Nekosuke \u014ckuma, edita da Kadokawa Shoten, sotto l'etichetta Kadokawa Sneaker Bunko, da settembre 2012. Un adattamento manga, edito in Italia da Panini Comics col titolo \"Sister Devil\", ha iniziato la serializzazione sul \"Monthly Sh\u014dnen Ace\" di Kadokawa Shoten il 25 maggio 2013. Un altro manga \u00e8 stato serializzato sul \"Young Animal Arashi\" di Hakusensha dal 7 febbraio 2014 al 6 maggio 2016. Un adattamento anime, prodotto da Production IMS, \u00e8 stato trasmesso in Giappone tra il 7 gennaio e il 25 marzo 2015. Una seconda stagione \u00e8 andata in onda dal 9 ottobre all'11 dicembre 2015.\nTrama.\nLo studente al primo anno, Basara T\u014dj\u014d, si sente chiedere di colpo dal padre se aveva detto di volere una sorellina, e da questa affermazione rimane allibito. Come se non bastasse, il suo eccentrico genitore gli dice che presto si risposer\u00e0. Poco dopo, il padre di Basara parte per un viaggio oltreoceano lasciando alle sue cure due bellissime sorellastre, Mio e Maria. Basara per\u00f2 non sa che la vera identit\u00e0 di Mio \u00e8 quella di nuova Regina dei Demoni, mentre Maria \u00e8 una succube. Cos\u00ec, per proteggerle, Basara decide di formare un contratto tra \"padrone e servo\" con Mio, che per sbaglio finir\u00e0 per invertirsi e farlo diventare il nuovo \"padrone\". Ci\u00f2 porter\u00e0 il ragazzo a innumerevoli situazioni erotiche con Mio, la cui vita sar\u00e0 messa costantemente a repentaglio sia dalle altre trib\u00f9 demoniache sia dagli eroi.\nMedia.\nLight novel.\nLa serie \u00e8 stata scritta da Tetsuto Uesu con le illustrazioni di Nekosuke \u014ckuma. Il primo volume \u00e8 stato pubblicato da Kadokawa Shoten, sotto l'etichetta Kadokawa Sneaker Bunko, il 29 settembre 2012 e al 1\u00ba aprile 2018 ne sono stati messi in vendita in tutto dodici.\nManga.\nUn adattamento manga di Kashiwa Miyako \u00e8 stato serializzato sulla rivista \"Monthly Sh\u014dnen Ace\" di Kadokawa Shoten dal 25 maggio 2013 al 26 aprile 2017. I vari capitoli sono stati raccolti in nove volumi \"tank\u014dbon\", pubblicati tra il 26 ottobre 2013 e il 25 luglio 2017. In Italia i diritti sono stati acquistati da Panini Comics per Planet Manga, mentre in America del Nord la serie \u00e8 stata concessa in licenza a Seven Seas Entertainment.\nUn altro adattamento manga, intitolato e disegnato da Fumihiro Kiso, \u00e8 stato serializzato sul \"Young Animal Arashi\" di Hakusensha dal 7 febbraio 2014 al 6 maggio 2016. I vari capitoli sono stati raccolti in cinque volumi \"tank\u014dbon\", pubblicati tra il 29 settembre 2014 e il 29 agosto 2016. In Italia i diritti sono stati acquistati da Panini Comics per Planet Manga mentre in America del Nord i diritti sono stati acquistati sempre da Seven Seas Entertainment.\nAnime.\nAnnunciato sul numero di maggio 2014 del \"Monthly Dragon Age\" di Kadokawa Shoten, un adattamento anime, prodotto da Production IMS e diretto da Hisashi Sait\u014d, \u00e8 andato in onda dal 7 gennaio al 25 marzo 2015. Le sigle di apertura e chiusura sono rispettivamente \"Blade of Hope\" delle sweet ARMS e \"Still Sis\" di Kaori Sadohara. Un episodio OAV \u00e8 stato pubblicato in allegato all'ottavo volume delle light novel il 1\u00ba luglio 2015. In varie parti del mondo gli episodi sono stati trasmessi in streaming in simulcast, anche coi sottotitoli in lingua italiana, da Crunchyroll, mentre in Australia e Nuova Zelanda i diritti di streaming e distribuzione home video sono stati acquistati da Madman Entertainment.\nUna seconda stagione dal titolo , anch'essa trasmessa e sottotitolata in italiano da Crunchyroll, \u00e8 andata in onda dal 9 ottobre all'11 dicembre 2015. Un altro episodio OAV \u00e8 stato pubblicato insieme all'edizione limitata del settimo volume del manga il 26 gennaio 2016."}
{"id": "5255791", "revid": "287204", "url": "https://it.wikipedia.org/wiki?curid=5255791", "title": "Federazione di hockey su ghiaccio della Romania", "text": "La Federazione rumena di hockey su ghiaccio (ron. \"Federa\u0163iei Rom\u00e2ne de Hochei pe Ghea\u0163\u0103\", FRHG) \u00e8 un'organizzazione fondata nel 1924 per governare la pratica dell'hockey su ghiaccio in Romania.\nHa aderito all'International Ice Hockey Federation il 24 gennaio 1924."}
{"id": "5255793", "revid": "439868", "url": "https://it.wikipedia.org/wiki?curid=5255793", "title": "Ferruccio Chemello", "text": "Biografia.\nFerruccio Chemello trascorre in Liguria la sua giovinezza, successivamente si trasferisce nel Veneto dove si diploma perito a Padova e trova impiego nel 1882 presso l'ufficio del Genio civile di Vicenza. \nDal 1892 inizia a collaborare come disegnatore con gli ingegneri Letter di Schio, fino a lasciare nel 1901 l'impiego presso il Genio civile di Vicenza per dedicarsi esclusivamente all'attivit\u00e0 di disegnatore, concludendo il proprio tirocinio presso lo studio Letter. \nPoco a poco Chemello, grazie soprattutto all'incontro con il conte Sforza della Torre, comincia ad affermarsi e a realizzare le prime commesse: la cappella Gallatino Capretti presso il cimitero monumentale di Milano (1896-1897), la chiesa di Torre de' Roveri (BG) (1895-1905) e successivamente il progetto per il piano regolatore del paese bergamasco, vari interventi presso la villa Trissino di Vicenza (1900-1905).\nTra la fine dell'Ottocento ed i primi del Novecento, Chemello partecipa a vari concorsi di architettura, ricevendo premi e segnalazioni per i suoi progetti; tuttavia solo nel 1911 inoltrer\u00e0 richiesta al Ministero della Pubblica Istruzione per il conferimento del diploma di architetto ed ingegnere, che gli verr\u00e0 conferito il 12 novembre di quell'anno.\nNegli anni della maturit\u00e0 Chemello si dedica principalmente a opere di edilizia sacra, anche grazie all'incarico di architetto ufficiale della curia di Vicenza conferitogli dal Vescovo Ferdinando Rodolfi in coppia con l'architetto Vincenzo Rinaldo.\nLe opere che gli conferiscono maggior prestigio sono il Teatro civico di Schio (1909) e l'Ossario del Pasubio, inaugurato nel 1926. Altre opere degne di nota sono l'Albergo Dolomiti al Pian delle Fugazze (1900-1904), progettato in collaborazione con l'ingegnere Giovanni Letter, la chiesa di San Gaetano a Debba e la chiesa parrocchiale di Piazzola sul Brenta (1909-1934).\nA causa della guerra, Chemello decide di abbandonare Vicenza per stabilirsi a Montecchio Maggiore, dove morir\u00e0 il 16 settembre 1943."}
{"id": "5255794", "revid": "120376672", "url": "https://it.wikipedia.org/wiki?curid=5255794", "title": "Manfredino di Alberto", "text": "Scarsi i dati biografici, secondo i quali sono da attribuire a lui il \"Cristo Pantocratore tra Santi ed angeli\" nella chiesa di San Bartolomeo in Pantano (Pistoia), l\"'Ascensione\" nella chiesa di Santa Maria a Ripalta (Pistoia), la \"Madonna col Bambino tra San Michele, San Giovanni Battista, San Dionisio e San Nicola\" della collezione Acton(Firenze), gli affreschi di S. Michele in Fassolo (Genova), rappresentanti l'Ultima Cena e San Michele Arcangelo, ora al Museo di Sant'Agostino di Genova, gli affreschi nella chiesa di Nostra Signora del Carmine (circa 1300, Genova) e quelli della lunetta del portale della chiesa di San Bartolomeo dell'Olivella (Genova), che, eseguiti circa il 1305, si possono considerare l'estrema testimonianza della sua attivit\u00e0 artistica e, probabilmente, della sua vicenda biografica"}
{"id": "5255795", "revid": "287204", "url": "https://it.wikipedia.org/wiki?curid=5255795", "title": "Federazione di hockey su ghiaccio della Russia", "text": "La Federazione russa di hockey su ghiaccio (rus. \"\u0424\u0435\u0434\u0435\u0440\u0430\u0446\u0438\u044f \u0445\u043e\u043a\u043a\u0435\u044f \u0420\u043e\u0441\u0441\u0438\u0438\", FHR) \u00e8 un'organizzazione fondata nel 1991 per governare la pratica dell'hockey su ghiaccio in Russia.\nHa aderito all'International Ice Hockey Federation il 19 gennaio 1992."}
{"id": "5255796", "revid": "287204", "url": "https://it.wikipedia.org/wiki?curid=5255796", "title": "Round and Round (Tinkara Kovac)", "text": ""}
{"id": "5255801", "revid": "1573940", "url": "https://it.wikipedia.org/wiki?curid=5255801", "title": "Erigone longipalpis pirini", "text": "Erigone longipalpis pirini \u00e8 un ragno, sottospecie dell\"'E. longipalpis\", appartenente alla famiglia Linyphiidae ed endemico della Bulgaria.\nAspetto.\nL'esemplare maschio della sottospecie bulgara \u00e8 lungo 2,92\u00a0mm, presenta un cefalotorace di colore marrone lungo 1,55\u00a0mm e largo 1,16\u00a0mm. Il clipeo \u00e8 alto 0,27\u00a0mm. I cheliceri sono lunghi 0,82\u00a0mm. Lo sternum marrone \u00e8 lungo 0,73\u00a0mm e largo 0,82\u00a0mm. L'addome grigio \u00e8 lungo 1,64\u00a0mm.\nL'esemplare femmina invece \u00e8 lungo 2,74\u00a0mm, il cefalotorace marrone \u00e8 lungo 1,28\u00a0mm e largo 0,91\u00a0mm. Il clipeo \u00e8 alto 0,18\u00a0mm. I cheliceri sono lunghi 0,60\u00a0mm. Lo sternum marrone \u00e8 lungo 0,66\u00a0mm e largo 0,64\u00a0mm. L'addome grigio \u00e8 lungo 1,74\u00a0mm.\nGli occhi sono bel sviluppati e sono circondati da una chiazza nera. La sere di occhi posti posteriormente sono circa della stessa misura e sono separati da pi\u00f9 di un diametro. Nella serie anteriore, gli occhi mediani distanziano circa un diametro dai laterali. I cheliceri possiedono 5 denti sulla serie esterna e 4 dentelli su quella interna.\nLe zampe sono gialle, la spinulazione ed i denti sono simili alla specie madre.\nLa sottospecie \u00e8 molto simile a quest'ultima, ma mostra alcune differenze, la pi\u00f9 evidente \u00e8 la differenza dell'estremit\u00e0 distale della tibia, notabile soprattutto se posta dal lato dorsale.\nDistribuzione.\nLa sottospecie \u00e8 endemica della Bulgaria; gli esemplari sono stati trovati sui monti Pirin, da cui prende l'epiteto specifico \"pirini\".\nVive in posti umidi in prossimit\u00e0 di laghi.\nTassonomia.\nSono stati osservati solamente i sintipi di questa sottospecie nel 1983"}
{"id": "5255806", "revid": "4711", "url": "https://it.wikipedia.org/wiki?curid=5255806", "title": "Czech Ice Hockey Association", "text": ""}
{"id": "5255807", "revid": "4711", "url": "https://it.wikipedia.org/wiki?curid=5255807", "title": "Federacion Deportiva de Mexico de Hockey sobre Hielo", "text": ""}
{"id": "5255808", "revid": "4711", "url": "https://it.wikipedia.org/wiki?curid=5255808", "title": "Nederlandse IJshockey Bond", "text": ""}
{"id": "5255809", "revid": "4711", "url": "https://it.wikipedia.org/wiki?curid=5255809", "title": "New Zealand Ice Hockey Federation", "text": ""}
{"id": "5255810", "revid": "4711", "url": "https://it.wikipedia.org/wiki?curid=5255810", "title": "Polish Ice Hockey Federation", "text": ""}
{"id": "5255811", "revid": "4711", "url": "https://it.wikipedia.org/wiki?curid=5255811", "title": "Romanian Ice Hockey Federation", "text": ""}
{"id": "5255812", "revid": "4711", "url": "https://it.wikipedia.org/wiki?curid=5255812", "title": "Ice Hockey Federation of Russia", "text": ""}
{"id": "5255821", "revid": "1793900", "url": "https://it.wikipedia.org/wiki?curid=5255821", "title": "Alain Caron (hockeista su ghiaccio)", "text": "Carriera.\nAlain Caron esord\u00ec nel mondo dell'hockey in una formazione giovanile di Dolbeau, sua citt\u00e0 natale. Nei primi sei anni di professionismo milit\u00f2 soprattutto nelle leghe minori canadesi, arrivando al massimo in American Hockey League disputando 48 incontri con la maglia dei Quebec Aces.\nNegli anni successivi gioc\u00f2 con i St. Louis Braves, farm team dei Chicago Blackhawks iscritto alla neonata Central Hockey League, vincendo nella stagione 1963-94 il titolo di capocannoniere con 125 punti in 71 partite di stagione regolare. Seguirono due anni con i Buffalo Bisons in AHL e i Portland Buckaroos in Western Hockey League.\nNell'estate del 1967 durante l'NHL Expansion Draft Caron fu scelto dagli Oakland Seals, una delle sei nuove franchigie iscritte alla National Hockey League. Dal 1968 fino al 1970 fece parte dell'organizzazione dei Montreal Canadiens, squadra con cui disput\u00f2 due incontri in NHL.\nNelle stagioni successive Caron cambi\u00f2 molte volte maglia trasferendosi in diverse leghe nordamericane come AHL, CHL e WHL. Nel 1972 si trasfer\u00ec nella World Hockey Association presso i Quebec Nordiques. In due stagioni e mezza ottenne 118 punti in 148 incontri disputati. Concluse la carriera dopo una stagione di successo in NAHL a causa di seri problemi cardiaci. Dieci anni pi\u00f9 tardi nel 1986 mor\u00ec nella propria abitazione dopo un altro infarto."}
{"id": "5255824", "revid": "769945", "url": "https://it.wikipedia.org/wiki?curid=5255824", "title": "Mauro Bergonzini", "text": ""}
{"id": "5255826", "revid": "713168", "url": "https://it.wikipedia.org/wiki?curid=5255826", "title": "Antonio Coloma y Saa", "text": " \nBiografia.\nII Conte de Elda, secondo genito di Juan Coloma y Cardona dal quale eredit\u00f2 il titolo nel 1581, aveva appreso la sua educazione militare nella compagnia di suo padre che lo istru\u00ec anche nell'arte del governo. Partecip\u00f2 a diverse battaglie del Mediterraneo: a Cipro, in Tunisia e nella Battaglia di Navarino. Il suo apprendistato in Italia gli permise di essere nominato Governatore di Sassari e di Cagliari fino al 1581 quando eredit\u00f2 il titolo dal padre. Nel 1587 Filippo II lo promosse governatore del Castillo de Santa B\u00e1rbara (Alicante), che era stato gi\u00e0 di suo padre, e pi\u00f9 tardi fu nominato cavaliere dell'Ordine di Santiago. Dal 1584 al 1595 fu nominato Vicer\u00e9 di Sardegna, a lui si attribuisce un ruolo nella creazione dell'Universit\u00e0 di Cagliari."}
{"id": "5255828", "revid": "363629", "url": "https://it.wikipedia.org/wiki?curid=5255828", "title": "San Martino di Lupari 2014-2015", "text": "Questa voce raccoglie le informazioni riguardanti l'A.S.D. San Martino di Lupari nelle competizioni ufficiali della stagione 2014-2015.\nStagione.\nLa stagione 2014-2015 della Fila San Martino Di Lupari \u00e8 la seconda consecutiva che disputa in Serie A1 femminile.\nLa squadra si \u00e8 classificata terza in campionato ed ha perso i quarti di finale dei play-off contro Napoli. Ha preso parte alle final four della Coppa Italia disputate a Perugia, perdendo la semifinale contro Ragusa.\nVerdetti stagionali.\nCompetizioni nazionali"}
{"id": "5255829", "revid": "729019", "url": "https://it.wikipedia.org/wiki?curid=5255829", "title": "Angelo Manaresi", "text": "Biografia.\nNacque a Bologna il 9 luglio 1890, figlio di Guglielmo e Olimpia Mignani. Dopo aver frequentato la scuola elementare e liceo \"Marco Minghetti\" si iscrisse alla facolt\u00e0 di legge della sua citt\u00e0. Laureatosi il 4 novembre 1912, inizi\u00f2 a lavorare come avvocato presso uno studio legale cittadino. Si appassion\u00f2 alla montagna, che frequent\u00f2 assiduamente sia sull'Appennino locale, che compiendo ascensioni pi\u00f9 impegnative nell\u2019arco alpino. Animato da una grande passione irredentista, tra il 1914 e il 1915 assunse la presidenza della Sezione bolognese dell\u2019Associazione Nazionale \"Trento e Trieste\". All\u2019atto dell\u2019entrata in guerra del Regno d'Italia, venne esonerato dal servizio militare per motivi fisici a causa di una ernia inguinale, ma egli si fece operare d\u2019urgenza, presentando successiva domanda di arruolamento, con specifica richiesta \"specialit\u00e0 alpini\".\nArruolatosi nel Regio Esercito, fu mandato a Belluno in forza al 7\u00ba Reggimento alpini come sottotenente della \"Territoriale\", ottenendo quindi la promozione ad ufficiale di complemento ed inviato al centro di mobilitazione di Feltre per compiere il necessario corso ufficiali. A novembre ottenne la nomina a sottotenente, assegnato al Battaglione alpini \"Feltre\" che allora si trovava in linea in Valsugana, dove assunse il comando di un plotone della 66\u00aa compagnia. Nel periodo di Natale comp\u00ec le sue prime azioni belliche a Monte Carbonile. Il Battaglione \"Feltre\" si attest\u00f2 successivamente sul Monte Salubio, ma con l\u2019offensiva austriaca lanciata dall'esercito austriaco nel maggio 1916 il reparto riusc\u00ec a non farsi accerchiare combattendo per quindici giorni. Promosso tenente, nell'agosto successivo il suo reparto fu trasferito in zona di Alpi di Fassa dove, dal 24 al 27 si combatte la battaglia per conquistare il Monte Cauriol. Distintosi brillantemente durante questa azione, decorato con la Medaglia di bronzo al valor militare, rimase in quella zona fino al settembre 1917, partecipando alle azioni a Cima Gardinal, Busa Alta, e poi ancora sul Cauriol.\nQuando il Comando Supremo lo pose innanzi alla scelta di assumere l'incarico di ufficiale di Propaganda o di avvocato presso un tribunale militare nelle retrovie, rifiut\u00f2 decisamente l'imposizione, frequentando a Verona un breve corso per ufficiale di Stato maggiore e ottenendo la promozione a capitano nei primi giorni novembre. Nelle mese di ottobre con la disfatta di Caporetto, il suo reparto dovette abbandonare al nemico il Monte Cauriol ripiegando su una nuova linea del fronte situata sul massiccio del Monte Grappa. A met\u00e0 del mese dicembre partecip\u00f2 ai sanguinosi combattimenti in difesa delle posizioni di Monte Med\u00e0ta, rimanendo gravemente ferito ad un piede il giorno 14. Ricoverato in vari ospedali delle retrovie, fu decorato con una seconda Medaglia di bronzo al valor militare. Riprese servizio al suo reparto, allo schierato in Val d'Astico, nell\u2019agosto 1918, e il 31 ottobre successivo il battaglione si lanci\u00f2 all'attacco sulla direttrice Val Lagarina-Rovereto-Trento. Alle ore 16 del 3 novembre il \"Feltre\" entr\u00f2 in Trento liberata. Posto in congedo nel settembre 1919, decorato con la Croce di guerra al valor militare, ritorn\u00f2 alla vita civile.\nEletto consigliere comunale a Bologna in una lista di minoranza nel 1920, il 21 novembre dello stesso anno si trovava nell'aula consiliare di Palazzo D'Accursio nel momento in cui scoppiavano violenti disordini a causa degli scontri tra fascisti e Guardie Rosse. Un proiettile esploso da una persona mai identificata uccise Giulio Giordani, che era seduto al suo fianco. \nNel 1922 fu eletto deputato alla Camera dei Deputati in una lista ex combattenti, e dopo aver aderito al PNF fu sempre confermato alla sua carica nelle legislature successive. \nNel 1926 \u00e8 nominato presidente dell'Opera nazionale combattenti, ricoprendo tale incarico fino al 1929, e nel 1928 \u00e8 nominato Commissario Straordinario dell'Associazione nazionale alpini, divenendone Presidente il 15 maggio 1929. In quegli anni scrisse numerosi articoli sulla rivista \"l\u2019Alpino\", e diede alle stampe libri di carattere storico.\nIn quello stesso anno \u00e8 nominato sottosegretario alla guerra nel governo Mussolini, lasciando tale incarico nel luglio 1933.\nNel 1930 diviene anche Presidente del Club Alpino Italiano e dallo stesso anno fino all'agosto 1935 ricopr\u00ec l\u2019incarico di Podest\u00e0 di Bologna. Nel 1939 diviene consigliere nazionale della Camera dei Fasci e delle Corporazioni. \nDopo l'entrata in guerra dell'Italia, avvenuta il 10 giugno 1940, si arruol\u00f2 come tenente colonnello, partecipando alle operazioni belliche contro la Francia. Successivamente \u00e8 assegnato all'Ufficio Stampa ed assistenza dello Stato maggiore dell'Esercito e in questo incarico svolse un'intensa attivit\u00e0, facendo visite ai reparti combattenti in prima linea. Nel marzo 1942 si rec\u00f2 due volte in visita ai reparti schierati sul fronte russo e nel marzo 1943, dopo la disfatta dell\u2019ARMIR fu l\u2019unico gerarca che ebbe il coraggio di andare, allestendo un treno di viveri, vestiario, e generi di conforto, incontro ai reduci della Campagna di Russia.\nDopo la caduta del fascismo, avvenuta il 25 luglio 1943 conferm\u00f2 la sua fedelt\u00e0 al Re con un telegramma, lasciando nel contempo l\u2019incarico di Presidente dell\u2019ANA. Per questo telegramma fu poi arrestato da militi della RSI il 17 settembre, su denuncia di Enrico Cucciari, qualche giorno dopo la firma dell\u2019armistizio di Cassibile. Incarcerato a San Giovanni in Monte fu successivamente rilasciato su ordine di Mussolini. Ritornato alla vita civile riprese la sua professione, e dopo la fine della guerra fu presidente del Rotary Club cittadino dal 1959 al 1961. Si spense a Bologna il 6 aprile 1965, rimanendo fino all\u2019ultimo attivo nella locale sezione dell\u2019Associazione Nazionale Alpini che ora porta il suo nome. \nSposato dal 14 novembre 1921 con la signorina Maria Morandini, la coppia ebbe cinque figli. Si trattava di Annamaria 1922, Margherita 1924, Giovanni 1926, Piero 1929, Massimo 1932."}
{"id": "5255832", "revid": "767487", "url": "https://it.wikipedia.org/wiki?curid=5255832", "title": "Arthur Cursham", "text": "Carriera.\nNazionale.\nHa collezionato sei presenze con la propria Nazionale."}
{"id": "5255833", "revid": "318922", "url": "https://it.wikipedia.org/wiki?curid=5255833", "title": "Arthur William Cursham", "text": ""}
{"id": "5255836", "revid": "599013", "url": "https://it.wikipedia.org/wiki?curid=5255836", "title": "Adelino Nunes", "text": "Carriera.\nNazionale.\nHa collezionato 18 presenze con la propria nazionale."}
{"id": "5255837", "revid": "287204", "url": "https://it.wikipedia.org/wiki?curid=5255837", "title": "Pallacanestro Femminile Umbertide 2014-2015", "text": "La stagione 2014-2015 della Acqua&amp;Sapone Umbertide \u00e8 stata la settima consecutiva che ha disputa in Serie A1 femminile.\nVerdetti stagionali.\nCompetizioni nazionali\nOrganigramma societario.\nArea dirigenziale\nArea Tecnica"}
{"id": "5255839", "revid": "486946", "url": "https://it.wikipedia.org/wiki?curid=5255839", "title": "Torneo di Mannheim", "text": ""}
{"id": "5255848", "revid": "110157", "url": "https://it.wikipedia.org/wiki?curid=5255848", "title": "Campionati italiani di sci alpino 2015", "text": "I Campionati italiani di sci alpino 2015 si sono svolti a Tarvisio e Sella Nevea dal 24 al 29 marzo. Il programma ha incluso gare di discesa libera, supergigante, slalom gigante, slalom speciale e combinata, tutte sia maschili sia femminili.\nTrattandosi di competizioni valide anche ai fini del punteggio FIS, vi hanno partecipato anche sciatori di altre federazioni, senza che questo consentisse loro di concorrere al titolo nazionale italiano. \nRisultati.\nUomini.\nDiscesa libera.\nData: 28 marzo\nLocalit\u00e0: Sella Nevea\nOre: 11.00 (UTC+1)\nPista: \nPartenza: 1\u00a0640\u00a0m\u00a0s.l.m.\nArrivo: 1\u00a0120\u00a0m\u00a0s.l.m.\nDislivello: 520\u00a0m\nTracciatore: Alberto Ghidoni\nSupergigante.\nData: 29 marzo\nLocalit\u00e0: Sella Nevea\nOre: \nPista: \nPartenza: 1\u00a0640\u00a0m\u00a0s.l.m.\nArrivo: 1\u00a0120\u00a0m\u00a0s.l.m.\nDislivello: 520\u00a0m\nTracciatore: Alberto Ghidoni\nSlalom gigante.\nData: 25 marzo\nLocalit\u00e0: Tarvisio\n1\u00aa manche:\nOre: \nPista: \nPartenza: 1\u00a0265\u00a0m\u00a0s.l.m.\nArrivo: 815\u00a0m\u00a0s.l.m.\nDislivello: 450\u00a0m\nTracciatore: Raimund Planker\n2\u00aa manche:\nOre: \nPista: \nPartenza: 1\u00a0265\u00a0m\u00a0s.l.m.\nArrivo: 815\u00a0m\u00a0s.l.m.\nDislivello: 450\u00a0m\nTracciatore: Alexander Prosch\nSlalom speciale.\nData: 24 marzo\nLocalit\u00e0: Tarvisio\n1\u00aa manche:\nOre: 9.00 (UTC+1)\nPista: \nPartenza: 1\u00a0035\u00a0m\u00a0s.l.m.\nArrivo: 815\u00a0m\u00a0s.l.m.\nDislivello: 220\u00a0m\nTracciatore: Raimund Planker\n2\u00aa manche:\nOre: \nPista: \nPartenza: 1\u00a0035\u00a0m\u00a0s.l.m.\nArrivo: 815\u00a0m\u00a0s.l.m.\nDislivello: 220\u00a0m\nTracciatore: Raimund Planker\nCombinata.\nData: 29 marzo\nLocalit\u00e0: Sella Nevea\n1\u00aa manche:\nOre: \nPista: \nPartenza: 1\u00a0640\u00a0m\u00a0s.l.m.\nArrivo: 1\u00a0120\u00a0m\u00a0s.l.m.\nDislivello: 520\u00a0m\nTracciatore: Alberto Ghidoni\n2\u00aa manche:\nOre: \nPista: \nPartenza: \nArrivo: \nDislivello: \nTracciatore: Alexander Prosch\nDonne.\nDiscesa libera.\nData: 24 marzo\nLocalit\u00e0: Sella Nevea\nOre: 10.30 (UTC+1)\nPista: \nPartenza: 1\u00a0770\u00a0m\u00a0s.l.m.\nArrivo: 1\u00a0120\u00a0m\u00a0s.l.m.\nDislivello: 650\u00a0m\nTracciatore: Alberto Ghezze\nSupergigante.\nData: 25 marzo\nLocalit\u00e0: Sella Nevea\nOre: \nPista: \nPartenza: 1\u00a0640\u00a0m\u00a0s.l.m.\nArrivo: 1\u00a0120\u00a0m\u00a0s.l.m.\nDislivello: 520\u00a0m\nTracciatore: Alberto Ghezze\nSlalom gigante.\nData: 28 marzo\nLocalit\u00e0: Tarvisio\n1\u00aa manche:\nOre: 8.30 (UTC+1)\nPista: \nPartenza: 1\u00a0215\u00a0m\u00a0s.l.m.\nArrivo: 815\u00a0m\u00a0s.l.m.\nDislivello: 450\u00a0m\nTracciatore: Livio Magoni\n2\u00aa manche:\nOre: 11.30 (UTC+1)\nPista: \nPartenza: 1\u00a0215\u00a0m\u00a0s.l.m.\nArrivo: 815\u00a0m\u00a0s.l.m.\nDislivello: 450\u00a0m\nTracciatore: Devid Salvadori\nSlalom speciale.\nData: 29 marzo\nLocalit\u00e0: Tarvisio\n1\u00aa manche:\nOre: 8.00 (UTC+1)\nPista: \nPartenza: 1\u00a0015\u00a0m\u00a0s.l.m.\nArrivo: 815\u00a0m\u00a0s.l.m.\nDislivello: 200\u00a0m\nTracciatore: Livio Magoni\n2\u00aa manche:\nOre: 10.30 (UTC+1)\nPista: \nPartenza: 1\u00a0015\u00a0m\u00a0s.l.m.\nArrivo: 815\u00a0m\u00a0s.l.m.\nDislivello: 200\u00a0m\nTracciatore: Cesare Pastore\nCombinata.\nData: 25 marzo\nLocalit\u00e0: Sella Nevea\n1\u00aa manche:\nOre: \nPista: \nPartenza: 1\u00a0640\u00a0m\u00a0s.l.m.\nArrivo: 1\u00a0120\u00a0m\u00a0s.l.m.\nDislivello: 520\u00a0m\nTracciatore: Alberto Ghezze\n2\u00aa manche:\nOre: \nPista: \nPartenza: \nArrivo: \nDislivello: \nTracciatore: Roberto Lorenzi"}
{"id": "5255849", "revid": "726373", "url": "https://it.wikipedia.org/wiki?curid=5255849", "title": "Threat from Space", "text": "Threat from Space (conosciuto come Threat) \u00e8 un videogioco sparatutto sviluppato da Fragment Software e pubblicato da The Game Factory nel 1994 per PC.\nSviluppato dai programmatori finlandesi Sami Haikonen e Niklas Penttinen, ne venne pubblicata una versione shareware, contenente uno dei tre episodi nei quali il gioco si articola.\nTrama.\nDopo un lungo viaggio nello spazio, alcuni coloni crearono un insediamento - denominato Astral - su un asteroide. Tuttavia l'insediamento viene attaccato da alieni, e l'unica possibilit\u00e0 di difendersi per i coloni \u00e8 combattere; il giocatore impersoner\u00e0 un colono nella lotta per la sopravvivenza contro gli alieni.\nModalit\u00e0 di gioco.\nIl gioco si presenta come uno sparatutto a schermate statiche, con visuale dall'alto. Ogni schermata rappresenta un livello, con dei determinati obiettivi da raggiungere: una volta completati, si passa alla sezione successiva. Dopo ogni scontro si ha la possibilit\u00e0 di continuare, oppure di recarsi presso un negozio (\"shop\") per acquistare armi e potenziamenti.\n\"Threat\" inoltre prevede una moderata interattivit\u00e0 con l'ambiente circostante, con la possibilit\u00e0 di aprire porte e azionare bottoni, nonch\u00e9 di distruggere diversi elementi dello scenario."}
{"id": "5255853", "revid": "767487", "url": "https://it.wikipedia.org/wiki?curid=5255853", "title": "Samuel Fraguito", "text": "Carriera.\nNazionale.\nHa collezionato 5 presenze con la propria Nazionale."}
{"id": "5255854", "revid": "380453", "url": "https://it.wikipedia.org/wiki?curid=5255854", "title": "Mets de Guaynabo 2014 (pallavolo femminile)", "text": "Questa voce raccoglie le informazioni riguardanti le Mets de Guaynabo nella stagione 2014.\nStagione.\nLa stagione 2014 vede il tecnico Luis Enrique Ruiz confermato sulla panchina delle Mets de Guaynabo. Per quanto riguarda il mercato sono otto i movimenti in entrata a fronte di ben dodici in uscita: tra i nuovi arrivi si segnalano la statunitense Lauren Cook e le giocatrici locali Keila Rodr\u00edguez e Hecters Rivera; tra le partenti vi \u00e8 l'intero terzetto delle straniere della passata stagione, cio\u00e8 Caitlyn Donahue, Julie Rubenstein ed Alaina Bergsma, oltre che delle portoricane Lynda Morales e Stephanie Salas.\nIl campionato si apre il 25 gennaio 2014 con una sconfitta in casa delle Leonas de Ponce, ma gi\u00e0 nella gara successiva arriva il primo successo stagionale, con la vittoria esterna sulle Lancheras de Cata\u00f1o. Il mese di febbraio si apre con tre sconfitte consecutive, interrotte dalla netta vittoria in casa delle Criollas de Caguas; nelle restanti gare mensili per\u00f2 le \"Mets\" continuano ad uscire sconfitte da ogni confronto, ad eccezione della gara interna contro le Lancheras de Cata\u00f1o. Per dare manforte alla squadra viene ingaggiata anche la statunitense Meagan Ganzer, che tuttavia resta in squadra per circa un mese, lasciando il posto a Stephanie Holthus, proveniente dalle Lancheras de Cata\u00f1o. Nel mese di marzo le \"Mets\" continuano a mostrare un rendimenti altalenante e particolare, vincendo solo contro formazioni di vertice, come le Gigantes de Carolina e le Leonas de Ponce, sconfitte addirittura due volte. Dopo il facile successo sulle Valencianas de Juncos, nelle ultime quattro gare di \"regular season\" arrivano solo sconfitte, che relegano la squadra al settimo posto, lasciandola fuori dai play-off.\nTra le \"Mets\" si distingue la sola Dulce T\u00e9llez, inserita nello \"All-Star Team\" del campionato.\nOrganigramma societario.\nArea direttiva\nArea tecnica"}
{"id": "5255860", "revid": "767487", "url": "https://it.wikipedia.org/wiki?curid=5255860", "title": "Gregorio di Spoleto", "text": "Agiografia.\nUna \"Passio\" racconta che Gregorio, sacerdote di Spoleto, denunziato per la sua fede e per il suo proselitismo, sub\u00ec il martirio nella propria citt\u00e0 sotto Diocleziano venendo torturato e decapitato il 24 dicembre 304. \nFu sepolto vicino alle mura della citt\u00e0 presso un ponte di pietra, per opera di una pia donna di nome Abbondanza. Nel luogo della sepoltura sorge la basilica di San Gregorio Maggiore.\nCulto.\nNel secolo X, su richiesta dell'imperatore Ottone I, Bruno, arcivescovo di Colonia, trasfer\u00ec le reliquie di Gregorio nel duomo della sua citt\u00e0. Nel 993, alcune reliquie di Gregorio furono trasferite nella cattedrale di Treviri, dal vescovo Egberto.\nSecondo il Martirologio Romano, il giorno dedicato al santo \u00e8 il 24 dicembre. Il santo viene ricordato anche il 23 dicembre a Colonia, il 22 dicembre a Spoleto, e il 2 gennaio a Treviri. \nUn'immagine del santo \u00e8 riprodotta in una vetrata trecentesca del duomo di Colonia: \u00e8 raffigurato in abiti sacerdotali con un libro in mano, la palma del martirio e la spada con la quale venne decapitato."}
{"id": "5255863", "revid": "486946", "url": "https://it.wikipedia.org/wiki?curid=5255863", "title": "Threat", "text": ""}
{"id": "5255865", "revid": "767487", "url": "https://it.wikipedia.org/wiki?curid=5255865", "title": "Walter Buchanan", "text": "Carriera.\nNazionale.\nHa collezionato una presenza con la propria Nazionale."}
{"id": "5255866", "revid": "2137660", "url": "https://it.wikipedia.org/wiki?curid=5255866", "title": "Cultura di San Ciriaco", "text": "La cultura di San Ciriaco fu una cultura del tardo neolitico apparsa in Sardegna attorno al 4400 a.C. e protrattasi fino al 4000 a.C. Prende il nome da una localit\u00e0 in territorio di Terralba, nella provincia di Oristano.\nL'economia delle genti di San Ciriaco era prevalentemente agricola; producevano ceramiche di buona qualit\u00e0, inornate e di colore rosso-bruno o grigio e giallo. Adoravano la Dea Madre, il cui culto \u00e8 testimoniato dalla presenza nelle sepolture di statuette in \"stile volumetrico\", e appare per la prima volta la simbologia del Toro (corna taurine).\nIn questo periodo vengono introdotte sull'isola le tipiche tombe scavate nella roccia note in sardo come \"domus de janas\" che saranno utilizzate fino alla prima et\u00e0 del bronzo."}
{"id": "5255867", "revid": "318922", "url": "https://it.wikipedia.org/wiki?curid=5255867", "title": "Walter Scott Buchanan", "text": ""}
{"id": "5255869", "revid": "287204", "url": "https://it.wikipedia.org/wiki?curid=5255869", "title": "Reyer Venezia Mestre Femminile 2014-2015", "text": "Questa voce raccoglie le informazioni riguardanti il Reyer Venezia Mestre Femminile nelle competizioni ufficiali della stagione 2014-2015.\nStagione.\nLa stagione 2014-2015 della Umana Venezia \u00e8 la dodicesima che disputa in Serie A1 dalla rifondazione del 1998. La squadra partecipa per la prima volta alla Lega Adriatica femminile, una competizione internazionale ad invito.\nIl 15 marzo 2015 nella citt\u00e0 slovena di Celje vince la finale della Lega Adriatica femminile, conquistando il primo titolo internazionale della sua storia.\nVerdetti stagionali.\nCompetizioni nazionali\nCompetizioni europee"}
{"id": "5255874", "revid": "217432", "url": "https://it.wikipedia.org/wiki?curid=5255874", "title": "Atto puro (Aristotele)", "text": ""}
{"id": "5255876", "revid": "1719883", "url": "https://it.wikipedia.org/wiki?curid=5255876", "title": "Potenza (filosofia)", "text": ""}
{"id": "5255878", "revid": "1719883", "url": "https://it.wikipedia.org/wiki?curid=5255878", "title": "Atto (filosofia)", "text": ""}
{"id": "5255884", "revid": "767487", "url": "https://it.wikipedia.org/wiki?curid=5255884", "title": "Frederick Green", "text": "Carriera.\nNazionale.\nHa collezionato una presenza con la propria Nazionale."}
{"id": "5255905", "revid": "121832300", "url": "https://it.wikipedia.org/wiki?curid=5255905", "title": "Lauren Wicinski", "text": "Giocava nel ruolo di schiacciatrice.\nCarriera.\nLa carriera Lauren Wicinski inizia a livello scolastico, vestendo la maglia della Geneva High School per quattro annate. Terminate le scuole superiori, inizia a giocare a livello universitario: entra a far parte della squadra della Northern Illinois University, prendendo parte alla Division I NCAA dal 2010 al 2011, entrando anche nello \"All-America Third Team\" nella seconda annata; si trasferisce in seguito alla Michigan State University, restando sempre in Division I e giocandovi nelle annate 2012 e 2013, durante le quali non ottiene grandi risultati con la squadra squadra, ma riceve comunque altri riconoscimenti individuali.\nNella stagione 2014 inizia la carriera professionistica, ingaggiata nella Liga Superior portoricana dalle Gigantes de Carolina; dopo circa due mesi lascia la squadra, non firmando pi\u00f9 alcun contratto professionistico."}
{"id": "5255908", "revid": "729019", "url": "https://it.wikipedia.org/wiki?curid=5255908", "title": "Schwere Panzerj\u00e4ger-Abteilung 653", "text": "La Schwere Panzerj\u00e4ger-Abteilung 653 fu un'unit\u00e0 corazzate d'\u00e9lite della Wehrmacht, impegnata su diversi fronti durante la seconda guerra mondiale.\nFormazione.\nNato nel 1940 come Sturmgesch\u00fctz-Abteilung 197, battaglione d'assalto che prest\u00f2 servizio durante l'occupazione tedesca della Jugoslavia e sul fronte orientale, venne rinominato e riorganizzato come schwere Panzerj\u00e4ger-Abteilung 653 il 31 marzo 1943; fu inizialmente dotato di cacciacarri Ferdinand.\nOperazioni.\nFronte orientale e italiano.\nAssegnato al XXXXI Panzerkorps, prese parte alla battaglia di Kursk nel mese di agosto e combatt\u00e9 nei pressi di Nikopol' durante la battaglia del Dnepr. Dopo pesanti perdite in Ucraina, il battaglione venne trasferito a Vienna per essere riorganizzato. La 1\u00aa compagnia ricevette 11 nuovi Elefant - il nuovo nome per la versione ridisegnata del Ferdinand - venendo inviata nel sud Italia, dove prese parte alla battaglia di Anzio nel mese di febbraio del 1944. La 2\u00aa e la 3\u00aa vennero invece dotate di 30 nuovi veicoli nel mese di aprile e inviate sul fronte orientale, dove furono aggregate all XXIV. Panzerkorps. A causa delle forti perdite subite nel mese di agosto la 2\u00aa e la 3\u00aa compagnia, ridotte ad dodici veicoli in totale, furono ritirate dal fronte per essere riorganizzate in un'unica 2\u00aa compagnia a Cracovia, continuando ad operare sul fronte orientale come parte della 17\u00aa Armata con il nome di schwere Panzerj\u00e4ger-Kompanie 614 e combattendo il resto della guerra contro l'esercito sovietico, arrendendosi con soli due Elefant al termine della battaglia di Berlino nel mese di maggio del 1945.\nSul fronte occidentale.\nLa 3\u00aa compagnia venne trasferita ad ovest ed aggregata alla 1\u00aa in stanza a Vienna, che contava di soli quattro Elefant operativi. Nel mese di ottobre furono entrambe riequipaggiate con i nuovi Jagdtiger, in dotazione anche allo schwere Panzerj\u00e4ger-Abteilung 512. Una volta riequipaggiato, il battaglione venne nuovamente diviso in due distinte compagnie: la 1\u00aa venne assegnata alla 15\u00aa Armata per supportarla nell'offensiva invernale tra le Ardenne, la 3\u00aa venne aggregata alla 17. SS-Panzergrenadier-Division \"G\u00f6tz von Berlichingen\", con la quale avrebbe partecipato all'operazione Nordwind nel mese di gennaio del 1945. A febbraio le due compagnie vennero raggruppate a Landau per essere, alla fine del mese, riequipaggiate con un totale di 41 Jagdtiger. Nel mese di aprile venne trasferita in Austria per ricevere i nuovi veicoli dalla fabbrica Nibelungenwerk e concludere la guerra nei pressi diLinz al comando dell'Heeresgruppe Ostmark."}
{"id": "5255910", "revid": "287204", "url": "https://it.wikipedia.org/wiki?curid=5255910", "title": "CUS Cagliari Pallacanestro 2014-2015", "text": "Questa voce raccoglie le informazioni riguardanti il CUS Cagliari Pallacanestro nelle competizioni ufficiali della stagione 2014-2015.\nStagione.\nLa stagione 2014-2015 del CUS Cagliari Pallacanestro \u00e8 stata la quarta consecutiva che ha disputato in Serie A1 femminile.\nVerdetti stagionali.\nCompetizioni nazionali"}
{"id": "5255917", "revid": "380453", "url": "https://it.wikipedia.org/wiki?curid=5255917", "title": "Remy McBain", "text": "Gioca nel ruolo di palleggiatrice nelle Orientales de Humacao.\nCarriera.\nLa carriera di Remy McBain inizia quando per morivi di studio si trasferisce negli Stati Uniti d'America, prendendo parte alla Division I NCAA con la squadra della University of Maryland, College Park, con cui gioca dal 2009 al 2012.\nInizia la carriera professionistica nella stagione 2013, quando viene ingaggiata dalle Indias de Mayag\u00fcez nella Liga Superior portoricana, vincendo subito lo scudetto, anche se venendo impiegata come riserva; durante l'estate del 2013 debutta nella nazionale portoricana in occasione del World Grand Prix.\nNel campionato 2016 approda alle Changas de Naranjito, che lascia poco dopo l'inizio del torneo per approdare alle Orientales de Humacao."}
{"id": "5255925", "revid": "729019", "url": "https://it.wikipedia.org/wiki?curid=5255925", "title": "8th Armoured Division (British Army)", "text": "La 8th Armoured Division fu una divisione corazzata dell'esercito britannico che combatt\u00e9 nel corso della seconda guerra mondiale.\nStoria.\nVenne schierata in Egitto nel giugno del 1942 ma non prese mai parte ad alcuna operazione venendo sciolta nel mese di gennaio del 1943.\nLa divisione venne inviata in Nord Africa ma non prese mai servizio operativo, in quanto non pot\u00e9 essere supportata da una brigata di fanteria venendo cos\u00ec sciolta.\nDopo la battaglia di El Alamein venne abbozzato un piano per impiegare i resti della divisione come raggruppamento mobile autonomo con la missione di avanzare audacemente in profondit\u00e0 nelle retrovie italo-tedesche fino a Tobruk. Il progetto tuttavia venne poi abbandonato e al suo posto vennero impiegati reparti delle unit\u00e0 esploranti. Successivamente, il nome della divisione venne utilizzato allo scopo di ingannare il servizio informazioni del nemico."}
{"id": "5255927", "revid": "436907", "url": "https://it.wikipedia.org/wiki?curid=5255927", "title": "Anything Can Happen in the Next Half Hour... (EP)", "text": "Anything Can Happen in the Next Half Hour... \u00e8 il terzo EP del gruppo musicale britannico Enter Shikari, pubblicato nel 2004.\nDescrizione.\nContiene i brani \"Jonny Sniper\" e l'omonimo \"Anything Can Happen in the Next Half Hour...\", entrambi ri-registrati dal gruppo nel 2006 per il loro album di debutto \"Take to the Skies\". Grazie al riscontro favorevole avuto dal pubblico riguardo al disco, la band decise di continuare a pubblicare i propri lavori in via indipendente, fondando nel 2006 una propria etichetta, la Ambush Reality."}
{"id": "5255934", "revid": "47767", "url": "https://it.wikipedia.org/wiki?curid=5255934", "title": "Val D'Aosta", "text": ""}
{"id": "5255938", "revid": "114518163", "url": "https://it.wikipedia.org/wiki?curid=5255938", "title": "Julius Edgar Lilienfeld", "text": "Biografia.\nNacque in una famiglia ebrea a Lemberg, Austria-Ungheria (ora Lviv, Ucraina) e si trasfer\u00ec negli Stati Uniti agli inizi del 1920 (\u00e8 diventato cittadino americano nel 1934). A Lilienfeld sono accreditati i primi brevetti sul transistor ad effetto di campo (1925) e sul condensatore elettrolitico (1931).\nFormazione.\nTra il 1900 e il 1904, studi\u00f2 presso la Friedrich-Wilhelms-Universit\u00e4t a Berlino, dove consegu\u00ec il dottorato di ricerca il 18 febbraio 1905 e nello stesso anno inizi\u00f2 a lavorare presso l'istituto di fisica dell'Universit\u00e0 di Lipsia.\nCarriera.\nLilienfeld cominci\u00f2 le sue ricerche presso l'Universit\u00e0 di Lipsia, dove condusse un importante lavoro sulle scariche elettriche a \"vuoto\", tra elettrodi metallici, dal 1910 in poi. La sua precoce passione era quella di chiarire in che modo i fenomeni del vuoto miglioravano cambiando le tecniche. Pi\u00f9 di qualsiasi altro scienziato, \u00e8 stato responsabile per l'identificazione dell'emissione di campo di elettroni come un effetto fisico separato. Egli chiam\u00f2 il fenomeno \"emissione auto-elettronica\", ed era interessato ad essa come ad una possibile fonte di elettroni per tubi a raggi X miniaturizzati che potesse trovare impiego in applicazioni mediche.\nLilienfeld si trasfer\u00ec negli Stati Uniti agli inizi del 1920, originariamente per difendere i brevetti che possedeva. Vi ha poi proseguito la sua carriera scientifica/industriale. Tra le altre cose, ha inventato un transistor \"FET\" e il condensatore elettrolitico nel 1920. Ha depositato diversi brevetti che descrivono la costruzione e il funzionamento di transistori, cos\u00ec come molte caratteristiche dei transistori moderni."}
{"id": "5255941", "revid": "584834", "url": "https://it.wikipedia.org/wiki?curid=5255941", "title": "Ragosnizza", "text": ""}
{"id": "5255942", "revid": "1745361", "url": "https://it.wikipedia.org/wiki?curid=5255942", "title": "Il quaderno delle voci rubate", "text": "Il quaderno delle voci rubate \u00e8 il primo romanzo pubblicato dallo scrittore italiano Remo Bassini. Le \"voci\" del titolo sono frasi pronunciate dai frequentatori di un bar, che il proprietario, Luca Baldelli, trascrive su un quaderno.\nTrama.\nIn una cittadina di provincia del Piemonte settentrionale, Luca Baldelli apre un'osteria nei locali dove gi\u00e0 nel 1927 il nonno, anziano socialista toscano che aveva lavorato qualche tempo da emigrante in Francia, aveva gestito un ristorante di paese, la Taverna del Merlo. Osservatore disincantato e acuto, all'et\u00e0 di sessant'anni Baldelli comincia a trascrivere su un quaderno scolastico, dimenticato sul tavolo da una studentessa, le \"voci\" di alcuni avventori. La cittadina \u00e8 un microcosmo di storie, come per esempio le due gemelle Degiuli, Elena e Melania, che si tolgono la vita lo stesso giorno, o Lucia, la bella donna che arriva da Torino nel 1994 con una storia drammatica alle spalle, e che Luca assume come cameriera. Luca si innamora di lei anche se la loro differenza d'et\u00e0, 24 anni, gli procura notti insonni.\nLuca \u00e8 cresciuto con il nonno: subito dopo la guerra, quando lui aveva dieci anni suo padre, che nel ventennio era stato iscritto al Partito fascista, fu rinchiuso in manicomio per problemi psichiatrici. Poi Luca era vissuto a Torino a casa di uno zio che lavorava alla Fiat, finch\u00e9 nel 1956 aveva ereditato, alla morte del nonno, la Taverna del Merlo in paese. Durante il funerale non aveva riconosciuto il padre, che non vedeva da dieci anni e che credeva emigrato in America. A dirgli la verit\u00e0 \u00e8 infine Alfredo Carletti, il partigiano comandante Nerone delle Brigate Garibaldi, che si sente in debito con suo padre il quale, malgrado fosse notoriamente fascista, l'aveva aiutato economicamente negli anni di guerra.\nDopo la morte per tisi della madre di Luca, suo padre aveva cominciato a frequentare Maria Giuliana, la figlia del podest\u00e0 Tenconi, ed era presente quando alla fine della guerra l'uomo era stato fucilato non dai combattenti della Garibaldi bens\u00ec da qualche partigiano locale che aveva dei conti da regolare.\nNel 1975 Luca lascia Torino nel pieno degli anni della contestazione. Era divenuto amico di Gianfranco e, come lui, si era innamorato di Lalla, di qualche anno pi\u00f9 giovane ma laureata. Tutti e tre frequentavano la sinistra extraparlamentare, ma in qualche modo Luca perde la sua occasione e la ragazza parte in ferie con Gianfranco. Entrambi si avvicinano al terrorismo politico, Lalla rimane uccisa a un posto di blocco e Gianfranco fugge all'estero. Per i successivi vent'anni, fino all'arrivo di Lucia, Luca Baldelli continua a vivere nel ricordo di Lalla e nel suo rimpianto.\nOggi nella vita di Luca oltre a Lucia c'\u00e8 anche un'altra donna, Teresa di Francesco, una prostituta conosciuta per caso che \u00e8 diventata sua amica. Un giorno la donna viene picchiata selvaggiamente dai figli di un suo cliente, e decide di andarsene dalla cittadina. Improvvisamente Luca non riesce pi\u00f9 a mettersi in contatto con lei, questo gli fa capire quanto la donna sia importante per lui. Viene anche a sapere che Teresa si \u00e8 molto affezionata a Bordin, un operaio che frequenta la Taverna del Merlo. Entrambi sono irreperibili insieme. Luca cerca disperatamente Teresa al telefono e anche a casa sua, ma la tragedia \u00e8 inevitabile, e sar\u00e0 il comandante dei carabinieri a scoprire cos'\u00e8 accaduto. Anche Lucia nel frattempo si \u00e8 allontanata da Luca: ha cominciato a aiutare un giovane prete, don Raffaele, che lavora con gli emarginati; il sacerdote forse si \u00e8 innamorato di lei, e anche se ha deciso che non potr\u00e0 mai venire meno alla propria fede, i due riescono a vivere in serenit\u00e0 il loro affetto."}
{"id": "5255944", "revid": "1305772", "url": "https://it.wikipedia.org/wiki?curid=5255944", "title": "Anything Can Happen in the Next Half Hour...", "text": "Anything Can Happen in the Next Half Hour... \u00e8 il terzo singolo del gruppo musicale britannico Enter Shikari, estratto dal loro album di debutto \"Take to the Skies\" e pubblicato il 18 febbraio 2007 per il download digitale. Il 5 marzo seguente sono stati invece pubblicati i formati CD e vinile del singolo, contenenti le due B-side \"Kickin' Back on the Surface of Your Cheek\" e \"Keep It on Ice\" (poi inserite nella raccolta \"The Zone\" e pubblicate in un disco singolo promozionale).\nLa canzone.\nLa versione del brano contenuta nel singolo \u00e8 quella presente nel primo album della band \"Take to the Skies\", ma precedentemente era gi\u00e0 stata pubblicata una prima versione nell'EP omonimo del 2004. Il titolo \u00e8 tratto da una famosa frase detta nella serie televisiva per bambini \"Stingray\".\nVideo musicale.\nPer il singolo sono stati realizzati due video musicali, di cui uno definito \"temporaneo\", per colmare l'attesa della realizzazione di quello ufficiale. Il primo video \u00e8 la registrazione di un'esibizione dal vivo della band filmata da Lawrence Hardy per la Manifesto Films ed editata da Alex Smith, mentre il secondo \u00e8 stato filmato sempre da Lawrence Hardy nel bosco sul retro della sua abitazione nel gennaio 2007.\nTracce.\nTesti di Rou Reynolds, musiche degli Enter Shikari."}
{"id": "5255947", "revid": "46291", "url": "https://it.wikipedia.org/wiki?curid=5255947", "title": "Melampyrum arvense", "text": "La spigarola campestre (nome scientifico Melampyrum arvense ) \u00e8 una piccola pianta erbacea appartenente alla famiglia delle Orobanchaceae dotata di un notevole effetto cromatico prodotto da brattee variamente colorate.\nEtimologia.\nIl nome generico (\"melampyrum\") deriva da due parole greche: \"m\u00e9las\" (= nero) e \"pyr\u00f3s\" (= grano), un nome usato da Teofrasto (371 a.C. \u2013 Atene, 287 a.C.), un filosofo e botanico greco antico, discepolo di Aristotele, autore di due ampi trattati botanici, per una pianta infestante delle colture di grano. L'epiteto specifico (\"arvense\") deriva dal latino \"arvum\", e significa \"del campo coltivato\" (in riferimento ad uno dei primi habitat osservati per questa pianta).\nIl binomio scientifico della pianta di questa voce \u00e8 stato proposto da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"Species Plantarum - 2: 605. 1753\" del 1753.\nDescrizione.\nQueste piante possono arrivare fino ad una altezza di 2 - 4 dm. La forma biologica \u00e8 terofita scaposa (T scap), ossia in generale sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme e sono munite di asse fiorale eretto e spesso privo di foglie. Sono piante \u201cemiparassite\u201d : possono vivere sulle radici di altre piante per prelevare acqua e sali minerali, mentre sono capaci di svolgere la funzione clorofilliana (al contrario delle piante \u201cparassite assolute\u201d). Queste piante non anneriscono durante la disseccazione. Il colore \u00e8 verde nella parte basale, mentre \u00e8 rosso cupo presso l'infiorescenza dal quale risalta il giallo della parte apicale delle corolle dei fiori.\nRadici.\nLe radici sono tipo fittone.\nFusto.\nLa parte aerea del fusto \u00e8 eretta o ascendente, semplice o poco ramosa per lo pi\u00f9 pubescente. Nella parte distale la sezione del fusto \u00e8 quadrangolare.\nFoglie.\nLe foglie lungo il caule sono disposte in modo opposto ed hanno una forma lanceolata con apice acuto; sono subsessili; le maggiori possiedono alla base 1 - 2 lacinie patenti per lato. Dimensione delle foglie: larghezza 6 \u2013 10\u00a0mm; lunghezza 30 \u2013 55\u00a0mm.\nInfiorescenza.\nL'infiorescenza \u00e8 una densa spiga conica compatta con i fiori disposti in tutte le direzioni e con brattee simili a foglie, pi\u00f9 o meno arrossate (all'antesi) o verdi con anello bianchiccio. La lamina delle brattee ha una forma da lanceolata a ovata e alla base su ciascun lato ha 4 - 6 lacinie lesiniformi, acutissime e pi\u00f9 o meno aristate. Dimensioni delle lacinie laterali: larghezza 1\u00a0mm; lunghezza 10\u00a0mm.\nFiore.\nI fiori sono ermafroditi, zigomorfi e tetraciclici (con i quattro verticilli fondamentali delle Angiosperme: calice \u2013 corolla \u2013 androceo \u2013 gineceo). Lunghezza del fiore: 15 \u2013 25\u00a0mm.\nFrutti.\nIl frutto \u00e8 del tipo a capsula deiscente a quattro semi; la forma \u00e8 obovato-compressa bivalve.\nBiologia.\nQueste piante sono emiparassite, ossia in parte producono clorofilla e sono capaci di assorbire in modo autonomo i minerali dal terreno, ma hanno anche la capacit\u00e0 di utilizzare le sostanze prodotte dalle piante a loro vicine (funzione parassitaria). I meccanismo con il quale assorbono le sostanze di altre piante \u00e8 basato su piccoli austori posti al livello radicale. La pianta ospite pu\u00f2 accettare di buon grado questo insediamento (come la specie \"Festuca ovina\") oppure pu\u00f2 opporsi con secrezioni di sostanze tossiche. A questo proposito sono state fatte delle ricerche su alcune piante come l'loglio, l'erba medica e il lino: si \u00e8 rilevato che il \"Melampyrum arvense\" cresce meglio nelle vicinanze della leguminosa erba medica. Se l'infestazione nelle colture di cereali supera un certo livello, la farina prodotta \u00e8 pi\u00f9 scura, con un particolare odore e dal sapore pi\u00f9 acre e disgustoso dovuto al glucoside velenoso \"rinantina\".\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della specie (Orobanchaceae) comprende soprattutto piante erbacee perenni e annuali semiparassite (ossia contengono ancora clorofilla a parte qualche genere completamente parassita) con uno o pi\u00f9 austori connessi alle radici ospiti. \u00c8 una famiglia abbastanza numerosa con circa 60 - 90 generi e oltre 1700 - 2000 specie (il numero dei generi e delle specie dipende dai vari metodi di classificazione) distribuiti in tutti i continenti. Il genere \"Melampyrum\" \u00e8 distribuito in Europa, India, Giappone e Nord America; le sue specie preferiscono climi per lo pi\u00f9 temperati delle regioni extratropicali. Comprende circa 30 - 40 specie di cui una dozzina sono presenti nella flora spontanea italiana.\nFilogenesi.\nLa classificazione tassonomica del \"Melampyrum arvense\" \u00e8 in via di definizione in quanto fino a poco tempo fa il suo genere apparteneva alla famiglia delle Scrophulariaceae (secondo la classificazione ormai classica di Cronquist), mentre ora con i nuovi sistemi di classificazione filogenetica (classificazione APG) \u00e8 stata assegnata alla famiglia delle \"Orobanchaceae\" e trib\u00f9 Rhinantheae..\nIl \"Melampyrum arvense\" \u00e8 a capo del gruppo \"M. arvense\" circoscritto dai seguenti caratteri:\nA questo gruppo appartengono quattro specie (nella flora spontanea italiana):\nIl numero cromosomico per questa specie \u00e8: 2n = 18.\nVariabilit\u00e0.\nLe specie del genere \"Melampyrum\" sono soggette al fenomeno del \"polimorfismo stagionale\". In particolare a quote basse dapprima si ha la fioritura \"estivale\" e quindi quella \"autunnale\". A quote pi\u00f9 alte (alta montagna) a causa del pi\u00f9 breve periodo di fioritura si ha una sola forma intermedia chiamata \"monomorfa\". In particolare il \"Melampyrum arvense\" collegato alla coltura dei cereali si presenta con un particolare aspetto monomorfo chiamato \"segetale\".\nLe tre forme sono cos\u00ec denominate:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nLe specie \"Melampyrum\" della flora spontanea italiana si dividono in cinque \"gruppi di specie\" principali non sempre di facile distinzione:\nIl disegno (sotto) mostra i caratteri del calice e delle brattee di questi cinque gruppi.\nAltre notizie.\nIl melampiro dei campi in altre lingue \u00e8 chiamato nei seguenti modi:"}
{"id": "5255948", "revid": "1543377", "url": "https://it.wikipedia.org/wiki?curid=5255948", "title": "Cestistica Azzurra Orvieto 2014-2015", "text": "Questa voce raccoglie le informazioni riguardanti la Cestistica Azzurra Orvieto nelle competizioni ufficiali della stagione 2014-2015.\nStagione.\nLa stagione 2014-2015 della Ceprini Costruzioni Orvieto \u00e8 la terza consecutiva che disputa in Serie A1 femminile.\nLa squadra si \u00e8 classificata dodicesima in campionato ed ha evitato la disputa dei play-out, poich\u00e9 la distanza dall'ultima \u00e8 stata maggiore di sei punti.\nVerdetti stagionali.\nCompetizioni nazionali"}
{"id": "5255950", "revid": "199745", "url": "https://it.wikipedia.org/wiki?curid=5255950", "title": "Spigarola campestre", "text": ""}
{"id": "5255951", "revid": "28592", "url": "https://it.wikipedia.org/wiki?curid=5255951", "title": "Ardisson", "text": ""}
{"id": "5255952", "revid": "287204", "url": "https://it.wikipedia.org/wiki?curid=5255952", "title": "Stonewall (Stati Uniti d'America)", "text": ""}
{"id": "5255965", "revid": "599013", "url": "https://it.wikipedia.org/wiki?curid=5255965", "title": "Cattedrale di Huesca", "text": "La cattedrale di Santa Maria, nota anche come cattedrale della Trasfigurazione del Signore (in spagnolo: \"Catedral de Santa Mar\u00eda de Huesca\" o \"Catedral de la Transfiguraci\u00f3n del Se\u00f1or\") si trova a Huesca, in Spagna, ed \u00e8 la cattedrale della diocesi di Huesca.\nStoria.\nIl progetto della costruzione della cattedrale di Huesca ha avuto inizio al tempo di Giacomo I d'Aragona (1213 - 1276). A Huesca il culto cristiano era stato officiato nei due secoli precedenti utilizzando le moschee.\nNel 1273 il vescovo Jaime Sarroca propose la costruzione di una nuova cattedrale in stile gotico, da edificarsi sopra la vecchia moschea, di cui oggi rimane un solo arco a ferro di cavallo della zona del chiostro, quale possibile ingresso al minareto della moschea. Diverse cause ritardarono l'inizio della costruzione fino al 1294. Il progetto iniziale prevedeva una costruzione a tre navate, con cinque cappelle.\nTra 1294 e il 1308 vennero realizzate le absidi, la parete nord del transetto e le navate. Tra 1327 e il 1348 sono state collocate le volte a vela nelle navate laterali e la copertura con tetto in legno della navata e del transetto.\nTra la seconda met\u00e0 del XIV secolo e l'inizio del XV, grazie all'impulso di papa Benedetto XIII, sono stati realizzati la torre e un chiostro gotico, in sostituzione del precedente romanico.\nAlla fine del XV secolo il vescovo Juan de Arag\u00f3n e Navarra commission\u00f2 a Juan de Olotzaga l'accrescimento delle pareti di transetto, abside e navata, coprendo tutto con volte a crociera stellata. Il lavoro \u00e8 stato completato nel 1511."}
{"id": "5255973", "revid": "44876", "url": "https://it.wikipedia.org/wiki?curid=5255973", "title": "Unione Sportiva Pro Sesto 1950-1951", "text": "Questa voce raccoglie le informazioni riguardanti l'Unione Sportiva Pro Sesto nelle competizioni ufficiali della stagione 1950-1951.\nStagione.\nDopo la retrocessione in Serie C la Pro Sesto, sempre con mezzi finanziari limitati, sfoltisce la rosa con le cessioni di Piero Cereda al Seregno, Giuseppe Corti alla Reggina, Mario Vergani al Bari, Janos Hrotko al Saragozza, Sergio Angelini alla Massese, Mario Puricelli alla Vogherese e Bruno Maurizi al Magenta.\nGli acquisti sono Edoardo Gasparetti dal Cernusco gi\u00e0 in Serie B con la Gallaratese, realizzer\u00e0 10 reti in stagione, il portiere Giovanni Santambrogio dalla Pro Lissone, l'interno Ennio Bianchi dalla Gallaratese ed il ritorno di Erminio Teruzzi dal Fanfulla.\nA dicembre ritorna Benito Meroni dal Seregno. La squadra viene affidata all'allenatore Carlo Mantegazza e pare attrezzata per un tranquillo campionato di terza serie, ma dopo una promettente partenza la stagione prosegue con risultati altalenanti.\nSi cambia anche allenatore mettendo in pista Gino Vianello al termine del girone di andata, fino all'amara conclusione di Treviso il 17 giugno, dopo l'ultima di campionato, nel recupero contro la Ponziana in campo neutro. Vincendo ci si sarebbe salvati ma neppure un tiro viene scagliato nella porta triestina. In campo finir\u00e0 0-0 e sar\u00e0 ancora retrocessione. La Pro Sesto rimarr\u00e0 per trentasei anni consecutivi nelle serie inferiori fino alla stagione 1987-1988 quando verr\u00e0 promossa in Serie C."}
{"id": "5255975", "revid": "729019", "url": "https://it.wikipedia.org/wiki?curid=5255975", "title": "V\u00e2n\u0103tori de munte", "text": "I v\u00e2n\u0103tori de munte (\"cacciatori da montagna\" in lingua romena) sono la fanteria da montagna della Romania, corpo scelto dell'esercito romeno (For\u021bele Terestre Rom\u00e2ne) ed equivalenti agli Alpini dell'Italia o agli Chasseurs alpins della Francia.\nCreati come battaglione nel novembre del 1916 dopo l'entrata della Romania nella prima guerra mondiale, i v\u00e2n\u0103tori de munte furono rapidamente espansi nell'organico e poco dopo la fine del conflitto andarono a costituire due divisioni da montagna; allo scoppio della seconda guerra mondiale i v\u00e2n\u0103tori de munte costituivano un corpo d'armata su quattro brigate, ed erano considerati tra le truppe pi\u00f9 professionali e meglio addestrate dell'esercito romeno. Il corpo combatt\u00e9 a fianco della Germania nazista sul fronte orientale partecipando a vari scontri in Ucraina, Crimea, Caucaso e infine ai confini della stessa Romania; dopo l'armistizio con l'Unione Sovietica, i v\u00e2n\u0103tori de munte combatterono poi contro i tedeschi in Transilvania.\nSciolto durante il periodo dell'occupazione sovietica della Romania, il corpo dei v\u00e2n\u0103tori de munte fu ricostituito dal nuovo governo della Repubblica Socialista di Romania su un organico di tre divisioni, ridotte poi a due brigate con la progressiva meccanizzazione dell'esercito romeno. La moderna Romania mantiene due brigate di v\u00e2n\u0103tori de munte: la Brigada 2 V\u00e2n\u0103tori de Munte \"Sarmizegetusa\" con comando a Bra\u0219ov e la Brigada 61 V\u00e2n\u0103tori de Munte \"General Virgil B\u0103dulescu\" a Miercurea Ciuc.\nStoria.\nLa formazione.\nLa formazione delle prime unit\u00e0 di fanteria da montagna romene inizi\u00f2 nel novembre del 1916, alcuni mesi dopo l'entrata della Romania nella prima guerra mondiale: il 3 novembre 1916 un ordine del quartier generale dell'esercito romeno dispose che la scuola militare di sci di Bucarest fosse trasformata in un \"corpo di cacciatori da montagna\" (Corpul V\u00e2n\u0103torilor de Munte) delle dimensioni di un reggimento, decisione ritenuta necessaria a seguito delle difficolt\u00e0 riscontrate dalle truppe romene sui terreni montuosi e boscosi della Transilvania nella loro campagna contro le forze degli Imperi centrali; la caserma Regimentului 4 Ro\u0219iori Cotroceni a Bucarest divenne la prima sede per il costituendo reggimento da montagna, che raccogliendo reclute da tutto l'esercito romeno fu istituito il 16 novembre con una forza autorizzata di 1.980 uomini ripartiti tra tre battaglioni di fanteria, una compagnia di mitraglieri e una sezione di telegrafisti. Costretto a lasciare Bucarest il 3 dicembre 1916 sotto i colpi delle offensive degli Imperi centrali, il reggimento dovette trasferire la sua guarnigione a T\u00e2rgu Neam\u021b nella Moldavia romena dove giunse il 3 gennaio 1917; il 9 gennaio seguente il Corpul V\u00e2n\u0103torilor de Munte fu riorganizzato come un battaglione su cinque compagnie di fanteria, due di mitraglieri e una sezione telegrafisti, e dopo un lungo periodo di addestramento fu dichiarato operativo l'8 agosto 1917 agli ordini del maggior generale Virgil B\u0103dulescu.\nIl Batalionului V\u00e2n\u0103torilor de Munte ebbe il suo battesimo del fuoco l'11 agosto 1917 nel corso di scontri contro gli austro-tedeschi nei pressi di Cire\u0219oaia. Durante la prima guerra mondiale il battaglione si distinse nella difesa della Moldavia romena, mettendosi in luce nel corso dei duri combattimenti della seconda battaglia di Oituz; ritirato dal fronte per essere riorganizzato, pi\u00f9 avanti nel corso del 1917 il battaglione fu espanso nell'organico fino a diventare il Regimentul V\u00e2n\u0103torilor de Munte \"Principele Carol\". La buona prova fornita dai primi contingenti sperimentali di truppe da montagna nel corso della prima guerra mondiale spinse l'alto comando romeno a mantenere ed espandere la specialit\u00e0: nel 1923 il corpo da montagna fu istituzionalizzato con la costituzione di due divisioni, la \"Divizia 1 V\u00e2n\u0103tori de Munte\" con sede a Bra\u0219ov e la \"Divizia 2 V\u00e2n\u0103tori de Munte\" a Bistri\u021ba, e la elaborazione di regolamenti e principi di addestramento alla guerra in ambiente montano e boscoso.\nLa seconda guerra mondiale.\nNel 1937 le due originarie divisioni da montagna furono riorganizzate in tre brigate unite in un corpo d'armata, cui si aggiunse una quarta brigata nel 1939: ciascuna brigata aveva un organico di sei battaglioni di v\u00e2n\u0103tori de munte, un battaglione di pionieri da montagna e un gruppo di artiglieria da montagna con uno o due battaglioni di cannoni da 75 mm e uno di obici da 100 mm, mentre a livello di corpo d'armata erano inoltre disponibili un battaglione di cavalleria da montagna, un battaglione logistico e una compagnia sanitaria; i battaglioni di v\u00e2n\u0103tori de munte avevano tre compagnie di fanteria su tre plotoni e una compagnia armi pesanti con tre plotoni di mitragliatrici pesanti e un plotone mortai. Dei 24 battaglioni di v\u00e2n\u0103tori de munte, 16 erano unit\u00e0 attive anche in tempo di pace e che quindi disponevano del personale meglio addestrato e degli equipaggiamenti migliori, mentre gli altri erano composti da riservisti richiamati in caso di mobilitazione e avevano quindi una preparazione di minor livello; insieme alle truppe del corpo di cavalleria, i v\u00e2n\u0103tori de munte erano ritenuti come la formazione meglio preparata al combattimento e pi\u00f9 professionale dell'intero esercito romeno.\nDopo aver aderito al patto tripartito il 23 novembre 1940, la Romania dichiar\u00f2 guerra all'Unione Sovietica il 22 giugno 1941, partecipando subito ai combattimenti del fronte orientale della seconda guerra mondiale: al comando del generale Gheorghe Avramescu, il Corpo da montagna (meno la 3\u00aa Brigata, lasciata a guardia della frontiera con l'Ungheria) fu schierato sulle rive del fiume Prut come parte della 3\u00aa Armata romena del generale Petre Dumitrescu, partecipando agli scontri per la rioccupazione della Bessarabia a fianco dell'11\u00aa Armata tedesca nel corso della cosiddetta operazione M\u00fcnchen (2-24 luglio 1941). Penetrato in Ucraina, il Corpo fu assegnato alla protezione del fianco settentrionale dell'11\u00aa Armata, impegnata nell'occupazione della penisola di Crimea, sostenendo pesanti scontri nel corso della battaglia del Mar d'Azov (26 settembre - 7 ottobre 1941); la 1\u00aa Brigata da montagna fu poi inviata in Crimea in appoggio dei tedeschi durante le fasi iniziali dell'assedio di Sebastopoli.\nDurante i primi mesi del 1942 il Corpo da montagna fu completamente riorganizzato: venne formato un \"gruppo di spedizione di sciatori\" con la conversione di due battaglioni della 3\u00aa Brigata da montagna in unit\u00e0 di sciatori, mentre il 15 marzo 1942 le brigate da montagna furono riorganizzate come divisioni (una modifica pi\u00f9 che altro nominalistica, visto che l'organico delle brigate assomigliava gi\u00e0 a quello di piccole divisioni) su due reggimenti di tre battaglioni di v\u00e2n\u0103tori de munte ciascuno e un gruppo di artiglieria da montagna. Il Corpo d'armata di Avramescu, con la 1\u00aa e 2\u00aa Divisione da montagna e la 18\u00aa Divisione di fanteria, fu schierato in Crimea per prendere parte all'assedio di Sebastopoli, subendo dure perdite nel corso dell'assalto finale tra il 7 giugno e il 4 luglio 1942 che port\u00f2 alla caduta della citt\u00e0; la 2\u00aa e 3\u00aa Divisione da montagna furono invece inviate in sostegno alla 17\u00aa Armata tedesca nell'ambito dell'operazione Blu nella Russia meridionale, prendendo parte alla battaglia del Caucaso e poi, dopo la pesante sconfitta delle forze dell'Asse nella battaglia di Stalingrado, alla ritirata generale verso la penisola di Taman' e ai combattimenti per la testa di ponte del Kuban fino alla loro evacuazione in Crimea nell'ottobre del 1943.\nIl Corpo da montagna romeno fu riorganizzato in Crimea con la 1\u00aa, 2\u00aa e 3\u00aa Divisione da montagna e la 18\u00aa Divisione di fanteria (trasformata anch'essa in divisione da montagna nell'agosto del 1944); gli effettivi della 4\u00aa Divisione furono utilizzati per rinforzare la ricostituita 24\u00aa Divisione di fanteria, anche se la divisione fu poi ricreata nel maggio 1944. Il Corpo combatt\u00e9 duramente contro i sovietici nel corso dell'offensiva di Crimea dell'aprile-maggio 1944, e solo un 60% dei suoi effettivi fu infine evacuato via mare in Romania prima che Sebastopoli fosse riconquistata dall'Armata Rossa; per la riorganizzazione dei reparti da montagna furono formate delle unit\u00e0 di addestramento designate come 101\u00aa, 102\u00aa, 103\u00aa e 104\u00aa Brigata da montagna ognuna con un organico di quattro battaglioni di v\u00e2n\u0103tori de munte, due battaglioni di artiglieria (uno con obici da montagna da 75 mm e mitragliere antiaeree da 20 mm, e uno con obici da montagna da 100 mm) e una compagnia di mortai, anche se per la scarsit\u00e0 di reclute addestrate si dovette fare ricorso a inserimenti di uomini prelevati dalle truppe di frontiera e dalla gendarmeria, fatto che abbass\u00f2 la qualit\u00e0 bellica delle formazioni. Nell'agosto 1944 le truppe da montagna combatterono ancora a fianco dei tedeschi nel corso della offensiva Ia\u0219i-Chi\u0219in\u0103u; dopo il colpo di stato del 23 agosto che port\u00f2 alla deposizione del dittatore Ion Antonescu, la Romania cambi\u00f2 schieramento e dichiar\u00f2 guerra alla Germania: la 1\u00aa e la 4\u00aa Divisione da montagna furono sciolte in novembre sulla base dei termini dell'armistizio con l'URSS, mentre la 2\u00aa e la 3\u00aa Divisione combatterono a fianco dei sovietici in Transilvania, Ungheria e Cecoslovacchia fino alla fine delle ostilit\u00e0.\nI v\u00e2n\u0103tori de munte confermarono la loro qualit\u00e0 di truppe d'\u00e9lite, cosa testimoniata dal fatto che un comandante di ciascuna brigata/divisione da montagna fu insignito dai tedeschi della Croce di Cavaliere della Croce di Ferro, massima onorificenza della Germania nazista: il generale Mihail Lasc\u0103r per la 1\u00aa Brigata (primo militare straniero a ricevere il riconoscimento), il generale Ioan Dumitrache per la 2\u00aa, il generale Leonard Mociulschi per la 3\u00aa e il generale Gheorghe Manoliu per la 4\u00aa. Le truppe da montagna romene soffrirono anche pesanti perdite, e un totale di 74.208 v\u00e2n\u0103tori de munte rimase ucciso durante la seconda guerra mondiale.\nNel dopoguerra.\nSmobilitato al termine della guerra per ordine degli occupanti sovietici, il corpo dei v\u00e2n\u0103tori de munte fu ricostituito dal governo della nuova Repubblica Socialista di Romania come parte del nuovo Esercito popolare romeno, subendo poi varie riorganizzazioni con il passare del tempo: inizialmente con un organico di tre divisioni, il corpo fu nuovamente sciolto nell'aprile 1961 con la loro conversione in unit\u00e0 di fanteria motorizzata sul modello sovietico, ma a partire dall'ottobre 1964 fu ricostituita una brigata da montagna con sede a Baia Mare prima e a Bra\u0219ov poi, seguita da altre tre brigate acquartierate rispettivamente a Bistri\u021ba, Curtea de Arge\u0219 e Alba Iulia. Dopo la caduta di Nicolae Ceau\u0219escu nel 1989 e la transizione a un regime democratico il corpo fu nuovamente riorganizzato su un organico di due brigate.\nLa moderna Romania mantiene in organico due brigate la montagna, la Brigada 2 V\u00e2n\u0103tori de Munte \"Sarmizegetusa\" con comando a Bra\u0219ov e la Brigada 61 V\u00e2n\u0103tori de Munte \"General Virgil B\u0103dulescu\" con sede a Miercurea Ciuc; ogni brigata ha tre battaglioni di v\u00e2n\u0103tori de munte, un battaglione logistico, un distaccamento di artiglieria campale e uno di artiglieria contraerea. La 2\u00aa Brigata \u00e8 subordinata alla Diviziei 1 Infanterie \"Dacica\" mentre la 61\u00aa alla Diviziei 4 Infanterie \"Gemina\"; la scuola di addestramento alla guerra di montagna (Centrul de Instruire al Infanteriei \u0219i V\u00e2n\u0103torilor de Munte \"Constantin Br\u00e2ncoveanu\") \u00e8 situata a F\u0103g\u0103ra\u0219, con un centro di formazione di base a Predeal e un battaglione di addestramento (Batalionul 1 Instruc\u021bie \"Olt\") a Caracal. I battaglioni operativi sono ormai delle unit\u00e0 motorizzate, potendo disporre di veicoli blindati MLVM (\"Ma\u0219ina de Lupt\u0103 a V\u00e2n\u0103torilor de Munte\", \"Veicolo da Combattimento per Cacciatori da Montagna\") appositamente dedicati oltre agli MLI-84 e ABC-79M in uso anche alla fanteria.\nContingenti di v\u00e2n\u0103tori de munte hanno partecipato a tutti i principali impieghi all'estero delle forze terrestri romene: battaglioni della 2\u00aa Brigata hanno fatto parte del contingente romeno assegnato alla missione KFOR in Kosovo, come pure alla forza inviata dalla Romania a prendere parte alla Coalizione multinazionale in Iraq e alla missione ISAF in Afghanistan."}
{"id": "5255976", "revid": "1371684", "url": "https://it.wikipedia.org/wiki?curid=5255976", "title": "Diatif\u00e9r\u00e9", "text": "Diatif\u00e9r\u00e9 \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Dinguiraye."}
{"id": "5255977", "revid": "729019", "url": "https://it.wikipedia.org/wiki?curid=5255977", "title": "Aleksandr Michajlovi\u010d Lermontov", "text": "Biografia.\nEra il figlio dell'ammiraglio Michail Nikolaevi\u010d Lermontov (1792-1866), discendente diretto di P\u00ebtr Petrovi\u010d Lermontov.\nCarriera.\nCombatt\u00e9 nella Guerra russo-turca (1877-1878). Sconfisse i Basci-buzuk, catturando uno dei loro capi, Hadji Effendi. Il 22 novembre 1877 conquist\u00f2 la citt\u00e0 di Elena.\nGrazie alla liberazione di Burgas, da parte del XIII\u00b0 Reggimento dei Dragoni, sotto il suo comando, venne promosso a generale. Al loro ingresso nella citt\u00e0 Lermontov e i suoi uomini vennero accolti con entusiasmo dalla popolazione."}
{"id": "5255978", "revid": "1543377", "url": "https://it.wikipedia.org/wiki?curid=5255978", "title": "Gagnakali", "text": "Gagnakali \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Dinguiraye."}
{"id": "5255981", "revid": "1543377", "url": "https://it.wikipedia.org/wiki?curid=5255981", "title": "Kalinko", "text": "Kalinko \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Dinguiraye."}
{"id": "5255984", "revid": "1494169", "url": "https://it.wikipedia.org/wiki?curid=5255984", "title": "Hellfire", "text": ""}
{"id": "5255987", "revid": "1543377", "url": "https://it.wikipedia.org/wiki?curid=5255987", "title": "Lansanya", "text": "Lansanya \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Dinguiraye."}
{"id": "5255991", "revid": "1543377", "url": "https://it.wikipedia.org/wiki?curid=5255991", "title": "S\u00e9louma", "text": "S\u00e9louma \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Dinguiraye."}
{"id": "5255992", "revid": "1543377", "url": "https://it.wikipedia.org/wiki?curid=5255992", "title": "Out of Sight (romanzo)", "text": "Out of Sight \u00e8 un romanzo noir dello scrittore statunitense Elmore Leonard del 1996, edito in Italia nel 1999 con il titolo Fuori dal gioco, successivamente ripubblicato nel 2010 con lo stesso titolo originale inglese.\nCome abitudine dello scrittore l'opera vede come comprimari alcuni personaggi gi\u00e0 apparsi o che appariranno in altri suoi libri e il protagonista, Jack Foley, sar\u00e0 il personaggio principale del successivo romanzo del 2009, \"Road Dogs\".\nDal romanzo \u00e8 stato tratto l'omonimo film del 1998 per la regia di Steven Soderbergh, con l'attore George Clooney nella parte del protagonista, il rapinatore seriale Jack Foley.\nTrama.\nJack Foley \u00e8 recluso in un penitenziario nelle Everglades condannato a trent'anni di reclusione per aver effettuato circa duecento rapine di banca. Viene a sapere di un progetto di evasione attraverso una galleria scavata da altri sei prigionieri ma, sospettando che il piano sia destinato a fallire, decide di mascherarsi da agente di custodia e di accodarsi ai fuggitivi a loro insaputa. Il piano ovviamente fallisce e quattro dei sei evasi vengono subito uccisi dalla polizia mentre Jack riesce a arrivare incolume e indisturbato al parcheggio esterno dove ad attenderlo con una macchina rubata c'\u00e8 un suo amico, Buddy, ex compagno di prigione. La fuga viene rallentata dalla bella Karen Sisco che dal parcheggio viene rapita da Jack e costretta a entrare con lui nel cofano dell'auto. Nonostante la situazione concitata, i due si scoprono attratti l'uno dall'altra e discutendo, per allentare la tensione, si accorgono di avere molti interessi in comune, tra cui la passione per i film. Jack e Buddy raggiungono il luogo di un appuntamento con un altro complice, Glenn, avendo in programma di cambiare auto. Glenn impaurito della presenza non preventivata della poliziotta scappa, portando via la Karen che riuscir\u00e0 di l\u00ec a poco a fuggire.\nKaren riesce a ricostruire l'identit\u00e0 dei complici di Jack attraverso gli indizi acquisiti durante la conversazione avuta con l'uomo durante il rapimento. Contattata dall'FBI e riesce a convincere i federali a lasciarla collaborare nella ricerca.\nJack e Buddy fuggono prima a Miami, dove Foley prova a contattare l'ex moglie, Adele, per consegnarle del denaro rapinato nel frattempo, come parziale risarcimento per il fastidio arrecato. Nei pressi dell'appartamento di Adele, per\u00f2, Jack si imbatte in Karen, gi\u00e0 sulle tracce dei fuggitivi, che finge di non riconoscerlo, innamoratasi del rapinatore e turbata dall'inaspettato incontro, dando modo all'uomo di allontanarsi. Karen a casa di Adele si imbatte nell'evaso Chino che, sbarazzatosi dell'oramai scomodo amante da lui stesso tradito e ucciso dalla polizia, vuole vendicarsi di Jack assassinandone l'ex moglie. Chino, infatti, \u00e8 convinto che il piano di evasione sia stato rovinato da una spiata di Foley fatta alla polizia. Karen non ha difficolt\u00e0 a rendere inoffensivo Chino e a farlo arrestare. Nel frattempo Jack e Buddy si sono trasferiti a Detroit dove rintracciano Glenn che aveva in programma di farsi aiutare dai due per estorcere una grossa somma di denaro a un truffatore, Ripley, gi\u00e0 conosciuto in prigione anni addietro. Il piano, per\u00f2, non era un'idea originale di Glenn, ma ingegnato da un altro criminale, l'ex pugile Maurice che, in attesa di effettuare il colpo, aveva costretto Glenn a partecipare a una truculenta e violenta rapina in una villa, culminata nell'immotivato e violentissimo eccidio dei tre inquilini. Mentre la banda programma il nuovo colpo, Foley rintraccia Karen in un bar dell'albergo in cui la donna risiede. Stipulando un tacito e momentaneo patto fingono di essere diversi da quello che in effetti sono e trascorrono la notte insieme. Al termine dell'incontro i due, seppure innamorati, si rendono conto di non poter continuare il rapporto e si lasciano sapendo gi\u00e0 che al prossimo incontro dovranno riprendere i propri ruoli, lui di bandito, lei di poliziotta.\nGlenn, dopo l'eccidio, non vuole pi\u00f9 avere a che fare con Maurice e soci e scappa; lo stesso non riescono a fare Jack e Buddy che, con molti dubbi, partecipano al colpo. Come previsto, la banda, composta da Maurice e da altri due folli e imbranati criminali (White Boy Bob e il tossico Kenneth), non avendo nessun piano, agisce avventatamente e d'impulso. Nella villa non trovano Ripley, ma la cameriera Midge e il custode Alexander. Dopo aver invano cercato il denaro i tre spostati, seguiti da Jack e Buddy che tentano di evitare il peggio, si accaniscono sul ragazzo e stuprano la donna; a questo punto Jack e Buddy, pur potendo scappare, decidono di rimanere e di intervenire a difesa dei due ostaggi prima che la banda perpetri l'ennesimo eccidio. Buddy muore nello scontro mentre Jack uccide prima Maurice e poi Kenneth salvando cos\u00ec la vita a Midge e ad Alexander. Karen nel frattempo non si \u00e8 lasciata distrarre dai sentimenti e ha raccolto informazioni circa la prossima rapina ai danni di Ripley. La poliziotta si reca di corsa nella villa giusto in tempo per arrestare Foley che, avendola riconosciuta e incapace di difendersi contro di lei, cerca di convincerla, inutilmente, ad ucciderlo. Karen ferisce Jack a una gamba e lo consegna alla polizia arrivata sollecitamente sul luogo."}
{"id": "5255993", "revid": "810736", "url": "https://it.wikipedia.org/wiki?curid=5255993", "title": "Fuori dal gioco", "text": ""}
{"id": "5255994", "revid": "287204", "url": "https://it.wikipedia.org/wiki?curid=5255994", "title": "Hellfire (film)", "text": ""}
{"id": "5256001", "revid": "767487", "url": "https://it.wikipedia.org/wiki?curid=5256001", "title": "Faranah", "text": "Faranah \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Faranah."}
{"id": "5256002", "revid": "819238", "url": "https://it.wikipedia.org/wiki?curid=5256002", "title": "Blocco elettrico manuale", "text": ""}
{"id": "5256003", "revid": "1005847", "url": "https://it.wikipedia.org/wiki?curid=5256003", "title": "Elezioni generali in Nigeria del 2003", "text": "Le elezioni generali in Nigeria del 2003 si tennero il 12 aprile per l'elezione del Parlamento e il 19 aprile per l'elezione del Presidente."}
{"id": "5256004", "revid": "1543377", "url": "https://it.wikipedia.org/wiki?curid=5256004", "title": "Banian", "text": "Banian \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Faranah."}
{"id": "5256006", "revid": "1543377", "url": "https://it.wikipedia.org/wiki?curid=5256006", "title": "Beindou (Faranah)", "text": "Beindou \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Faranah."}
{"id": "5256008", "revid": "290948", "url": "https://it.wikipedia.org/wiki?curid=5256008", "title": "B\u00f9nifat", "text": ""}
{"id": "5256009", "revid": "287204", "url": "https://it.wikipedia.org/wiki?curid=5256009", "title": "Slingshot", "text": ""}
{"id": "5256010", "revid": "287204", "url": "https://it.wikipedia.org/wiki?curid=5256010", "title": "Slingshot (personaggio)", "text": ""}
{"id": "5256011", "revid": "86343", "url": "https://it.wikipedia.org/wiki?curid=5256011", "title": "Beindou", "text": "Il toponimo Beindou pu\u00f2 riferirsi a diverse localit\u00e0 della Guinea:"}
{"id": "5256012", "revid": "287204", "url": "https://it.wikipedia.org/wiki?curid=5256012", "title": "Slingshot (film)", "text": ""}
{"id": "5256013", "revid": "709565", "url": "https://it.wikipedia.org/wiki?curid=5256013", "title": "Rapinatore (personaggio)", "text": "Il Rapinatore \u00e8 un personaggio dei fumetti pubblicati dalla Marvel Comics, \u00e8 un avversario dello stupefacente Uomo Ragno.\nBiografia.\nLe origini.\nNorton G. Fester era uno stravagante individuo che, nonostante la bocciatura al college, si reputava un grande scienziato. Trovata una meteora caduta nei dintorni della sua abitazione, volle studiarla per carpirne i segreti ma, lavorando senza fondi e in maniera dilettantesca, intacc\u00f2 una sacca di gas che lo avvolse stordendolo. Ripresosi, Norton scopr\u00ec che il gas gli aveva donato una forza sovrumana e, ribattezzatosi Rapinatore, inizi\u00f2 a commettere crimini per finanziare le sue ricerche. Scoperta una meteora gemella esposta nel Museo di Scienze, decise di rubarla finendo per scontrarsi con Spidey che, al suo secondo tentativo, lo consegn\u00f2 alla polizia.\nCambi d'identit\u00e0.\nCon il nuovo alias di Uomo Meteora, Fester evade di prigione e, scoperto che un miliardario ha acquistato la meteora gemella, irrompe in casa sua senza sospettare che il magnate \u00e8 segretamente il giustiziere Nottolone che combatte con il criminale fino all'intervento dell'Uomo Ragno. L'Uomo Meteora picchia selvaggiamente Spidey e, credendolo morto, fugge; \u00e8 raggiunto in un negozio di antichit\u00e0 dalla Valchiria, che aveva appreso del delinquente dal collega Difensore, che lo sconfigge grazie all'aiuto di un redivido Tessiragnatele. In seguito, tornato nuovamente all'identit\u00e0 del Rapinatore, affronta i Difensori in collaborazione con altri supercriminali riuniti dall'organizzazione Zodiaco ma viene sconfitto dai poteri latenti di Hellcat. Tornato ad usare l'alter ego di Uomo Meteora, irrompe nell'Empire State University per trovare un modo di incrementare il proprio potere, qui si scontra con Spidey, allora studente dell'ateneo, e Bill Foster, supereroe e relatore ospite della facolt\u00e0. Fuggito con delle apparecchiature rubate, crea con esse e con le meteore in suo possesso un convertitore di energia che gli permette di aumentare le proprie dimensioni, in forma potenziata lotta nuovamente con i due eroi fino a che la sua invenzione non esplode, apparentemente uccidendolo.\nLa caduta e l'ascesa.\nDivenuto un barbone alcolizzato, Fester deruba Nathan Lubensky, il nuovo fidanzato di May Parker, attirando l'attenzione di Peter e finendo per scontrarsi con il suo alter ego che lo consegna alle autorit\u00e0. Di nuovo libero, il Rapinatore si scontra con Spidey e viene bellamente sconfitto. Rilasciato dal carcere, \u00e8 contattato da Carolyn Trainer che lo ingaggia come membro della sua gang e lo invia a distruggere il club di un suo rivale, nel locale lavora anche Ben Reilly che, nell'identit\u00e0 del Ragno Rosso, affronta i criminali mettendoli in fuga. Successivamente, Fester \u00e8 inviato dal suo capo ad un incontro con il proprio rivale che si rivela una trappola, scoppia una battaglia tra le due gangs rivali alla quale interviene anche il Ragno Rosso che sconfigge i criminali e li consegna alla polizia.\nTempo dopo, sfruttando la battaglia tra il nuovo Uomo Ragno e Dragon Man, Norton penetra in uno dei complessi della Roxxon e ruba alcune armi appartenute a supercriminali; grazie al suo nuovo armamentario compie numerosi furti fino a che non viene fermato da Spidey e preso in custodia dallo S.H.I.E.L.D. Una volta scarcerato, Norton riprende la sua attivit\u00e0 criminosa e stavolta viene fermato dal Calabrone Rosso, una delle nuove identit\u00e0 di Peter Parker, e nuovamente arrestato dallo S.H.I.E.L.D.. Alla sua ultima apparizione, Norton partecipa all'asta indetta per la vendita del simbionte, met\u00e0 aliena del supercriminale Venom.\nPoteri e abilit\u00e0.\nIl Rapinatore \u00e8 dotato di forza e resistenza sovrumane, \u00e8 equipaggiato con un bizzarro arsenale di gadget e armi quali una pistola abbagliante e un pallone a elio come mezzo di fuga, per un breve periodo ha fatto uso delle armi di altri supercriminali."}
{"id": "5256026", "revid": "1494169", "url": "https://it.wikipedia.org/wiki?curid=5256026", "title": "Quake (disambigua)", "text": ""}
{"id": "5256027", "revid": "767487", "url": "https://it.wikipedia.org/wiki?curid=5256027", "title": "Mast (film)", "text": "Mast \u00e8 un film del 1999 diretto da Ram Gopal Varma."}
{"id": "5256028", "revid": "287204", "url": "https://it.wikipedia.org/wiki?curid=5256028", "title": "Quake (personaggio)", "text": ""}
{"id": "5256030", "revid": "1543377", "url": "https://it.wikipedia.org/wiki?curid=5256030", "title": "Gnal\u00e9ah", "text": "Gnal\u00e9ah \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Faranah."}
{"id": "5256031", "revid": "287204", "url": "https://it.wikipedia.org/wiki?curid=5256031", "title": "Federazione di hockey su ghiaccio della Slovenia", "text": "La Federazione slovena di hockey su ghiaccio (slv. \"Hokejska zveza Slovenije\", NZS) \u00e8 un'organizzazione fondata nel 1992 per governare la pratica dell'hockey su ghiaccio in Slovenia.\nHa aderito all'International Ice Hockey Federation il 6 maggio 1992."}
{"id": "5256032", "revid": "1543377", "url": "https://it.wikipedia.org/wiki?curid=5256032", "title": "H\u00e9r\u00e9makonon", "text": "H\u00e9r\u00e9makonon \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Faranah."}
{"id": "5256033", "revid": "4711", "url": "https://it.wikipedia.org/wiki?curid=5256033", "title": "Hokejska zveza Slovenije", "text": ""}
{"id": "5256034", "revid": "287204", "url": "https://it.wikipedia.org/wiki?curid=5256034", "title": "Anima (singolo)", "text": ""}
{"id": "5256035", "revid": "287204", "url": "https://it.wikipedia.org/wiki?curid=5256035", "title": "Anima (film)", "text": ""}
{"id": "5256037", "revid": "125179413", "url": "https://it.wikipedia.org/wiki?curid=5256037", "title": "Keith Urban (album)", "text": "Keith Urban \u00e8 il primo album in studio del cantante country australiano Keith Urban, pubblicato nel 1999."}
{"id": "5256039", "revid": "287204", "url": "https://it.wikipedia.org/wiki?curid=5256039", "title": "Giovanni Maria Lampredi", "text": "Biografia.\nFu docente fino al 1773 di istituzioni di diritto canonico presso l'Universit\u00e0 di Pisa, poi di diritto pubblico. Tra i suoi studenti ebbe Francesco Foggi."}
{"id": "5256040", "revid": "599013", "url": "https://it.wikipedia.org/wiki?curid=5256040", "title": "Campionati mondiali di slittino 1959", "text": "I Campionati mondiali di slittino 1959, quinta edizione della manifestazione organizzata dalla Federazione Internazionale Slittino, si tennero il 7 e 8 febbraio 1959 a Villard-de-Lans, in Francia, e furono disputate gare in due differenti specialit\u00e0: nel singolo uomini ed in quello donne, mentre la prova del doppio, inizialmente in programma, fu annullata a causa delle cattive condizioni climatiche.\nDominatrice della manifestazione fu la squadra austriaca, capace di conquistare i due titoli e ben cinque medaglie sulle sei assegnate in totale.\nRisultati.\nSingolo uomini.\nAlla gara presero parte 44 atleti in rappresentanza di 12 differenti nazioni; campione uscente era il polacco Jerzy Wojnar, che concluse la prova all'ottavo posto, ed il titolo fu conquistato dall'austriaco Herbert Thaler, davanti al connazionale Josef Feistmantl ed all'italiano David Moroder.\nSingolo donne.\nAlla gara presero parte 18 atlete in rappresentanza di 7 differenti nazioni; campionessa uscente era la polacca Maria Semczyszak, che concluse la prova al diciottesimo ed ultimo posto, ed il titolo fu conquistato dall'austriaca Eleonore Lieber davanti alle connazionali Maria Isser, gi\u00e0 vincitrice del titolo iridato nel 1957, ed Agnes Neuerer.\nDoppio.\nA causa delle condizioni meteorologiche la prevista gara del doppio fu cancellata."}
{"id": "5256042", "revid": "1728", "url": "https://it.wikipedia.org/wiki?curid=5256042", "title": "Etruscologo", "text": ""}
{"id": "5256043", "revid": "38120", "url": "https://it.wikipedia.org/wiki?curid=5256043", "title": "Zulu (album)", "text": ""}
{"id": "5256044", "revid": "125179523", "url": "https://it.wikipedia.org/wiki?curid=5256044", "title": "Golden Road", "text": "Golden Road \u00e8 un album in studio (il terzo in totale) del cantante country australiano Keith Urban, pubblicato nel 2002."}
{"id": "5256045", "revid": "287204", "url": "https://it.wikipedia.org/wiki?curid=5256045", "title": "Federaci\u00f3n Espa\u00f1ola de Deportes de Hielo", "text": "La Federazione Spagnola Sport del Ghiaccio (spa. \"Federaci\u00f3n Espa\u00f1ola de Deportes de Hielo\", FEDH) \u00e8 un'organizzazione fondata nel 1923 per promuovere la pratica degli sport invernali su ghiaccio e coordinarne l'attivit\u00e0 agonistica in Spagna.\nDiscipline.\nAttualmente la FEDH si occupa delle seguenti discipline sportive:"}
{"id": "5256046", "revid": "38120", "url": "https://it.wikipedia.org/wiki?curid=5256046", "title": "Cuore Nero", "text": ""}
{"id": "5256049", "revid": "2131061", "url": "https://it.wikipedia.org/wiki?curid=5256049", "title": "Congresso di Tutti i Progressisti", "text": "Il Congresso di Tutti i Progressisti (in inglese: \"All Progressives Congress\", APC) \u00e8 un partito politico progressista fondato in Nigeria nel 2013.\nSi \u00e8 affermato a seguito della confluenza di tre distinti soggetti politici:\nAlla nuova formazione ha aderito anche una parte della Grande Alleanza di Tutti i Progressisti (\"All Progressives Grand Alliance\" - APGA).\nIl partito \u00e8 guidato da John Odigie Oyegun e dispone di 172 seggi su 360 alla Camera dei Rappresentanti (i tre partiti fondatori disponevano complessivamente di 135 seggi all'esito delle elezioni parlamentari del 2011)."}
{"id": "5256050", "revid": "767487", "url": "https://it.wikipedia.org/wiki?curid=5256050", "title": "Federazione di hockey su ghiaccio del Sudafrica", "text": "La Federazione sudafricana di hockey su ghiaccio (eng. \"South African Ice Hockey Association\", SAIHA) \u00e8 un'organizzazione fondata per governare la pratica dell'hockey su ghiaccio in Sudafrica.\nHa aderito all'International Ice Hockey Federation il 25 febbraio 1937."}
{"id": "5256051", "revid": "1305772", "url": "https://it.wikipedia.org/wiki?curid=5256051", "title": "Kubok SSSR 1991-1992", "text": "La Kubok SSSR 1991-1992 fu la 51\u00aa e ultima edizione del trofeo. Vide la vittoria finale della Spartak Mosca, che cos\u00ec conquist\u00f2 il suo decimo titolo.\nFormula.\nFu confermata la formula della precedente edizione i turni con gare di andata e ritorno furono utilizzati per i sedicesimi e gli ottavi di finale, mentre per i restanti turni (tutti ad eliminazione diretta) si giocava una gara unica; in caso di parit\u00e0 si ricorreva ai tempi supplementari; in caso di ulteriore parit\u00e0 venivano calciati i tiri di rigore; nel caso di gare di andata e ritorno valeva la regola dei gol fuori casa.\nLe squadre partecipanti furono 80 ed erano previsti in tutto sette turni: i primi due turni erano su gare di sola andata ed erano riservate a tutte le 22 squadre che nel 1991 militavano in Pervaja Liga e 42 della Vtoraja Liga. Dai sedicesimi entravano in gioco le 16 squadre che militavano in Vys\u0161aja Liga nel 1991, che disputavano l'andata in casa.\nI turni finali, disputati in primavera, avvennero a dissoluzione dell\u2019URSS completata, e di conseguenza le squadre non russe presero a ritirarsi volontariamente. Rimase solo il club tagico del CSKA Pamir, eliminato in semifinale.\nRisultati.\nPrimo turno.\nGara unica: tutte le partite furono disputate tra il 17 aprile e il 3 maggio 1991.\nSecondo turno.\nGara unica: tutte le partite furono disputate tra il giugno e il 4 luglio 1991.\nTerzo turno.\nTurno disputato su gare di andata e ritorno: le partite di andata furono disputate tra il 3 e il 4 settembre 1991, mentre quelle di ritorno tra il 25 settembre e il 17 novembre 1991.\nOttavi di finale.\nTurno disputato su gare di andata e ritorno: le partite di andata furono disputate tra il 21 novembre 1991 e il 24 febbraio 1992, mentre quelle di ritorno tra il 25 novembre 1991 e il 20 marzo 1992.\nQuarti di finale.\nL'unica partita fu disputata il 20 marzo 1992.\nSemifinali.\nLe partite furono disputate in gare di sola andata il 16 e il 17 aprile 1992."}
{"id": "5256054", "revid": "125179598", "url": "https://it.wikipedia.org/wiki?curid=5256054", "title": "Be Here", "text": "Be Here \u00e8 il quarto album in studio del cantante country australiano Keith Urban, pubblicato nel 2004."}
{"id": "5256062", "revid": "125179692", "url": "https://it.wikipedia.org/wiki?curid=5256062", "title": "Love, Pain &amp; the Whole Crazy Thing", "text": "Love, Pain &amp; the Whole Crazy Thing \u00e8 il quinto album in studio del cantante country australiano Keith Urban, pubblicato nel 2006."}
{"id": "5256066", "revid": "287204", "url": "https://it.wikipedia.org/wiki?curid=5256066", "title": "Cuore nero (album)", "text": ""}
{"id": "5256068", "revid": "287204", "url": "https://it.wikipedia.org/wiki?curid=5256068", "title": "Federazione di hockey su ghiaccio della Turchia", "text": "La Federazione turca di hockey su ghiaccio (tur. \"T\u00fcrkiye Buz Hokeyi Federasyonu\", TBHF) \u00e8 un'organizzazione fondata nel 1991 per governare la pratica dell'hockey su ghiaccio in Turchia.\nHa aderito all'International Ice Hockey Federation il 1\u00ba maggio 1991."}
{"id": "5256070", "revid": "1924342", "url": "https://it.wikipedia.org/wiki?curid=5256070", "title": "Defying Gravity (Keith Urban)", "text": "Defying Gravity \u00e8 il sesto album in studio del cantante country australiano Keith Urban, pubblicato nel 2009."}
{"id": "5256074", "revid": "287204", "url": "https://it.wikipedia.org/wiki?curid=5256074", "title": "Federazione di hockey su ghiaccio dell'Ungheria", "text": "La Federazione ungherese di hockey su ghiaccio (hun. \"Magyar J\u00e9gkorong Sz\u00f6vets\u00e9g\", MJSZ) \u00e8 un'organizzazione fondata nel 1908 per governare la pratica dell'hockey su ghiaccio in Ungheria.\nHa aderito all'International Ice Hockey Federation il 24 gennaio 1927."}
{"id": "5256075", "revid": "827882", "url": "https://it.wikipedia.org/wiki?curid=5256075", "title": "Stearns", "text": ""}
{"id": "5256078", "revid": "125179881", "url": "https://it.wikipedia.org/wiki?curid=5256078", "title": "Get Closer (Keith Urban)", "text": "Get Closer \u00e8 il settimo album in studio del cantante country australiano Keith Urban, pubblicato nel 2010."}
{"id": "5256085", "revid": "2091899", "url": "https://it.wikipedia.org/wiki?curid=5256085", "title": "Stearns (azienda)", "text": "La F. B. Stearns and Company \u00e8 stata una casa automobilistica statunitense che \u00e8 stata attiva dal 1898 al 1929 a Cleveland, nell'Ohio. Ha commercializzato autovetture di lusso con marchio Stearns e Stearns-Knight. Tra il 1899 e il 1901 la Stearns si posizion\u00f2 al sesto posto assoluto tra i costruttori automobilistici statunitensi per numero di esemplari prodotti.\nStoria.\nFrank Ballou Stearns (1879\u20131955) fu uno dei pionieri dell'industria automobilistica statunitense. Costru\u00ec il suo primo prototipo di autovettura nel 1896, all'et\u00e0 di 17 anni, nella cantina della casa in cui abitava con i genitori. Realizz\u00f2 un'altra vettura sperimentale con motore a quattro cilindri nel 1897. A causa dei problemi meccanici di cui era afflitta, Stearns pass\u00f2 alla costruzione di vetture con motore monocilindrico. Suo padre decise di dargli supporto fornendogli del denaro e convertendo il granaio di casa in una piccola rivendita di automobili.\nLa prima autovettura finalizzata alla vendita fu pronta nel 1898. Montava un motore monocilindrico ed era dotata di una carrozzeria roadster oltre che di un cambio planetario, di una barra che fungeva da sterzo e di una trasmissione a catena. Nello stesso anno, Frank Stearns fond\u00f2, insieme ai fratelli Raymond M. e Ralph L. Owen, la \"F. B. Stearns &amp; Company\".\nNel 1901 Stearns introdusse, sui propri modelli, il volante ed un motore monocilindrico a benzina da 4.083 cm\u00b3 di cilindrata che era installato sotto il sedile a panchina. Fino a questo modello, la produzione totale di vetture Stearns raggiunse i 50 esemplari.\nNel 1902 la gamma delle carrozzerie offerte dalla Stearns, che fu ampliata notevolmente, comprendeva una torpedo con motore bicilindrico da 24 CV di potenza raffreddato ad acqua che era accoppiato ad cambio a tre marce. Tutti i comandi erano installati sul volante. L'unico modello offerto era in grado di trasportare sei passeggeri e costava 3.000 dollari.\nNel 1904 l'unico modello disponibile, che aveva un passo di 2.820\u00a0mm, era dotato motore a quattro cilindri e di un cambio a quattro velocit\u00e0. Nel 1905 fu introdotto un nuovo modello dalle dimensioni considerevoli. Con questo cambiamento, la vettura si differenziava dagli altri modelli concorrenti che erano, nella maggior parte dei casi, di piccole dimensioni. La 32/40, questo il suo nome, era una costosa torpedo a sette posti che era in vendita a 4.150 dollari e che aveva una passo 3.000\u00a0mm.\nNel 1907 fu introdotta la 40/45, che era caratterizzata da un corpo vettura in alluminio, dalla presenza di un parabrezza e da un prezzo di 5.200 dollari. I due modelli appena citati condividevano il passo anche se quest'ultima era in grado di trasportare solo cinque passeggeri. Il 1907 fu l'ultimo anno in cui la gamma Stearns fu composta da un solo modello, il cui nome era 30/60. Anche in questo caso, la vettura offerta dalla Stearns era tra le pi\u00f9 grandi e potenti presenti sul mercato. Disponeva infatti di un motore a quattro cilindri da 8.783\u00a0cm\u00b3 che erogava 60 CV ed aveva un passo di 3.048\u00a0mm. Era offerta in due versioni, torpedo cinque e sette posti e limousine sette posti. La prima era in vendita a 4.500 dollari, mentre la seconda a 4.759 dollari. \nCon una Stearns 45/90, che era anche conosciuta come Stearns Six, il pilota automobilistico Barney Oldfield vinse la cronoscalata del Monte Wilson. Il modello utilizzato montava un motore da 12.913\u00a0cm\u00b3. Nel 1910 Al Poole e Cyrus Patschke vinsero a Brighton Beach una gara di 24 ore ad una velocit\u00e0 media di 84\u00a0km/h.\nNel 1911 fu introdotta la 15/30. Questo modello era dotato di un motore a quattro cilindri da 4.821\u00a0cm\u00b3 e 32 CV. Il passo era di 2.946\u00a0mm mentre il prezzo oscillava tra i 3.200 o 3.500 dollari. Nel 1911 la gamma fu completata con altri quattro modelli. Nello stesso anno, infatti, la Stearns introdusse le valvole a fodero sui propri motori: i modelli che erano dotati di questi propulsori vennero marchiati Stearns-Knight. Le valvole erano infatti prodotte dalla Knight.\nNel 1914 I modelli presenti in gamma avevano installato dei motori la cui cilindrata spaziava da 5,1 L a 6,8 L. Erano inoltre dotati di starter. Nel 1917 fu invece introdotto un motore V8.\nFrank Ballou Stearns si ritir\u00f2 dagli affari nel 1919 e vendette la casa automobilistica da lui fondata, nel 1925, a John North Willys. La Willys-Overland continu\u00f2 a gestire la Stearns fino al 1929, quando fu liquidata."}
{"id": "5256087", "revid": "126257", "url": "https://it.wikipedia.org/wiki?curid=5256087", "title": "Stearns-Knight", "text": ""}
{"id": "5256088", "revid": "126257", "url": "https://it.wikipedia.org/wiki?curid=5256088", "title": "F. B. Stearns and Company", "text": ""}
{"id": "5256090", "revid": "1745361", "url": "https://it.wikipedia.org/wiki?curid=5256090", "title": "Federazione di hockey su ghiaccio di Taiwan", "text": "La Federazione taiwanese di hockey su ghiaccio \u00e8 un'organizzazione fondata per governare la pratica dell'hockey su ghiaccio a Taiwan.\nHa aderito all'International Ice Hockey Federation il 1\u00ba settembre 1983."}
{"id": "5256096", "revid": "4711", "url": "https://it.wikipedia.org/wiki?curid=5256096", "title": "Chinese Taipei Ice Hockey Federation", "text": ""}
{"id": "5256097", "revid": "4711", "url": "https://it.wikipedia.org/wiki?curid=5256097", "title": "Hungarian Ice Hockey Federation", "text": ""}
{"id": "5256098", "revid": "4711", "url": "https://it.wikipedia.org/wiki?curid=5256098", "title": "South African Ice Hockey Association", "text": ""}
{"id": "5256100", "revid": "4711", "url": "https://it.wikipedia.org/wiki?curid=5256100", "title": "Ice Hockey Federation of Slovenia", "text": ""}
{"id": "5256101", "revid": "4711", "url": "https://it.wikipedia.org/wiki?curid=5256101", "title": "Turkish Ice Hockey Federation", "text": ""}
{"id": "5256102", "revid": "4711", "url": "https://it.wikipedia.org/wiki?curid=5256102", "title": "Ice Hockey Federation of Ukraine", "text": ""}
{"id": "5256106", "revid": "767487", "url": "https://it.wikipedia.org/wiki?curid=5256106", "title": "Rimini Calcio 1950-1951", "text": "Questa voce raccoglie le informazioni riguardanti il Rimini Calcio nelle competizioni ufficiali della stagione 1950-1951."}
{"id": "5256109", "revid": "1543377", "url": "https://it.wikipedia.org/wiki?curid=5256109", "title": "Fallujah. La strage nascosta", "text": "Fallujah. La strage nascosta \u00e8 un documentario di Sigfrido Ranucci e Maurizio Torrealta andato in onda per la prima volta sulle reti televisive della Rai l'8 novembre 2005.\nL'inchiesta.\nL'indagine documenta le prove dell'uso di armi chimiche, in particolare ordigni incendiari e armi basate sul fosforo bianco e altre sostanze simili al napalm, come la bomba incendiaria Mark 77, e l'uso indiscriminato della violenza contro i civili da parte delle forze militari statunitensi nella citt\u00e0 irachena di Falluja durante l'offensiva del novembre 2004.\nLe interviste con ex militari statunitensi che affermano di essere stati presenti all'offensiva di Falluja supportano l'ipotesi dell'uso di armi da parte degli Stati Uniti, mentre i giornalisti che erano in Iraq discutono dei tentativi degli Stati Uniti di bloccare la diffusione delle notizie.\nVi sono filmati di armi al fosforo bianco sparate da elicotteri in aree urbane, cos\u00ec come riprese dettagliate mostrano i resti di persone che si suppone siano state uccise da quelle armi, tra cui donne e bambini. Nel documentario viene intervistato l'ex soldato statunitense, ora attivista contro la guerra, Jeff Englehart, il quale discute dell'uso del fosforo bianco, chiamato \u201cWillie Pete\u201d (nome alternativo per \"White Phosphorus\" \"WP\"), da parte degli Stati Uniti in aree edificate e descrive l'offensiva di Falluja come \u00abun'uccisione di massa di arabi\u00bb. Englehart ha trascorso due giorni a Falluja durante la battaglia.\nNel reportage si afferma che i militari statunitensi hanno deliberatamente mirato a civili iracheni e bambini durante l'offensiva di Falluja per debellare l'opposizione all'occupazione statunitense. Viene intervistato l'ex soldato statunitense Garret Reppenhagen il quale afferma che le morti civili erano frequenti e intenzionali.\nPer le rivelazioni in anteprima il documentario \u00e8 stato ripreso dalle maggiori testate mondiali, fra le quali \"Le Monde\", \"El Pa\u00eds\", il \"New York Times\", il \"Guardian\", oltre alle italiane \"La Repubblica\" e \"Il Corriere della Sera\"; su quest'ultimo, Enzo Biagi richiam\u00f2 il filmato e i suoi autori nella sua rubrica \u201cStrettamente personale\u201d.\nNel 2006 Ranucci ha vinto per il documentario il premio Alpi con la seguente motivazione: \u00abSigfrido Ranucci svela in esclusiva l'utilizzazione del fosforo nei bombardamenti americani su Falluja. L'inchiesta di Rai News 24 ha fatto il giro del mondo denunciando un drammatico retroscena della guerra in Iraq.\u00bb"}
{"id": "5256116", "revid": "69814425", "url": "https://it.wikipedia.org/wiki?curid=5256116", "title": "Fallujah, The Hidden Massacre", "text": ""}
{"id": "5256120", "revid": "767487", "url": "https://it.wikipedia.org/wiki?curid=5256120", "title": "Hugo Aisemberg", "text": ""}
{"id": "5256121", "revid": "106456", "url": "https://it.wikipedia.org/wiki?curid=5256121", "title": "Concistori di papa Paolo II", "text": "Questa voce raccoglie l'elenco completo dei concistori per la creazione di nuovi cardinali presieduti da papa Paolo II, con l'indicazione di tutti i cardinali creati. In due concistori, Paolo II ha creato e pubblicato 10 cardinali, provenienti da quattro nazioni: 7 italiani, 1 francese, 1 inglese e 1 ungherese.\nOccorre ricordare come gi\u00e0 tra la fine del 1464 e l'inizio del 1465 in data sconosciuta, papa Paolo II avesse riservato la nomina \"in pectore\" di due presuli, che morirono prima di venire pubblicati, e che pertanto non entrarono \"pleno iure\" nel Sacro Collegio: \nUn'analoga situazione si verific\u00f2 con altri due presuli, riservati \"in pectore\", nei concistori svoltisi rispettivamente nel novembre 1468 e agli inizi del 1471, ossia:\nInfine, altri quattro presuli vennero riservati \"in pectore\" da Papa Paolo II, ma pubblicati da Papa Sisto IV; essi entrarono pertanto solo in questo secondo momento \"pleno iure\" nel Sacro Collegio; per i loro nominativi si rinvia ai Concistori di Papa Sisto IV.\n18 settembre 1467 (I).\nIl 18 settembre 1467, papa Paolo II cre\u00f2 e pubblic\u00f2 8 nuovi cardinali, tra cui anche un futuro pontefice:\n21 novembre 1468 (II).\nIl 21 novembre 1468, papa Paolo II cre\u00f2 e pubblic\u00f2 2 cardinali:"}
{"id": "5256125", "revid": "1543377", "url": "https://it.wikipedia.org/wiki?curid=5256125", "title": "Deauxma", "text": "Biografia.\nNata in Germania e cresciuta in Ohio, Deauxma ha una sorella gemella, \u00e8 sposata dal 1979 e ha tre figli; risiede a San Antonio, in Texas, ma lei e il marito hanno vissuto in molti luoghi esotici in giro per il mondo poich\u00e9 quest'ultimo era nell'esercito.\nLei ha iniziato col porno nel 2001 con immagini amatoriali in linea su southern-charms.com prima di intraprendere la carriera da professionista nel 2004; nel 2009 ha lanciato il suo sito personale www.DeauxmaLive.com con Vette Nation Army. Il suo nome d'arte \u00e8 un gioco di parole per \"Do Me\" (in inglese: \"fammi\").\nMolto attiva nei generi MILF e Cougar, \u00e8 famosa anche per le scene di \"squirting\"."}
{"id": "5256126", "revid": "1649409", "url": "https://it.wikipedia.org/wiki?curid=5256126", "title": "John Lavarack", "text": "Biografia.\nNacque a Kangaroo Point, un sobborgo di Brisbane. Studi\u00f2 alla Brisbane Grammar School, dove eccelleva nel programma dei cadetti dell'esercito.\nCarriera militare.\nPrima Guerra Mondiale.\nIl 7 agosto 1905, entr\u00f2 nella Royal Australian Artillery, con il grado di tenente. Nei primi mesi del 1913, si addestr\u00f2 presso la Staff College, a Camberley, e allo scoppio della prima guerra mondiale \u00e8 stato assegnato prima al War Office, poi come maggiore di brigata del 22\u00aa divisione di artiglieria. Trascorse un mese in Francia nel mese di settembre 1915, ma venne trasferito a Salonicco, dove ha combattuto nella Campagna dei Balcani.\nNel mese di febbraio 1915, Lavarack \u00e8 stato assegnato alla Australian Imperial Force, ma non si un\u00ec non prima del luglio 1916, quando si un\u00ec alla 2\u00aa divisione australiana per la Battaglia di Pozi\u00e8res. Successivamente \u00e8 stato assegnato alla 5\u00aa divisione, comandando due batterie di artiglieria durante la Battaglia della Somme e l'anticipo sul Linea Hindenburg. Nel maggio 1917 venne trasferito alla 1\u00aa divisione.\nNel dicembre 1917, Lavarack era un tenente colonnello e ha preso parte ai combattimenti a Dernancourt, Villers-Bretonneux, Hamel e Amiens.\nTra le due guerre.\nQuando la prima guerra mondiale fin\u00ec, Lavarack torn\u00f2 in Australia dove prese un incarico presso il Royal Military College. Nel 1926 \u00e8 stato promosso a colonnello e nel 1927 frequent\u00f2 il Imperial Defence College a Londra. Torn\u00f2 in Australia nel 1929.\nNel gennaio 1933 divenne comandante del Royal Military College. Il 21 aprile 1935, con una promozione temporanea a maggiore generale (in seguito reso permanente nel mese di giugno), \u00e8 stato nominato Capo di stato maggiore Generale.\nSeconda guerra mondiale.\nNel 1938, il tenente generale Ernest Squires era stato nominato ispettore generale delle forze militari australiane. Lavarack e Squires lavorarono insieme per preparare l'Australia per la guerra, e Lavarack torn\u00f2 da un tour in Gran Bretagna allo scoppio della seconda guerra mondiale. Lavarack venne promosso a tenente generale e Comandante Generale del comando meridionale. Nel 1940 prese il comando della 7\u00aa Divisione, accettando anche una retrocessione a generale maggiore.\nNel 1941, il comandante in capo nel Medio Oriente, Lord Wavell, ordin\u00f2 a Lavarack di posizionarsi a Tobruk, dove le sue unit\u00e0 riuscirono a respingere le forze di Erwin Rommel. Dopo ulteriori successi nella campagna Siria-Libano, Lavarack venne nuovamente promosso a tenente generale e ha assunto il ruolo di Blamey come comandante del I Corpo, con Blamey ora vice comandante in capo in Medio Oriente.\nDopo lo scoppio della guerra con il Giappone, Lavarack comand\u00f2 la Prima armata, con la responsabilit\u00e0 di difendere il Queensland e il New South Wales. Fu consigliere militare per l'Australia per la Conferenza delle Nazioni Unite per l'Organizzazione Internazionale. Torn\u00f2 in Australia nel mese di agosto 1946 e si ritir\u00f2 dall'esercito nel settembre dello stesso anno.\nGovernatore del Queensland.\nNel 1946, Ned Hanlon, offr\u00ec il posto di governatore del Queensland al tenente generale Sir Leslie Morshead che rifiut\u00f2. Hanlon, poi, offr\u00ec il posto a Lavarack, che accett\u00f2 e prest\u00f2 giuramento il 1\u00ba ottobre 1946. Dopo aver terminato il suo mandato di cinque anni, nel 1951, il governatorato di Lavarack \u00e8 stato prorogato di altri cinque anni. \u00c8 stato poi riconfermato per un ulteriore anno dal 1\u00ba ottobre 1956 ma per motivi di salute, Lavarack serv\u00ec solo per quattro mesi, anche se rimase ufficialmente governatore fino a settembre 1957.\nMorte.\nSpos\u00f2 Sybil Nevett Ochiltree ed ebbero tre figli. Mor\u00ec il 4 dicembre 1957."}
{"id": "5256130", "revid": "599013", "url": "https://it.wikipedia.org/wiki?curid=5256130", "title": "Luke Whitehead", "text": "Carriera.\nHigh School e college.\nHa giocato per tre anni alla St. Ignatius High School di San Francisco, trasferendosi successivamente alla Oak Hill Academy di Mouth of Wilson per il suo ultimo anno; ad Oak Hill ha tenuto medie di 16,1 punti e 7,6 rimbalzi a partita, contribuendo cos\u00ec al raggiungimento di un bilancio di 30 vittorie sulle 32 partite giocate dalla squadra nell'arco della stagione. Successivamente ha giocato nella NCAA a Louisville dal 2000 al 2004, dove ha giocato 119 partite con medie complessive nell'arco del quadriennio di 9,1 punti, 5,6 rimbalzi, 1,4 assist ed 1 palla recuperata a partita.\nProfessionista.\nSi \u00e8 dichiarato eleggibile per il Draft NBA 2004, nel quale non \u00e8 stato selezionato da nessuna delle 30 squadre NBA. Dopo aver giocato la Summer League ed aver effettuato alcuni provini con varie squadre NBA (tra cui i Los Angeles Clippers), nella stagione 2004-05 gioca con i Kentucky Colonels nella ABA 2000. Successivamente milita nei Daegu Orions e nei Seul SK Knights in Corea del Sud. Nella stagione 2005-06 veste la maglia dell'ALba Berlino, una delle principali squadre del campionato tedesco (con cui vinca anche una Coppa di Germania), mentre nella stagione 2006-2007 milita in NBDL nei Sioux Falls Skyforce, giocando 8 partite con medie di 11,5 punti, 4,5 rimbalzi, 1,4 assist ed 1,4 palle recuperate in 24 minuti a partita. Nella stagione 2007-2008 gioca 10 partite con medie di 4,8 punti e 2,9 rimbalzi in 13,2 minuti di media a partita negli Iowa Energy, ancora in NBDL. Gioca un altro anno, in Australia nei Gold Coast Blaze, per poi ritirarsi nel 2009."}
{"id": "5256141", "revid": "287204", "url": "https://it.wikipedia.org/wiki?curid=5256141", "title": "Virus (film)", "text": ""}
{"id": "5256142", "revid": "287204", "url": "https://it.wikipedia.org/wiki?curid=5256142", "title": "Virus (gruppo musicale)", "text": ""}
{"id": "5256143", "revid": "287204", "url": "https://it.wikipedia.org/wiki?curid=5256143", "title": "Virus (album)", "text": ""}
{"id": "5256144", "revid": "287204", "url": "https://it.wikipedia.org/wiki?curid=5256144", "title": "Virus (singolo)", "text": ""}
{"id": "5256145", "revid": "287204", "url": "https://it.wikipedia.org/wiki?curid=5256145", "title": "Virus (romanzo)", "text": ""}
{"id": "5256147", "revid": "767487", "url": "https://it.wikipedia.org/wiki?curid=5256147", "title": "Tricladida", "text": "I tricladi (Tricladida) sono un ordine di Turbellari, un gruppo di platelminti a vita libera, comunemente noti come planarie\nClassificazione.\nL'ordine Tricladida \u00e8 suddiviso in 3 sottordini:"}
{"id": "5256148", "revid": "380453", "url": "https://it.wikipedia.org/wiki?curid=5256148", "title": "Laudevis Marrero", "text": "Gioca nel ruolo di centrale nelle Polluelas de Aibonito.\nCarriera.\nLa carriera di Laudevis Marrero inizia nella stagione 2004, quando debutta nella Liga de Voleibol Superior Femenino con la maglia delle Llaneras de Toa Baja: resta legata alla franchigia per ben sette annate, venendo premiata come \"Rising star\" nel campionato 2005 e vincendo lo scudetto nella stagione 2009; sempre nel 2009 viene convocata per la prima volta nella nazionale portoricana, facendo il suo debutto al World Grand Prix.\nDopo aver giocato con le Gigantes de Carolina nei campionati 2011 e 2012, nella stagione 2013 passa alle Indias de Mayag\u00fcez, con le quali si aggiudica il secondo scudetto della sua carriera. Nella stagione seguente passa alle Lancheras de Cata\u00f1o.\nDopo un'annata di inattivit\u00e0, nella stagione 2016 torna in campo con le Valencianas de Juncos, che lascia a met\u00e0 annate, per poi firmare con le Criollas de Caguas, dove gioca per circa un mese senza concludere l'annata. Nella stagione seguente approda alle neonate Polluelas de Aibonito."}
{"id": "5256150", "revid": "287204", "url": "https://it.wikipedia.org/wiki?curid=5256150", "title": "Svetlana \u0160kolina", "text": "Biografia.\nI primi successi.\n\u00c8 allenata da Sergej Kljugin. Il primo successo di Svetlana \u0160kolina risale al 2003, quando vinse la medaglia d'argento ai campionati del mondo allievi di Sherbrooke, a pari merito con la tedesca Annett Engel. Nel 2004 si ripet\u00e9 classificandosi seconda ai campionati del mondo juniores di Grosseto.\nNel 2005 partecip\u00f2 ai campionati europei juniores vincendo la medaglia d'oro. Lo stesso risultato lo ottenne nel 2007 quando vinse la gara del salto in alto ai campionati europei under 23.\nLa carriera seniores.\n2008-2009.\nLa sua prima partecipazione ad una manifestazione internazionale della massima categoria risale al 2008 quando prese parte ai Giochi olimpici di Pechino concludendo la gara in quattordicesima posizione dopo aver superato l'asticella posta a 1,93\u00a0m di altezza.\nNel 2009 si piazz\u00f2 al quarto posto ai campionati europei di atletica leggera indoor svoltisi a Torino. Un altro quarto posto arriv\u00f2 dopo pochi mesi, quando partecip\u00f2 al campionato europeo per nazioni. Successivamente si posizion\u00f2 sesta sia ai campionati del mondo di Berlino che alla IAAF World Athletics Final di Salonicco.\n2010-2011.\nNel febbraio del 2010 super\u00f2 per la prima volta l'asticella posta a 2,00\u00a0m di altezza durante il \"Hochsprung mit Musik\" ad Arnstadt.\nAltri tre quarti posti arrivarono nel corso del biennio 2010-2011: ai mondiali indoor di Doha, agli europei di Barcellona e agli europei indoor di Parigi.\nNel 2011 si piazz\u00f2 quinta ai campionati del mondo di atletica leggera di Taegu.\n2012-2013.\nIl 2012 vide per Shkolina la seconda partecipazione alle Olimpiadi, questa volta con un risultato decisamente migliore: ai Giochi di Londra vinse la medaglia di bronzo nel salto in alto e fece registrare il suo primato personale con l'asticella a 2,03\u00a0m.\nUn altro importante successo arriv\u00f2 nel 2013, quando vinse la medaglia d'oro ai mondiali di Mosca, confermando il suo personale a 2,03\u00a0m."}
{"id": "5256151", "revid": "599013", "url": "https://it.wikipedia.org/wiki?curid=5256151", "title": "Michael Heinloth", "text": "Carriera.\nClub.\nViene acquistato dal nel 2014. Ha fatto il suo debutto in Bundesliga il 20 settembre 2014 contro l', nella vittoria per 2-0 in casa. Ha giocato i primi 71 minuti, prima di essere sostituito da Stefan Kutschke."}
{"id": "5256153", "revid": "767487", "url": "https://it.wikipedia.org/wiki?curid=5256153", "title": "BWO (gruppo musicale)", "text": "I BWO sono stati un gruppo musicale dance pop svedese attivo dal 2003 al 2010. Prima del 2006 erano conosciuti come Bodies Without Organs.\nDiscografia.\nAlbum studio\nRaccolte"}
{"id": "5256154", "revid": "38120", "url": "https://it.wikipedia.org/wiki?curid=5256154", "title": "Rapinatore", "text": ""}
{"id": "5256164", "revid": "1573940", "url": "https://it.wikipedia.org/wiki?curid=5256164", "title": "Lamprotornis superbus", "text": "Lo storno superbo (\"Lamprotornis superbus\" ) \u00e8 un uccello della famiglia degli Sturnidi, diffuso in Africa.\nDescrizione.\nIl piumaggio \u00e8 di cinque colori: nero, azzurro verdognolo, azzurro metallico, bianco e arancione. Un esemplare adulto pu\u00f2 raggiungere i 18\u00a0cm di lunghezza.\nBiologia.\nComportamento.\nCome gli altri storni, lo storno superbo ha un curioso sistema di riproduzione cooperativa in cui i genitori sono aiutati dal resto del gruppo per l'alimentazione dei giovani. I loro nidi sono di solito appesi ai rami delle acacie, per sfruttare la protezione offerta dalle loro spine, o anche in cavit\u00e0 dei tronchi e di pareti rocciose. Quando la protezione non \u00e8 sufficiente, loro stessi collocano delle spine all'ingresso del nido per formare una barriera pungente. \nIl maschio e la femmina condividono la responsabilit\u00e0 di costruire il nido, incubare le uova e nutrire i piccoli.\nSono uccelli rumorosi che possiedono molte vocalizzazioni. Nel Parco Nazionale Amboseli (Kenya) \u00e8 stato osservato che le scimmie verdi sanno riconoscere l'allarme lanciato dagli storni quando avvistano un predatore.\nAlimentazione.\nSi nutrono di termiti, cavallette e altri insetti presenti sul terreno, cos\u00ec come di piccole bacche che raccolgono.\nRiproduzione.\nPu\u00f2 deporre 3-4 uova che si schiudono dopo 12 giorni dalla deposizione.\nDistribuzione e habitat.\n\u00c8 distribuito in Africa orientale, e occupa quasi l'intero Corno d'Africa, dal Sudan del Sud alla Tanzania.\nVive in ambienti di savana, nelle zone di pascolo e anche nelle aree agricole, urbane e suburbane."}
{"id": "5256165", "revid": "1543377", "url": "https://it.wikipedia.org/wiki?curid=5256165", "title": "J.C. Mathis", "text": "Carriera.\nGiocatore.\nHigh school e college.\nDal 1996 al 2000 ha giocato nella J.F. Kennedy High School di New York, vincendo anche un campionato nel 2000.\nDal 2000 al 2002 ha giocato in NCAA a Virginia; nel suo primo anno segna 3,4 punti a partita, mentre nella sua seconda stagione, nella quale viene impiegato con pi\u00f9 regolarit\u00e0, tiene medie di 4,9 punti e 4 rimbalzi a partita in 28 partite giocate. Successivamente si trasferisce a Michigan, con cui gioca altri due anni con rispettivamente 3,8 ed 1,8 punti di media a partita; termina quindi la sua esperienza universitaria con un totale di 103 partite giocate con medie di 3,6 punti e 3,1 rimbalzi a partita.\nProfessionista.\nSi dichiara per il Draft NBA 2005, nel quale non viene scelto da nessuna squadra; inizia la sua carriera professionistica giocando in Germania.\nNella stagione 2007-08 gioca 46 partite in NBDL nei Sioux Falls Skyforce, tenendo medie di 3,8 punti e 3,1 rimbalzi a partita in 14,1 minuti di impiego a partita. Dopo un'anata da 11, punti e 7,9 rimbalzi nella seconda divisione spagnola, gioca in questo campionato anche nella stagione 2009-2010 negli Idaho Stampede, con cui nell'arco di 11 partite, 2 delle quali da titolare, totalizza 3,9 punti e 2,8 rimbalzi a partita in 14,7 minuti di media a gara. Nel 2011 ha giocato in Italia ad Avellino. Ha inoltre giocando anche in Slovacchia nel Rieker Komarno (con cui nella stagione 2011-2012 tiene medie di 8,5 punti e 7 rimbalzi in 20,1 minuti di media, per 17 partite totali) e, nel 2013, in Venezuela (campionato in cui aveva gi\u00e0 giocato, nei Piratas de Vargas) nei Guacharos de Monagas, con cui disputa tre partite segnando 13 punti complessivi.\nAllenatore.\nDal 2013 allena nella J.F. Kennedy High School come assistente di suo padre Johnny."}
{"id": "5256167", "revid": "767487", "url": "https://it.wikipedia.org/wiki?curid=5256167", "title": "Martin Rolinski", "text": "Biografia.\n\u00c8 di origini polacche.\nHa iniziato la propria carriera nel 2002 partecipando all'edizione svedese del talent-show musicale \"Postars\".\nNello stesso periodo \u00e8 stato scelto da Alexander Bard per far parte del gruppo pop BWO, ai tempi chiamato Bodies Without Organs, insieme a Martina Schiptjenko.\nIl gruppo si \u00e8 sciolto nel 2010.\nNel 2013 ha partecipato al Melodifestivalen."}
{"id": "5256170", "revid": "599013", "url": "https://it.wikipedia.org/wiki?curid=5256170", "title": "Musa Shannon", "text": "Biografia.\nNato negli Stati Uniti d'America da genitori liberiani che frequentavano la Syracuse University, crebbe a Monrovia, prima di far ritorno nel continente americano nel 1990 a seguito dello scoppio della Prima guerra civile in Liberia.\nClub.\nIl 2 febbraio 1997 il Tampa Bay Mutiny selezion\u00f2 Shannon durante il terzo round del MLS College Draft 1997. Il 10 agosto 1997 fu prestato al Carolina Dynamo, con cui disput\u00f2 un incontro di A-League entrando a 5 minuti dalla fine e segnato la rete della vittoria. Nel 2000 fu ceduto ai portoghesi del Mar\u00edtimo, salvo poi ritornare nuovamente in Major League Soccer nel 2002, passando al Colorado Rapids. Il 15 aprile 2003 si trasfer\u00ec al Vancouver Whitecaps FC, in A-League. Ha infine disputato gli ultimi 2 anni da professionista giocando in Cina.\nDopo il ritiro, \u00e8 tornato brevemente negli Stati Uniti per giocare a livello amatoriale con il Barnstonworth Rovers nella Cosmopolitan Soccer League.\nNazionale.\nTra il 2000 e il 2001 ha rappresentato la Nazionale di calcio della Liberia, mettendo a segno 1 gol in 12 presenze.\nPost-carriera.\nNel 2008 fu nominato presidente della squadra di calcio del FCAK-Liberia.\nNel 2010 fu eletto vicepresidente della Liberia Football Association."}
{"id": "5256172", "revid": "1573940", "url": "https://it.wikipedia.org/wiki?curid=5256172", "title": "Continenticola", "text": "I Continenticola sono un sottordine di platelminti turbellari.\nTassonomia.\nIl sottordine \u00e8 diviso in 2 superfamiglie:"}
{"id": "5256173", "revid": "173617", "url": "https://it.wikipedia.org/wiki?curid=5256173", "title": "Luigi Minchillo", "text": "Biografia.\nCarriera dilettantistica.\nDa junior, il suo avversario pi\u00f9 importante \u00e8 Ray Leonard, forse il pi\u00f9 grande peso welter di tutti i tempi, dal quale perde per ko alla prima ripresa in un incontro Italia-USA, svoltosi il 27 luglio 1973 a Roccamonfina.\nNel 1975, a Cagliari, Luigi Minchillo conquista il titolo di Campione italiano dilettanti nei pesi welter e vince la medaglia d'oro, nei pesi medi, ai Giochi del Mediterraneo, svoltisi ad Algeri. L\u2019anno dopo rappresenta l\u2019Italia nei welter ai giochi olimpici di Montreal, dove \u00e8 sconfitto dal tedesco Reinhard Skricek, per unanime verdetto ai punti.\nComplessivamente, da dilettante, vanta 15 presenze in nazionale, con 10 vittorie, 4 sconfitte e un pareggio.\nCarriera professionistica.\nPassa al professionismo nel 1977, per la scuderia della Totip di Umberto Branchini. Inanella una serie di diciassette incontri, tutti vinti, che si infrange il 10 novembre 1978 contro Alvaro Scarpelli, per ferita alla quarta ripresa.\nIl 24 aprile 1979, a Pesaro, conquista il titolo di campione d'Italia dei pesi superwelter, lasciato vacante da Damiano Lassandro, battendo Clemente Gessi per KO tecnico alla prima ripresa.\nDifende vittoriosamente il titolo italiano quattro volte: contro Paolo Zanusso, il 12 giugno 1979, vincendo per KO tecnico alla quinta ripresa; si prende la rivincita contro Alvaro Scarpelli, il 29 marzo 1980, spedendolo al tappeto per il conto totale alla quarta ripresa e sconfiggendo due volte Vincenzo Ungaro, per KO tecnico alla sesta ripresa, il 15 dicembre 1979 e ai punti in dodici riprese, il 12 settembre 1980.\nIl 1\u00ba luglio 1981, Minchillo conquista il titolo europeo della categoria contro il francese di origine algerina Louis Acari\u00e8s ai punti in dodici riprese, con verdetto unanime e abbandona il titolo italiano. Il 26 settembre dello stesso anno, fa il suo ingresso nel palcoscenico del Caesars Palace di Las Vegas, contro il terribile panamense Roberto Dur\u00e1n e perde ai punti in dieci riprese. Il 28 novembre, a Rennes, difende vittoriosamente il titolo europeo contro Claude Martin, mandandolo KO dopo soli quindici secondi dall\u2019inizio del match.\nIl 30 marzo 1982, alla seconda difesa del titolo europeo, al Wembley Arena di Londra, Minchillo pone fine alla carriera del britannico Maurice Hope, che aveva inflitto dure sconfitte a Vito Antuofermo e a Rocky Mattioli, sconfiggendolo ai punti in dodici riprese, anche che se con verdetto non unanime.\nDifende vittoriosamente la corona europea altre due volte: il 22 agosto 1982 contro il tedesco Jean-Andre Emmerich (vittoria per KO tecnico alla quarta ripresa per aver atterrato l\u2019avversario tre volte nello stesso round) e il 28 ottobre dello stesso anno contro lo jugoslavo Marijan Bene\u0161 (vittoria ai punti, anche se un giudice su tre decreta il pari).\nL\u201911 febbraio 1984, Minchillo ottiene una prima opportunit\u00e0 di combattere per il titolo mondiale della WBC, a Detroit, contro un avversario temibilissimo, lo statunitense Thomas Hearns. Dopo aver ferito l\u2019avversario alla seconda ripresa e aver riportato a sua volta un taglio al sopracciglio alla settima, il pugliese \u00e8 costretto ad arrendersi con verdetto unanime. Ottiene, tuttavia, una seconda opportunit\u00e0 \u201cmondiale\u201d dal campione della WBA, l'imbattuto giamaicano Mike McCallum che accetta di battersi sul ring italiano di Milano, ma anche questo tentativo \u00e8 sfortunato e si infrange alla tredicesima ripresa, per KO tecnico.\nDopo tale incontro, Minchillo resta un anno fuori dal ring; poi consegue una serie di dieci vittorie consecutive in tre anni, in match allestiti in Italia contro avversari stranieri. La sua carriera si conclude il 29 gennaio 1988, in uno sfortunato tentativo di riconquistare il titolo europeo, a Rimini, contro il francese Ren\u00e9 Jacquot (sconfitta per KO tecnico alla quarta ripresa).\nIn tutta la sua carriera pugilistica, da dilettante e da professionista, solo il grande Ray \"Sugar\" Leonard \u00e8 riuscito a metterlo KO."}
{"id": "5256174", "revid": "767487", "url": "https://it.wikipedia.org/wiki?curid=5256174", "title": "Alexander Bard", "text": "Biografia.\nNato nella municipalit\u00e0 di Motala, ha studiato negli Stati Uniti e in Paesi Bassi. Negli anni '80 ha intrapreso la carriera musicale col singolo \"Life in a Goldfish Bowl\", pubblicato a nome Baard.\nCon Jean-Pierre Barda e Camilla Henemark ha fatto parte del gruppo Army of Lovers, fondato nel 1987.\nNel 1996 \u00e8 stato tra i fondatori del progetto musicale Vacuum.\nHa lavorato come autore e produttore nei primi due album degli Alcazar.\nNel 2005 ha fondato i BWO insieme a Marina Schiptjenko e Martin Rolinski.\nNell'aprile 2010 ha dato vita a un altro progetto chiamato Gravitonas, sempre di stampo electropop.\nNel 2011 \u00e8 diventato \"giudice\" del programma televisivo svedese \"Idol\".\nNel 2013 ha riformato gli Army of Lovers.\n\u00c8 attivo anche come filosofo e professa lo zoroastrismo."}
{"id": "5256181", "revid": "767487", "url": "https://it.wikipedia.org/wiki?curid=5256181", "title": "Joe Krabbenhoft", "text": "Carriera.\nGiocatore.\nCollege.\nHa giocato dal 2005 al 2009 a Wisconsin nella NCAA, per un totale di 136 partite disputate nell'arco della sua carriera universitaria. Chiude il suo quadriennio con medie di 6,1 punti, 5,6 rimbalzi e 2 assist a partita.\nProfessionista.\nNon viene selezionato da nessuna squadra durante il Draft NBA 2009. Nella stagione 2009-10 gioca in NBDL con i Sioux Falls Skyforce; nel gennaio del 2010 lascia la squadra per andare a giocare in Corea del Sud con i Seul SK Knights. Nel marzo del 2010 torna agli Skyforce, con cui conclude la stagione in NBDL con un bilancio totale di 18 partite giocate e con medie di 13,8 punti, 7,2 rimbalzi, 2,5 assist ed 1,2 palle recuperate in 28,8 minuti di media. Successivamente inizia la stagione 2010-2011 a Lleida, in Liga LEB, la seconda divisione spagnola; nell'ottobre del 2010 lascia la squadra per trasferirsi in Grecia al Panell\u012bnios, con cui gioca anche in Eurocup (12 partite); disputa 38 partite nel campionato greco, con medie di . Disputa poi la stagione 2011-12, la sua ultima come giocatore professionistica, a Breogan, squadra della seconda divisione spagnola, dove tiene medie di 10,1 punti e 6,4 rimbalzi in 27 partite, 21 delle quali giocate come titolare.\nAllenatore.\nNella stagione 2012-13 ha lavorato come assistente alla University of Wisconsin; successivamente dal 2013 ricopre lo stesso ruolo alla South Dakota State University."}
{"id": "5256182", "revid": "104458", "url": "https://it.wikipedia.org/wiki?curid=5256182", "title": "Varvara Zelenskaya", "text": ""}
{"id": "5256183", "revid": "2060202", "url": "https://it.wikipedia.org/wiki?curid=5256183", "title": "Fiorella (album)", "text": "Fiorella \u00e8 una raccolta di canzoni di Fiorella Mannoia, prodotto da Carlo Di Francesco per la Oy\u00e0 e distribuito dalla Sony BMG.\nDescrizione.\nPer festeggiare i suoi 60 anni, la cantante romana propone un doppio album di canzoni scelte da lei stessa, perch\u00e9, come citato in alcune interviste, questi sono testi in cui si rispecchia e in cui crede. Nel primo disco \u00e8 presente un inedito ed alcune canzoni che hanno contraddistinto la sua carriera, in una nuova versione, con quattro duetti. Nel secondo disco, invece, si cimenta con canzoni di altri autori, duettando con loro stessi e per concludere un omaggio a Lucio Dalla (Il parco della Luna). Nella seconda edizione dell'album, \u00e8 assente il brano \"Cercami\" in ottemperanza alla richiesta di rimozione del brano fatta dallo stesso Renato Zero alla vigilia della pubblicazione.\nNell'album c'\u00e8 anche la partecipazione straordinaria di Adriano Celentano, che duetta con Fiorella in un vecchio successo: \"Un bimbo sul leone\"."}
{"id": "5256184", "revid": "104458", "url": "https://it.wikipedia.org/wiki?curid=5256184", "title": "Varvara Zelenskaja-Degeorges", "text": ""}
{"id": "5256185", "revid": "971651", "url": "https://it.wikipedia.org/wiki?curid=5256185", "title": "Abdul Karim Jili", "text": ""}
{"id": "5256186", "revid": "1632387", "url": "https://it.wikipedia.org/wiki?curid=5256186", "title": "Army of Lovers (gruppo musicale)", "text": "Gli Army of Lovers sono un gruppo musicale eurodance svedese formatosi nel 1987.\nBiografia.\nI tre membri fondatori del gruppo sono Alexander Bard, Jean-Pierre Barda e Camilla Henemark.\nLa band ha avuto successo nel 1991 col singolo \"Crucified\", tratto dall'album \"Massive Luxury Overdose\".\nTra il 1991 e il 1995 il gruppo ha subito alcune modifiche nella formazione. Nel 1996 il gruppo si \u00e8 sciolto e Bard ha deciso di formare i Vacuum.\nNegli anni 2000 il gruppo si \u00e8 riunito occasionalmente per concerti-evento o per promuovere progetti discografici.\nNel 2013 hanno partecipato al Melodifestivalen.\nDiscografia.\nAlbum studio\nRaccolte"}
{"id": "5256197", "revid": "229", "url": "https://it.wikipedia.org/wiki?curid=5256197", "title": "Ritratto (fotografia)", "text": "Il ritratto fotografico \u00e8 un genere dove si incontrano una serie di iniziative artistiche che ruotano intorno all'idea di mostrare le qualit\u00e0 fisiche e morali delle persone che compaiono nelle fotografie.\nLa sua pratica si trova gi\u00e0 agli inizi della fotografia, che mette in evidenza il lavoro svolto dai fotografi di viaggio, dei fotografi commerciali degli studi parigini, le prime foto ritratto psicologico presentate dalla fotografia accademica, cos\u00ec come il lavoro documentario di David Octavius Hill.\nI rappresentanti principali del ritratto fotografico al suo inizio sono Nadar, Disd\u00e9ri, Julia Margaret Cameron, Lewis Carroll, Gustave Le Gray, \u00c9tienne Carjat, Antoine Samuel Adam-Salomon, Pierre Petit e Lady Clementina Hawarden.\nIn seguito il genere si \u00e8 evoluto in parallelo con l'evoluzione della storia della fotografia, che \u00e8 il motivo per cui, insieme a fotografi che si dedicano esclusivamente a quello che abbiamo potuto capire come il ritratto fotografico pi\u00f9 ortodosso, troviamo fotografi assegnati a movimenti specifici che si avvicinano al ritratto fotografico con l'uso di idee e tecniche specifiche di queste correnti.\nFigure di interesse nel campo del ritratto fotografico sono, tra gli altri, Richard Avedon, Brassa\u00ef, Walker Evans, August Sander.\nLa fotografia \"newborn\".\nNel campo della ritrattistica fotografica durante il XIX secolo e l'inizio del XX secolo si \u00e8 sviluppato un sottogenere noto come fotografia post mortem, che mette in evidenza il lavoro del fotografo spagnolo Fernando Navarro Ruiz. Era frequente che il fotografo venisse chiamato per ritrarre neonati o bambini defunti, come ricordo da conservare.\nFamosissimi sono gli scatti di Anna Geddes, fotografa australiana che negli anni Novanta si \u00e8 fatta conoscere per le sue fotografie di neonati dalle tinte pastello e dalle ambientazioni naturalistiche e fiabesche.\nLa sessione fotografica del servizio newborn si svolge nel periodo che va dai 5 ai 15 giorni di vita del neonato perch\u00e9 in questo breve lasso di tempo il piccolo ha un sonno molto profondo ed \u00e8 ancora flessibile. Tutto ci\u00f2 permette al fotografo di posizionarlo in pose che altrimenti sarebbero impossibili da assumere.\nMaestri indiscussi del panorama Newborn contemporaneo sono Kelly Brown, Ana Brandt, Paloma Schell e tante altre.\nAspetti tecnici.\nPer ottenere delle fotografie ritrattistiche soddisfacenti occorre avere una conoscenza sull\u2019apparecchio e sugli accessori per l\u2019illuminazione, una sensibilit\u00e0 per le variazioni di luce, la capacit\u00e0 di valutare la giusta posizione del soggetto, ma soprattutto bisogna essere espansivi e socievoli: i buoni ritratti vanno creati. \nSi parte da un\u2019idea che si vuole realizzare e si creano le condizioni affinch\u00e9 la si possa raggiungere: si cerca la luce migliore, si sceglie l\u2019ambientazione, si posiziona il/la protagonista della foto in modo da valorizzare i suoi tratti e si interagisce con lui/lei con entusiasmo. \nQuest\u2019ultimo aspetto \u00e8 fondamentale, la persona ritratta deve vivere un\u2019esperienza positiva in modo che lo scatto non risenta di un possibile disagio vissuto in quel frangente di tempo. \nDunque durante il corso di una sessione, il fotografo guida il soggetto, stabilisce una relazione piacevole rassicurandolo ed esprimendo complimenti, in modo da suscitare espressioni naturali e le emozioni che vuole trasmettere attraverso le sue fotografie.\nI teleobiettivi medi di lunghezza focale equivalente tra gli 70 e i 130 mm (per il formato standard 35mm) sono gli obiettivi pi\u00f9 indicati per la fotografia ritrattistica. \nEssi contribuiscono a distanziare il fotografo dal soggetto cos\u00ec che quest'ultimo possa sentirsi meno impacciato. Inoltre sono ideali nei ritratti spontanei in quanto la distanza potrebbe far dimenticare la presenza del fotografo al soggetto. \nDal punto di vista pi\u00f9 tecnico la lunghezza focale pi\u00f9 lunga appiattisce lievemente i tratti del viso della persona fotografata cos\u00ec da produrre un ritratto senza distorsioni. \nQueste lunghezze focali insieme ad un\u2019ampia apertura di diaframma permettono di poter mettere in risalto il soggetto su uno sfondo sfocato e di poter scattare anche in condizioni di scarsa luminosit\u00e0 senza dover alzare eccessivamente il valore ISO quando non si utilizza il flash."}
{"id": "5256199", "revid": "123085297", "url": "https://it.wikipedia.org/wiki?curid=5256199", "title": "Nobili di Corvaia", "text": "I Nobili di Corvaia (detti anche Fraolminghi) erano una casata di origine longobarda che si stabil\u00ec in Versilia nell'Alto Medioevo e che fu importante per le sorti di quella regione nel Basso Medioevo. Questi nobili governarono anche su Gallicano, insieme al ramo dei \"Porcaresi\".\nStoria.\nI Nobili di Corvaia (chiamati a volte \"corvaresi\") prendono il nome dall'omonimo borgo in cui aveva sede la loro rocca (detta anche \"Guidinga\"). &lt;br&gt;Il loro capostipite fu un personaggio di nome Huscit, vissuto a Lucca nel primo quarto del IX secolo. Suo nipote fu Teudimundo, vassallo e \"missus\" dell'imperatore Ludovico II nell'862, che ebbe un figlio di nome Fraolmo. Il figlio di Fraolmo, Fraolmo II, ebbe diversi figli, tra i quali si ricordano:\nI Nobili di Montemagno discesero dai Nobili di Corvaia perch\u00e9 Sisemundo figlio di Corrado detto \"Cunizio\" e Corrado fratello di Sisemundo presero dal vescovo di Lucca tra il 983 e il 984 prima molti beni della Pieve di Camaiore (Sisemundo) in enfiteusi e poi alcune case di pertinenza della Pieve di Camaiore e le decime dei villaggi intorno a Camaiore. Inoltre, in questi anni si trovano tracce dei Nobili di Corvaia anche nella zona di San Miniato, attraverso i Lambardi, consorti di questi nobili.\nSempre in questo periodo a questi nobili furono allivellate dal vescovo di Lucca terre situate a Granaiola, oggi nel comune di Bagni di Lucca, mentre nel 991 il vescovo Gherardo di Lucca concesse a Fraolmo figlio di Fraolmo nobile di Corvaia \"\"cum singulis hominibus, qui sunt (ad eas res) attinentibus in villis illis nuncupante, Domatiano, Montefegatese (Montefegatesi), Luniano (Lugnano), Buliano, Granajolo (Granaiola), Biscolle, Furnule (Fornoli), Chifenti, Luliano (Lugliano), Corsena, Bozano, Retiano, Mutiano, Bargi, Vetelgia, Lipitiano, Controne, Cucurajo, Panulegio, Colle, Galicana, Menablacha (sic) (Benabbio), Sala, Cerbaja, vel in aliis villis etc.\" \nI terreni di Granaiola furono mantenuti fino al 1047, quando il vescovo di Lucca li concesse a persone senza titoli.. Anche a Montefegatesi cambi\u00f2 dominazione un secolo pi\u00f9 tardi e anche a Gallicano, come in altri territori i Corvaresi persero la dominazione e qui dur\u00f2 fino al 1170.\nVi sono tracce importanti dei Nobili di Corvaia anche in Garfagnana: a Careggine Alberico o \u201cAlbizio\u201d e Winildo o \u201cWinitio\u201d, nipoti di Cunerado, fondarono la casata dei Nobili di Bacciano e Careggine.\nI Nobili di Corvaia furono famosi perch\u00e9 amministrarono la Versilia come feudatari (toparchi o cattani). Furono coinvolti in modo attivo nelle guerre tra Pisani e Lucchesi, che si contendevano territori, avamposti, fortezze e porti nelle zone limitrofe alla Versilia, ma anche nella stessa Versilia.\nDa ricordare che anche i vescovi di Luni ebbero giurisdizione sulla Rocca di Corvaja, come fu stabilito nel 1163 da Federico I Barbarossa, riconfermata poi nel 1183.\nLe famiglie della media aristocrazia lucchese hanno mantenuto stretti rapporti tra loro e anche con le famiglie di pi\u00f9 alto rango gi\u00e0 a partire dalla fine del X secolo con matrimoni combinati. Alcuni membri della casa dei Nobili di Corvaia si legarono in matrimonio ai Suffredinghi e addirittura con il capostipite dei Gherardeschi conti di Pisa. Nei rami collaterali, i signori da Careggine e Bacciano si legarono con i Gerardeschi e il ramo dei Porcaresi con una figlia del conte Guido I dei Guidi.\nLe lotte con Lucca e la fine del loro dominio sulla Versilia.\nNel 1162 la rocca di Corvaja fu espugnata per la prima volta da Lucca, che cominciava a interessarsi alla Versilia e al suo porto di Motrone.\nNel 1164 Federico I Barbarossa concesse a Lucca la Rocca Guidinga.\nNel 1169 popolazioni e signori guidati da Veltro da Corvaja (alleato dei Pisani, nemici dei Lucchesi) si ribellarono ai Lucchesi, ma questi conquistarono la Rocca Flaminga e distrussero i villaggi di Corvaja e Brancaliano. Poi assediarono Castiglione di Garfagnana e ne espugnarono la rocca, dove si trovava Veltro (che fu giustiziato).\n&lt;br&gt;Solo nel 1174 i nobili locali, sempre con l'aiuto pisano, riuscirono a tornare in possesso della Rocca.\nIl 9 ottobre 1219 i Nobili di Corvaia e di Vallecchia si riunirono presso la Pieve di Santo Stefano di Vallecchia (oggi nel comune di Pietrasanta), negli ortali di Parentino di Vallecchia, e decisero di mettere in comune i loro beni e le loro giurisdizioni, ad esclusione dei mulini e delle miniere (le miniere dell'Argentiera e del Bottino furono assegnate dai Nobili di Vallecchia, mentre quelle della zona di Stazzema furono assegnate ai Nobili di Corvaia; queste miniere nel 1241 diventarono comunque propriet\u00e0 di Lucca, nonostante l'opposizione dei nobili locali).\nNel 1225 i Nobili di Corvaia, Vallecchia, e Lombrici, firmarono un patto chiamato \"Lega di Stazzema\", in cui veniva stipulata l'alleanza tra i nobili locali contro Lucca.\n&lt;br&gt;Nel 1244 furono definiti i confini tra i Nobili di Vallecchia e Corvaia e quelli di Castello Aghinolfi.\nNel corso del XIII secolo la Repubblica di Lucca riprese l'offensiva contro i Nobili di Corvaia (poich\u00e9 si erano nuovamente alleati con Pisa, secolare rivale di Lucca) usando la strategia d'indebolire i nobili versiliesi prima con attacchi ai loro castelli (per questo fu costruito il castello di Rotaio) per poi sferrare l'attacco decisivo. \nL'Imperatore Federico II, che aveva riconfermato loro il feudo imperiale nel 1242, mor\u00ec nel 1250 Nel 1254 il nobile milanese Guiscardo di Pietrasanta e podest\u00e0 di Lucca pot\u00e9 espugnare definitivamente la loro rocca e porre fine al loro dominio in Versilia. &lt;br&gt;I Nobili di Corvaia furono definiti \"Zelatores Pisani Communis\"\" e dichiarati nemici della patria e, per consolidare il controllo sul territorio, l'anno dopo Guiscardo fond\u00f2 Pietrasanta.\nNel corso del XIV secolo pi\u00f9 volte cercarono invano di riottenere i loro diritti nel 1314 e fecero una causa a Lucca, sotto il governo di Uguccione della Faggiola, e nel 1347 a Pisa davanti agli anziani di questa citt\u00e0. Nonostante avessero poi ottenuto da Carlo IV un diploma il 13 giugno 1355, i Nobili di Corvaja non riuscirono pi\u00f9 a riottenere i diritti feudali perduti.\nEntro la fine del XIV secolo tutte le famiglie feudali della Lucchesia avevano abbandonato i propri antichi territori nella valle del Serchio e in Versilia per giurare fedelt\u00e0 alla Repubblica di Lucca e si erano trasferite in citt\u00e0 per meglio curare i propri interessi economici e politici.\nDopo la fine del dominio corvarese sulla Versilia, una loro discendente, Pina degli Streghi, spos\u00f2 Castruccio Castracani, Signore di Lucca. \nI Nobili di Corvaja diedero origine anche alla famiglia dei Tomei-Albiani.\nLe attivit\u00e0 produttive.\nI Nobili di Corvaia non furono noti soltanto per la politica: essi infatti seppero sfruttare gi\u00e0 nel Medioevo le risorse minerarie, naturali e commerciali presenti in Versilia.\nIn questa terra erano estratti ferro, argento e piombo e fu aperta una cava tra Cardoso e Malinventre (oggi nel comune di Stazzema) per estrarre un tipo di pietra adatta alla costruzione dei forni per la lavorazione dei metalli. Strettoia era nota per le attivit\u00e0 siderurgiche. \n&lt;br&gt;I pi\u00f9 importanti giacimenti minerari erano quelli dell'Argentiera e del Bottino, ma anche quelli di Monte Ornato, Vernacchietto, Gallena e Palatina furono sfruttati per l'estrazione di minerali. \n&lt;br&gt;Altre risorse economiche erano la pastorizia, l'allevamento, le risorse boschive e il pedaggio riscosso sui traffici lungo le vie di comunicazione.\nEsponenti all'interno della casata.\nNella casata dei Nobili di Corvaia si ricordano alcuni personaggi:\nGenealogia.\nLe date specificate da \u2020 corrispondono all'attestazione del personaggio come defunto; le date non specificate si riferiscono alla prima e/o ultima attestazione nelle fonti di archivio. Il simbolo \u26ad indica un matrimonio che lega altre famiglie nobiliari.\nFonte della genealogia:"}
{"id": "5256200", "revid": "226458", "url": "https://it.wikipedia.org/wiki?curid=5256200", "title": "The Last Broadcast", "text": "The Last Broadcast \u00e8 il secondo album in studio del gruppo musicale rock britannico Doves, pubblicato nel 2002."}
{"id": "5256202", "revid": "767487", "url": "https://it.wikipedia.org/wiki?curid=5256202", "title": "Operazione United Shield", "text": "Operazione United Shield era il nome in codice di un'operazione militare condotta da una forza multinazionale nel 1995, nell'ambito dei pi\u00f9 vasti eventi della guerra civile somala: a seguito del peggioramento delle condizioni generali, l'ONU decise l'evacuazione dalla Somalia dei circa 8.000 Caschi Blu che vi si trovavano e del relativo materiale operativo e logistico, nell'ambito della missiine UNOSOM II.\nStoria.\nL'operazione di evacuazione del personale, affidata al generale statunitense dei Marines Anthony Zinni, prese il nome di \"United Shield\" (\"Scudo Unito\") e si svolse tra il 9 gennaio e il 7 marzo 1995.\nLe truppe rimaste da evacuare erano costituite da egiziani, pakistani e del Bangladesh, dato che i soldati indiani, malesi, e zimbabwesi avevano abbandonato la missione dalla fine del 1994. Usa, Italia, Belgio e Francia avevano gi\u00e0 lasciato nel marzo 1994.\nIl 10 gennaio 1995 il Comando centrale degli Stati Uniti anunci\u00f2 che 4.000 persone (tra cui 2.600 marines statunitensi) sarebbero state schierate in Somalia per assistere l'operazione United Shield.\nPer coprire le operazioni di ritiro fu impiegata una coalizione aeronavale, dispiegata nell'Oceano Indiano, composta da unit\u00e0 navali americane, italiane e pakistane.\nIn 73 ore dall'inizio dello sbarco anfibio il 3 marzo, oltre 6.200 militari e un centinaio di veicoli da combattimento erano stati ritirati senza alcuna perdita di vite umane tra le forze della coalizione.\nLa partecipazione italiana.\nL'Italia invi\u00f2 5 unit\u00e0 navali, 21 velivoli tra ala fissa ed ala rotante, e 2\u00a0106 uomini, con il 26\u00ba Gruppo Navale, al comando del contrammiraglio Elio Bolongaro, composto dalle LPD \"San Giorgio\" e \"San Marco\", dal rifornitore \"Stromboli\", della fregata \"Libeccio\" come scorta (con 2 elicotteri AB-212 ASW) e dalla portaerei leggera \"Garibaldi\" dal cui ponte di volo operarono 5 caccia tra AV-8B e AV-8B+, 2 SH-3D, 4 AB-212 NLA e 4 A-129 Mangusta dell'Aviazione dell'Esercito. Agli equipaggi delle unit\u00e0 navali si aggiungevano 198 tra paracadutisti e cavalleggeri dell'esercito, 320 mar\u00f2 del battaglione San Marco e 30 incursori del GOI del COMSUBIN."}
{"id": "5256205", "revid": "767487", "url": "https://it.wikipedia.org/wiki?curid=5256205", "title": "Teenage Jesus &amp; the Jerks", "text": "Teenage Jesus and the Jerks \u00e8 stato un gruppo musicale statunitense appartenente alla scena musicale della no wave newyorchese di cui \u00e8 considerato il fulcro principale.\nIl gruppo venne formato nel 1976 dalla cantante e chitarrista allora non ancora diciottenne Lydia Lunch e dal sassofonista James Chance. Il loro stile era un'esasperazione del punk ed i brani erano brevi e suonati volutamente in maniera approssimativa."}
{"id": "5256206", "revid": "767487", "url": "https://it.wikipedia.org/wiki?curid=5256206", "title": "Time Stays, We Go", "text": "Time Stays, We Go \u00e8 il quarto album in studio del gruppo musicale rock britannico The Veils, pubblicato nel 2013."}
{"id": "5256207", "revid": "121658", "url": "https://it.wikipedia.org/wiki?curid=5256207", "title": "Teenage Jesus and the Jerks", "text": ""}
{"id": "5256209", "revid": "1543377", "url": "https://it.wikipedia.org/wiki?curid=5256209", "title": "Cultura polacca nel periodo interbellico", "text": "La cultura polacca nel periodo interbellico vide la rinascita della sovranit\u00e0 polacca. Lo status della nazione insieme al suo retaggio culturale non era pi\u00f9 soffocato dalle tre potenze straniere che si erano spartite il paese. Lo sviluppo culturale vide l'arretramento delle culture elitarie della nobilt\u00e0 di stampo ottocentesco come pure della tradizionale cultura popolare, e l'ascesa di una nuova cultura di massa che avvicin\u00f2 gli strati pi\u00f9 larghi della popolazione alle posizioni pi\u00f9 evolute dell'intellighenzia educata nella pratica della democrazia.\nAntefatto.\nA parte la paralisi economica causata dal secolo di spartizioni, una delle pi\u00f9 gravi conseguenze del dominio straniero fu l'analfabetismo, che colpiva il 33,1% dei cittadini polacchi nel 1921, con la situazione peggiore che esisteva nell'ex Impero russo. I territori della Spartizione prussiana erano molto sviluppati, sebbene i Polacchi fossero soggetti anche alle pi\u00f9 spietate politiche di germanizzazione della \"Kulturkampf\" e della \"Hakata\". Nel frattempo, i territori orientali e meridionali \u2013 parte dell'ex Spartizione russa e Spartizione austriaca \u2013 erano tra le regioni meno sviluppate d'Europa. Anche se il livello dello sviluppo economico, culturale e politico fra le tre ex zone di occupazione differiva sostanzialmente, con il tempo i fulcri culturali di Varsavia, Cracovia, Wilno (la moderna Vilnius) e Lw\u00f3w (la moderna Lepoli) si elevarono al livello di vitali citt\u00e0 europee.\nMomenti salienti.\nBench\u00e9 il termine \"cultura polacca\" si riferisca primariamente alla cultura di lingua polacca in Polonia, la Seconda Repubblica di Polonia ebbe anche numerose vivaci minoranze, soprattutto ebraica, ucraina, bielorussa, lituana e tedesca. Era una societ\u00e0 multiculturale la cui composizione etnoculturale si form\u00f2 lungo un periodo di secoli. Nel 1921, secondo il primo censimento nazionale mai effettuato, i cattolici polacchi costituivano il 69,2% della popolazione, gli Ucraini il 14,3%, gli Ebrei il 7,8%, i Bielorussi il 3,9% e i Tedeschi il 3,9%. Le minoranze ammontavano al 30,8% del totale. L'ascesa della nuova intellighenzia ebbe come risultato lo sviluppo di un numero record di partiti politici, gruppi di pressione e associazioni. In dodici anni o gi\u00f9 di l\u00ec i lettori dei giornali raddoppiarono. Nel 1919, nuove universit\u00e0 aprirono a Pozna\u0144, Wilno e Lublino. Le universit\u00e0 di Cracovia e Leopoli furono polonizzate gi\u00e0 cinque anni prima. Il Sindacato degli insegnanti delle scuole elementari fu formato nel 1919. Nei primi dieci anni di rinascita della Polonia, il numero totale delle scuole aument\u00f2 di quasi 10.000 grazie al decreto ufficiale sull'istruzione pubblica. Al tempo dell'invasione nazi-sovietica del 1939, circa il 90% andavano in scuole in tutto il paese, il numero limitato soltanto dalla carenza di personale qualificato e dalla mancanza di locali adeguati, specialmente nei villaggi.\nNel 1921 un'importante fiera commerciale fu istituita a Lw\u00f3w dopo la fine delle ostilit\u00e0 l\u00e0; progettata per facilitare nuove associazioni d'affari dall'interno della Polonia, ma anche dalla Grande Romania, dall'Ungheria e dall'Unione Sovietica tra gli altri luoghi. L'annuale \"Fiera Orientale\" o \"Targi Wschodnie\" (come era conosciuta in polacco) verso il 1928 poteva vantare circa 1.600 espositori, 400 dei quali erano imprese straniere. La fiera attrasse 150.000 visitatori quell'anno, con collegamenti in tram con la citt\u00e0, ufficio doganale e centralino sul posto. Inoltre nel 1928, una fiera commerciale simile fu lanciata a Wilno (ora Vilnius, Lituania) per cercare di incrementare gli affari nella Polonia nordorientale, estendendosi fino alla Lituania e alla Lettonia. La \"Fiera Settentrionale\" (\"Targi P\u00f3\u0142nocne\") fu visitata dalla sbalorditiva cifra di 180.000 ospiti nel primo anno. Era il pi\u00f9 grande evento annuale che presentava a livello locale tessuti, mobili, animali da fattoria, pelli, attrezzature turistiche, macchinari per la produzione e molti altri prodotti commerciali.\nNuovi teatri aprirono a Bydgoszcz (1919), Katowice (1922) e Toru\u0144 (1929). A Varsavia, il nuovo \"Teatr Polski\" si esibiva gi\u00e0 fin dal 1913, e nel 1924 apr\u00ec il \"Teatr Narodowy\", seguito dal \"Teatr Bogus\u0142awskiego\" (1926, ricostruito) e dall'\"Ateneum\" (1928). C'erano anche parecchie vivaci compagnie teatrali a Cracovia e a Leopoli. Verso il 1936 c'erano 26 teatri drammatici permanenti nel paese. La Sala da concerti Filarmonica di Cracovia, ispirata alla Maison du Peuple di Bruxelles, fu completata nel 1931 grazie al generoso patrocinio del principe e cardinale Adam Stefan Sapieha. Durante tutto il periodo interbellico, la Filarmonica di Cracovia mantenne anche il Sindacato polacco dei musicisti professionisti, istituito per tutelare il benessere dei suoi membri come pure il livello artistico delle loro esibizioni.\nConservatori musicali furono fondati a Varsavia, Pozna\u0144, Katowice, Cracovia, \u0141\u00f3d\u017a e Wilno. Nel 1934 fu eretta a Cracovia la filiale principale del Museo Nazionale di Polonia, con un patrimonio che raggiungeva i 300.000 pezzi.&lt;ref name=\"culture.pl/muzea\"&gt;&lt;/ref&gt; L'industria cinematografica ricevette un grande impulso intorno al 1934, quando sal\u00ec alla ribalta una generazione di nuovi attori, che includeva Stefan Jaracz, Mieczys\u0142awa \u0106wikli\u0144ska, El\u017cbieta Barszczewska, Kazimierz Junosza-St\u0119powski e Adolf Dymsza. Il periodo vide l'introduzione del sistema di produzione cinematografica degli studi con la \"Sfinks\" di Varsavia, fondata da Aleksander Hertz, che divent\u00f2 la pii\u00f9 grossa compagnia di produzione cinematografica a livello locale. Lo studio scopr\u00ec l'allora diciassettenne Pola Negri e fece con lui otto cortometraggi, prima che Negri diventasse una diva internazionale con sede a Hollywood. Nel 1926 la Radio Polacca cominci\u00f2 le sue trasmissioni regolari da Varsavia. Il numero delle stazioni di propriet\u00e0 pubblica aument\u00f2 fino a 10 anteriormente all'invasione del 1939.\nNel 1933, fu fondata a Varsavia l'Accademia polacca di letteratura (APL). Fu una delle pi\u00f9 importanti istituzioni statali della vita letteraria dedicate al progresso della cultura e dell'arte. Fu proposta da Stefan \u017beromski allo scopo di accelerare il processo di recupero dal secolo di antipolonismo razziale, e attuata nel quinto anniversario dalla sua morte. L'Accademia concedeva due delle pi\u00f9 alte onorificenze nazionali per il contributo allo sviluppo della letteratura polacca: l'Alloro d'Oro e d'Argento (\"Z\u0142oty\" e \"Srebrny Wawrzyn\"). Il principale obiettivo era di elevare il livello qualitativo della pubblicazione libraria in Polonia. I membri onorari includevano i principali promotori dell'Accademia: il president di Polonia Ignacy Mo\u015bcicki e il maresciallo J\u00f3zef Pi\u0142sudski.\nContributi culturali delle minoranze.\nLo spirito della rinascita influenz\u00f2 non solo la societ\u00e0 tradizionale polacca, ma anche le minoranze nazionali, etniche e religiose. Verso la fine degli anni 1930, la stampa ucraina poteva vantare circa 68 titoli pubblicati principalmente a Lw\u00f3w, Stanis\u0142aw\u00f3w e Ko\u0142omyja. Il pi\u00f9 impossibile, era il quotidiano di Lw\u00f3w \"Dilo\" (\"Il Fatto\") con un forte retroterra culturale e liberale. Era pubblicato su base settimanale gi\u00e0 fin dal 1880, ma nella Polonia interbellica si era espanso a 10 pagine al giorno (16 pagine il sabato) con 10 dipendenti a tempo pieno. Altri quotidiani popolari includevano \"Nowyi czas\" e \"Ukrainian Visti\". La stampa bielorussa consisteva di 16 periodici; e la stampa lituana come pure quella russa pubblicavano intorno a 10 titoli ciascuna. All'Universit\u00e0 di Varsavia i seminari sulla storia ucraina erano tenuti da un rinomato studioso, il professor Myron Korduba, che insegn\u00f2 tra gli altri a Jerzy Giedroyc. Tuttavia, i tentativi ucraini di formare un'universit\u00e0 soltanto di lingua ucraina, non ebbero successo, attestando la mancanza di prospettiva da parte di varie entit\u00e0 politiche, prima dell'invasione nazi-sovietica. L'abbondante collezione della stampa tedesca includeva il famoso quotidiano antifascista \"Neue Lodzer Zeitung\".\nLa scena culturale ebraica era particolarmente vivace, con numerose pubblicazioni ebraiche e oltre 116 periodici. Autori yiddish, soprattutto Isaac Bashevis Singer, continuavano a ottenere approvazione internazionale. Altri celebri autori ebraici includevano Bruno Schulz, Julian Tuwim, Marian Hemar, Emanuel Schlechter, Jan Brzechwa e Boles\u0142aw Le\u015bmian. Konrad Tom e Jerzy Jurandot erano meno noti internazionalmente, ma diedero importanti contributi alla letteratura polacca. Il cantante Jan Kiepura era uno dei pi\u00f9 popolari artisti di quell'era, e cos\u00ec i compositori ebraici come Henryk Wars, Jerzy Petersburski, Artur Gold, Henryk Gold, Zygmunt Bia\u0142ostocki e Szymon Kataszek. Tra i pittori noti per le loro raffigurazioni della vita ebraica in Polonia, vi furono Leopold (Leib) Pilichowski formato da Samuel Hirszenberg, Artur Markowicz, il maestro pittore, vincitore di numerosi premi, Maurycy Tr\u0119bacz, Izrael Lejzerowicz \u2013 uno dei pi\u00f9 promettenti espressionisti della nuova generazione \u2013, ucciso ad Auschwitz, e numerosi altri. I bambini ebrei erano perlopi\u00f9 iscritti a scuole religiose. Durante l'anno scolastico 1937\u20131938 c'erano 226 scuole elementari e dodici scuole superiori nonch\u00e9 quattordici scuole professionali con l'yiddish o l'ebraico come lingua di istruzione. Una rete di 219 scuole secolari di lingua yiddish era gestita dalla TSYSHO (Organizzazione Centrale delle Scuole Yiddish) con 24.000 studenti nel 1929. Il \"Realgymnazye\" gestito a Wilno dalla TSBK (filiale della TSYSHO) fu la prima scuola superiore moderna della storia nella quale l'yiddish era la lingua d'istruzione."}
{"id": "5256232", "revid": "767487", "url": "https://it.wikipedia.org/wiki?curid=5256232", "title": "Sevens World Series 2014-2015", "text": "Il Sevens World Series 2014-2015 \u00e8 stata la sedicesima edizione del torneo internazionale di rugby a 7. La vittoria finale \u00e8 andata alle che dopo nove anni hanno conquistato il loro secondo titolo.\nFormato.\nLa competizione \u00e8 una serie di tornei dove le squadre partecipanti ottengono un punteggio secondo i piazzamenti nei vari tornei al fine di determinare la classifica finale che assegner\u00e0 il vincitore.\nIn ogni torneo partecipano 16 squadre, alle 15 del \"core teams\", ovvero le squadre che hanno acquisito il diritto a partecipare a tutti i tornei della serie, si aggiunge una ad invito rappresentate il continente dove si svolge il torneo.\nAl torneo di Hong Kong di disputa inoltre un torneo separato di qualificazione con 12 squadre, la cui vincitrice parteciper\u00e0 all'edizione successiva delle \"World Series\". \nIn ogni torneo sono assegnati quattro trofei, in ordine discendente di prestigio: \"Cup\", al vincitore dell'evento, \"Plate\", \"Bowl\" e \"Shield\". \nNella prima fase le squadre sono divise in gironi da quattro formazioni, che disputano un girone all'italiana. Sono attribuiti 3 punti per la vittoria, 2 per il pareggio, uno per la sconfitta, 0 se si d\u00e0 forfait. A parit\u00e0 di punti sono considerati:\nNella seconda fase ad eliminazione diretta, le prime due di ogni girone competono per la \"Cup\". Le perdenti dei quarti di finale passano nel tabellone per il \"Plate\". Il \"Bowl\" \u00e8 conteso fra le terze e quarte dei gironi, mentre per lo \"Shield\" giocano i perdenti dei quarti di finale del \"Bowl\".\nSe due squadre sono a pari punti a fine stagione si usano i seguenti metodi per stabilire la classifica:\nPer questa edizione il torneo \u00e8 valido come qualificazioni al torneo olimpico di Rio 2016. Le prime quattro classificate otterranno la qualificazione per il torneo.\nLa squadra ultima classificata delle \"core teams\" verr\u00e0 sostituita nell'edizione 2015-16 dalla vincitrice del torneo di qualificazione di Hong Kong.\nSquadre partecipanti.\nLe 15 \"core teams\" per la stagione 2014-15 sono le seguenti:"}
{"id": "5256233", "revid": "1543377", "url": "https://it.wikipedia.org/wiki?curid=5256233", "title": "Discografia dei Black Stone Cherry", "text": "La discografia dei Black Stone Cherry consiste in 6 album in studio, 1 album dal vivo, 1 album video, 3 EP e 14 singoli, di cui 12 accompagnati da un video musicale."}
{"id": "5256234", "revid": "2113266", "url": "https://it.wikipedia.org/wiki?curid=5256234", "title": "Efebo di Maratona", "text": "L'Efebo di Maratona \u00e8 una scultura greca bronzea datata all'incirca al 340-330 a.C (et\u00e0 classica); rinvenuta nel mar Egeo al largo della baia di Maratona nel 1925, da allora \u00e8 conservata al museo archeologico nazionale di Atene.\nIl soggetto ritratto potrebbe essere il vincitore di una gara di atletica leggera ai giochi olimpici antichi; grazie alla muscolatura alquanto morbida e all'esagerato contrapposto, il suo stile \u00e8 stato immediatamente associato con la scuola di Prassitele. Il braccio alzato e la distribuzione del peso indicano che nel suo contesto originale questa raffigurazione di efebo doveva star appoggiata ad un supporto verticale, che poteva essere ad esempio una colonna andata perduta.\nStoria.\nLa statua \u00e8 stata recuperata dal fondo marino nel mese di giugno 1925, dopo essersi impigliata tra le reti dei pescatori di spugne locali.\nUn'esplorazione approfondita condotta nel 1976 da un team franco-britannico \u00e8 riuscita a individuare la \"nave relitto\" sul luogo della scoperta. \u00c8 possibile che la statua avesse appena decorato la villa di Erode Attico con vista sulla baia.\nDescrizione.\nLa scultura rappresenta un ragazzo nudo in piedi a grandezza leggermente inferiore a quella naturale, misurando un'altezza di 130\u00a0cm. Il suo atteggiamento risulta essere abbastanza complesso; appoggiato sulla gamba sinistra, il piede della gamba libera \u00e8 posto dietro, sul bordo, secondo le regole del contrapposto di Policleto. L'ondeggiare delle anche \u00e8 tuttavia pi\u00f9 pronunciato che in quest'ultimo, e il design dei muscoli - sporgenti nel petto e nella parte inferiore del ventre - \u00e8 invece meno marcato.\nLa testa, rivolta verso sinistra, indossa una fascia che \u00e8 attaccata ad una forma di foglia decorativa del tutto simile ad un corno. Il braccio con la mano sinistra sta a mezz'aria come galleggiando nello spazio, come spesso accade per le opere del secondo periodo classico. La stabilit\u00e0 dell'insieme \u00e8 assicurata da una colata di piombo all'interno della gamba sinistra; il canale di entrata \u00e8 ancora visibile nell'alluce. Le tracce di strappo sulla pianta del piede e le prime tre dita mostrano anche che il piombo \u00e8 stato inserito solamente nella gamba sinistra. La punta del piede destro, mancante, \u00e8 stato restaurato in tempi moderni.\nLeggermente piegato il braccio destro \u00e8 sollevato sopra la testa, mentre quello sinistro \u00e8 bloccato lungo il torace, con l'avambraccio piegato ad angolo retto. Un attento esame del bronzo dimostra che la mano destra non teneva nulla in mano. Al contrario, il palmo (anatomia) della mano sinistra \u00e8 montato a mortasa e il tenone restante conserva tracce di piombo. La superficie interna della parte pi\u00f9 lunga e l'esterno dell'avambraccio sinistro presentano tracce che dimostrano come l'efebo fosse in possesso di un attributo di forma lunga e piatta di circa 20 centimetri il quale giungeva fino all'incavo del gomito.\nIl lavoro col bronzo \u00e8 stato eseguito particolarmente bene: la giunzione delle sezioni non \u00e8 visibile, ad eccezione di quella delle braccia. Questi sono stati riportati a diversi livelli, il che ci fa pensare che entrambi avevano subito restauri antichi, o almeno alla parte inerente al braccio sinistro. Tuttavia, questo fatto di per s\u00e9 non \u00e8 incompatibile con le tecniche di fusione utilizzate al tempo: la differenza di altezza della giunzione potrebbe essere spiegato dalla differenza in posizione e peso di ciascun braccio. In mancanza di una approfondita analisi tecnica del bronzo, non \u00e8 possibile concludere con certezza l'esatta opera di lavorazione.\nGli occhi sono in pietra bianca, mentre le iridi vengono rappresentate da un disco di pasta di vetro giallo chiaro; la pupilla \u00e8 invece andata perduta. Sono stati inserite lunghe ciglia sotto le palpebre. I capezzoli sono intarsiati di rame puro.\nInterpretazione.\nLa posizione del giovane non \u00e8 ben compresa; non \u00e8 dissimile da quella degli atleti che si stanno versando dell'olio sul corpo, ma in questo caso la posizione della mano destra non consente di vederla come gestualit\u00e0 appartenente ad un coppiere. Lo sfiorarsi del pollice e dell'indice potrebbe d'altronde significare anche uno schiocco delle dita.\nSi \u00e8 tentati inoltre di vedere un qualche collegamento tra i rispettivi gesti compiuti dalle mani sinistra e destra, il giovane in tal caso avrebbe potuto avere in braccio un neonato (cos\u00ec come accade nell'Hermes con Dioniso), oppure un gallo appena ricevuto in regalo dall'amante adulto (come accade nella tradizione antica della pederastia greca).\nSe fosse una rappresentazione del dio Ermes da adolescente avrebbe potuto tenere in mano una tartaruga, suo attributo\nAttribuzione.\nLo stile del giovane si riferisce senza dubbio al secondo classicismo. Il suo fascino e la grazia evocano pi\u00f9 precisamente lo stile di Prassitele le cui composizioni maschili inclinano i fianchi in modo da effeminato, oltre alla modellazione dei muscoli, all'et\u00e0 poco pi\u00f9 che adolescenziale del modello e l'inclinazione della testa; la statua sembra molto simile al tipo del \"Satiro versante\" o \"Satiro coppiere\" di Torre del Greco. La scelta del materiale in effetti non \u00e8 incompatibile con l'assegnazione prassiteliana in quanto, anche se il maestro ateniese ha lavorato principalmente in marmo, le fonti antiche affermano che eccelleva anche con il bronzo.\nAltri reperti subacquei.\nCon l'avvento delle immersioni subacquee si \u00e8 avuta la possibilit\u00e0 di cominciare a recuperare reperti di vario genere, tesori artistici ed archeologici che si erano fino a quel momento preservati dalla distruzione umana, proprio a causa del loto sprofondamento in mare.\nAltre famose statue in bronzo sono state recuperate, generalmente da siti in cui si erano verificati antichi naufragi, in tutta l'area del mar Mediterraneo: con l'inizio del nuovo secolo nel 1900 nei pressi di Antikythera \u00e8 stato rinvenuto, oltre alla cosiddetta macchina di Anticitera, anche l'\"Efebo di Anticitera\"; nel 1907 un satiro in bronzo, l\"'Efebo di Mahdia\" al largo della costa della Tunisia nei pressi della moderna citt\u00e0 di Mahdia; nel 1926 al largo di capo Artemision nel nord dell'isola Eubea \u00e8 stato ritrovato il \"Cronide di Capo Artemisio\"; l'\"Atleta di Fano\" \u00e8 stato dragato al largo della costa di Fano in Italia; mentre i \"Bronzi di Riace\" sono stati ripescati nel 1972 in Calabria.\nAncora un esemplare di \"Apoxy\u00f3menos\" \u00e8 stato recuperato dal mare della Croazia al largo dell'isola di Lussino nel 1999; infine il \"Satiro danzante\" di Mazara del Vallo del 2003 proviene direttamente dal canale di Sicilia."}
{"id": "5256245", "revid": "1543377", "url": "https://it.wikipedia.org/wiki?curid=5256245", "title": "Follow the Leader (album Eric B. &amp; Rakim)", "text": "Follow the Leader \u00e8 il secondo album del duo hip hop statunitense Eric B. &amp; Rakim, pubblicato nel 1988 da Uni Records. L'album fu prodotto dal duo con alcuni contributi del fratello di Eric B., Stevie Blass Griffin. \u00c8 inserito nella lista della rivista specializzata \"The Source\" tra i 100 migliori album hip hop di sempre."}
{"id": "5256254", "revid": "125019", "url": "https://it.wikipedia.org/wiki?curid=5256254", "title": "Al-Walid ibn Zaydan", "text": "Biografia.\nDopo la morte di Zaydan al-Nasir nel 1627, venne proclamato sultano il figlio Abu Marwan Abd al-Malik II. Tre dei suoi fratelli, Muhammad al-Shaykh al-Saghir, Ahmad ibn Zaydan e al-Wal\u012bd b. Zayd\u0101n si ribellarono contro di lui. Entro il giugno del 1628 \u02bfAbd al-Malik II riusc\u00ec a sedare le rivolte dei fratelli e confisc\u00f2 i loro beni.&lt;br&gt;\n\u02bfAbd al-Malik II era estremamente impopolare nella sua corte. Quando nacque suo figlio, si disse abbia rinchiuso tutte le donne del palazzo in una torre, costringendole ad avere rapporti sessuali con lui per festeggiare la nascita del piccolo. Era inoltre un alcolizzato e ci\u00f2 facilit\u00f2 i piani di al-Wal\u012bd per impossessarsi del potere. \u02bfAbd al-Malik II era infatti ubriaco e privo di sensi quando venne assassinato nel palazzo El Badi il 10 marzo 1631. Al-Wal\u012bd venne subito proclamato sultano.&lt;br&gt;\nA differenza del fratello, al-Wal\u012bd era un uomo molto religioso e generoso e per questo divenne popolare tra la popolazione.&lt;br&gt;\nNella prima met\u00e0 del suo regno si dedic\u00f2 all'eliminazione dei suoi rivali nella sua famiglia. Fece imprigionare i suoi cugini e suo fratello Mu\u1e25ammad al-Shaykh al-\u1e62agh\u012br per paura che si ribellassero contro di lui. Era appassionato di poesia e musica, era amante anche del vino, come molti altri membri della dinastia sa'diana. \nLa citt\u00e0 costiera di Oualidia (al-Wal\u012bdiyya) prende il nome da questo sultano, perch\u00e9 fu lui che vi edific\u00f2 il complesso di fortificazioni (kasbah) tuttora esistenti. \nAveva problemi finanziari e ad un certo punto non riusc\u00ec pi\u00f9 di pagare i soldati, i comandanti dell'esercito vennero a lamentarsi con il sultano, dicendogli che non avevano pi\u00f9 nemmeno il denaro per comprare del cibo, al-Wal\u012bd rispose loro in modo umiliante, schernendoli della loro condizione. Quattro soldati infuriati (dei rinnegati francesi) lo uccisero il 21 febbraio 1636. Il fratello Mu\u1e25ammad al-Shaykh al-\u1e62agh\u012br venne liberato dal carcere e proclamato sultano."}
{"id": "5256259", "revid": "125915084", "url": "https://it.wikipedia.org/wiki?curid=5256259", "title": "Giorgio Jannicelli", "text": "Capitano pilota della specialit\u00e0 caccia, partecip\u00f2 alla Guerra civile spagnola e alla seconda guerra mondiale. Per il suo comportamento nell'ultima missione fu decorato di Medaglia d'Oro al Valor Militare alla memoria.\nBiografia.\nNacque a Roma il 26 giugno 1912 da Leone e Augusta Natalizi, primogenito di tre figli. Consegu\u00ec il diploma di maturit\u00e0 classica presso il Liceo Umberto I di Roma nel 1929, ed il 22 ottobre dello stesso anno si iscrisse come Allievo ufficiale presso la terza classe della Regia Accademia Navale di Livorno. Effettua la crociera annuale, sulla nave scuola \"Cristoforo Colombo\", lungo le coste dell'Africa del nord. Appassionatosi al mondo dell'aviazione decise di transitare nella Regia Aeronautica, e nonostante le pressioni dell'ammiraglio Domenico Cavagnari, allora Comandante dell'Accademia Navale, nel novembre 1930 venne ammesso a frequentare il Corso Ibis presso la Regia Accademia Aeronautica di Caserta.\nNel settembre 1933 venne nominato Sottotenente pilota in Servizio Permanente Effettivo (S.P.E.), e Tenente pilota nel luglio 1934. Nel corso di quell'anno frequent\u00f2 dapprima la Scuola Caccia e poi quella di Osservazione aerea. Al termine dei corsi fu assegnato a prestare servizio presso il 1\u00ba Stormo Caccia Terrestre basato sull'aeroporto di Campoformido. Tra il 1936 ed il 1937 prest\u00f2 servizio come istruttore presso la Regia Accademia di Caserta, passando quindi in forza al 52\u00ba Stormo Caccia Terrestre. Nel luglio 1937 fu promosso al grado di Capitano pilota.\nDal luglio 1938 al giugno 1939 prese parte alla Guerra civile spagnola in seno all'Aviazione Legionaria, dapprima nelle Isole Baleari, presso il X Gruppo Caccia (10\u00ba Gruppo), e quindi sul continente. In Spagna ebbe il comando di una squadriglia della Squadriglia Autonoma Mitragliamento \"Frecce\" equipaggiata con i caccia Fiat C.R.32. In riconoscimento delle azioni svolte fu insignito di una Medaglia d'argento, una di bronzo ed una Croce di guerra al valor militare.\nAl rientro in Italia tra il luglio 1939 ed il marzo 1940 fu assegnato in forza al 54\u00ba Stormo Caccia Terrestre, passando poi al 22\u00ba Gruppo Caccia Terrestre (22\u00ba Gruppo Autonomo Caccia Terrestre) \"La Cucaracha\" appartenente al 52\u00ba Stormo C.T.\nCon l'entrata in guerra dell'Italia, il 10 giugno 1940, prese parte alla operazioni aeree contro la Francia, e poi alla difesa di Roma e Napoli in seno alla 369\u00aa Squadriglia del 22\u00ba Gruppo. Verso la fine del mese di settembre il 22\u00ba Gruppo inizi\u00f2 la transizione sui caccia Aermacchi C.200 Saetta.\nCol il protrarsi della Campagna di Grecia, il 7 marzo 1941 il suo reparto fu assegnato all'Aeronautica dell'Albania - AALB, e trasferito all'Aeroporto di Tirana.\nPartecip\u00f2 ai combattimenti sui cieli della Grecia e poi nell'Invasione della Jugoslavia, coprendo anche le funzioni di comandante di Gruppo. Nell'aprile del 1941 gli fu concessa un'altra Medaglia d'argento al valor militare per le operazioni compiute in quel teatro bellico.\nIl 18 agosto 1941 fu trasferito, con l'intero 22\u00ba Gruppo, presso il Comando Aviazione del Corpo di Spedizione Italiano in Russia (C.S.I.R.), ed inviato sul Fronte orientale al comando del maggiore Giovanni Borzoni. Il 22\u00ba Gruppo da caccia fu dislocato sull'aeroporto di Krivoj-Rog in Ucraina.\nRientrato per un breve periodo in Italia, in quanto seriamente ammalato, anche se non completamente guarito riprese servizio in terra russa, prendendo parte a tutte le operazioni belliche di quel periodo. Per queste azioni, nel mese di novembre, fu insignito di una terza Medaglia d'argento al valor militare concessagli \"sul campo\".\nDivenuto Comandante interinale di Gruppo, nel pomeriggio del 29 dicembre 1941, nel corso dell'offensiva sovietica di Natale, decoll\u00f2 dal campo d'aviazione di Zapori\u017e\u017eja per contrastare un'azione di bombardamento condotta da velivoli sovietici contro le linee italiane. Dopo un lungo combattimento, sostenuto da solo contro quindici caccia sovietici, il suo velivolo precipit\u00f2 in fiamme nel cielo di Bowolin. Citato all'ordine del giorno dal comandante del C.S.I.R., generale Giovanni Messe, su proposta del generale Enrico Pezzi gli fu concessa la Medaglia d'oro al valor militare memoria.\nIl suo corpo fu sepolto, con gli onori militari, presso il cimitero militare campale di Juzovka, vicino a Stalino ma dopo la fine della guerra and\u00f2 dispersa, insieme a quelle di vari altri caduti ivi inumati. La sua citt\u00e0 natale gli ha intitolato una via."}
{"id": "5256270", "revid": "767487", "url": "https://it.wikipedia.org/wiki?curid=5256270", "title": "Belluscone - Una storia siciliana", "text": "Belluscone - Una storia siciliana \u00e8 un film documentario del 2014 scritto, diretto e montato da Franco Maresco.\nTrama.\nLa pellicola documenta le ricerche di Franco Maresco, poi abbandonate, sui finanziamenti, le amicizie, e le conoscenze di Silvio Berlusconi in Sicilia, con i rapporti intrattenuti con varie figure, pi\u00f9 o meno strane o raccomandabili.\nLe riprese vengono abbandonate dallo stesso Maresco dopo qualche mese; \u00e8 allora l'amico e collega Tatti Sanguineti a recarsi a Palermo per completare il lavoro, cercando di risalire alle cause dell'abbandono del film da parte del regista palermitano."}
{"id": "5256271", "revid": "287204", "url": "https://it.wikipedia.org/wiki?curid=5256271", "title": "Public Warning", "text": "Public Warning \u00e8 il primo album in studio della rapper britannica Lady Sovereign, pubblicato nel 2006."}
{"id": "5256273", "revid": "584834", "url": "https://it.wikipedia.org/wiki?curid=5256273", "title": "San Martino di Brazza", "text": ""}
{"id": "5256274", "revid": "729019", "url": "https://it.wikipedia.org/wiki?curid=5256274", "title": "Michail Nikolaevi\u010d Lermontov", "text": "Carriera.\nFiglio di Nikolaj Petrovi\u010d Lermontov, combatt\u00e9 nella guerra russo-svedese (1808-1809) e nel 1809 si diplom\u00f2 presso il Corpo dei Cadetti della Marina con il grado di guardiamarina. Partecip\u00f2 alla guerra del 1812, combattendo nella battaglia di Smolensk (1812) e nella battaglia di Borodino.\nIn seguito combatt\u00e9 nella battaglia di Kulm. Durante la battaglia di Lipsia e nell'assedio di Parigi, venne promosso a tenente. Durante la guerra russo-turca (1828-1829), venne coinvolto nell'assedio di Varna e venne promosso al grado di capitano.\nNel 1831 fu nominato comandante della nave \"Katzbach\". Nello stesso anno \u00e8 stato nominato comandante del porto di Libava.\nNel 1832 venne nominato vice direttore dell'ispettorato del Dipartimento di stato maggiore della Marina. Nel 1837 venne promosso al grado di contrammiraglio.\nNel 1848 \u00e8 stato nominato comandante del porto di Sveaborg e governatore militare. Durante la guerra di Crimea, si distinse nella difesa Sveaborg. Nel 1860 venne promosso al grado di ammiraglio.\nMatrimonio.\nSpos\u00f2 la Emilia Feodorovna Stewart, ed ebbero cinque figli:"}
{"id": "5256275", "revid": "709406", "url": "https://it.wikipedia.org/wiki?curid=5256275", "title": "Composti fitochimici", "text": ""}
{"id": "5256276", "revid": "404338", "url": "https://it.wikipedia.org/wiki?curid=5256276", "title": "Amore e Psiche (David)", "text": "Amore e Psiche (chiamato anche \"Cupido e Psiche\") \u00e8 un dipinto di Jacques Louis David; prodotto nel 1817 durante il suo periodo di esilio a Bruxelles dopo la caduta di Napoleone Bonaparte.\nDurante la sua prima esposizione pubblica ad una mostra svoltasi al museo di Bruxelles, la pittura ha sorpreso i contemporanei anche a causa di un trattamento realistico e mai banale della figura di Cupido.\nDipinto per il mecenate e collezionista Gian Battista Sommariva, la tela \u00e8 oggi parte delle collezioni del Cleveland Museum of Art."}
{"id": "5256279", "revid": "1632387", "url": "https://it.wikipedia.org/wiki?curid=5256279", "title": "Newsboys", "text": "I Newsboys sono un gruppo musicale CCM australiano attivo dal 1985.\nFormazione.\nAttuale\nEx membri\nDiscografia.\nAlbum studio"}
{"id": "5256280", "revid": "709406", "url": "https://it.wikipedia.org/wiki?curid=5256280", "title": "Fitocomposti", "text": ""}
{"id": "5256281", "revid": "709406", "url": "https://it.wikipedia.org/wiki?curid=5256281", "title": "Fitocomposto", "text": ""}
{"id": "5256282", "revid": "584834", "url": "https://it.wikipedia.org/wiki?curid=5256282", "title": "Selza della Brazza", "text": ""}
{"id": "5256285", "revid": "584834", "url": "https://it.wikipedia.org/wiki?curid=5256285", "title": "Povie", "text": ""}
{"id": "5256288", "revid": "584834", "url": "https://it.wikipedia.org/wiki?curid=5256288", "title": "Sumartin", "text": ""}
{"id": "5256289", "revid": "584834", "url": "https://it.wikipedia.org/wiki?curid=5256289", "title": "Villanova di Brazza", "text": ""}
{"id": "5256291", "revid": "584834", "url": "https://it.wikipedia.org/wiki?curid=5256291", "title": "Povlja", "text": ""}
{"id": "5256296", "revid": "584834", "url": "https://it.wikipedia.org/wiki?curid=5256296", "title": "Novoselo", "text": ""}
{"id": "5256298", "revid": "99103939", "url": "https://it.wikipedia.org/wiki?curid=5256298", "title": "Douglas Ritchie", "text": "Divenne famoso con il soprannome di \"Colonnello Britton\" e con la \"V Compaign\", dove V significava vittoria. Diede ai suoi ascoltatori, che si trovavano anche nei paesi europei occupati dai nazisti, oltre ai commenti sull'andamento del conflitto, anche suggerimenti per la lotta partigiana e per l'esecuzione di atti di sabotaggio.\nSospese le trasmissioni nel 1942, per poi riprenderle nel 1944 in vista della preparazione dello sbarco in Normandia, quando a nome dello S.H.E.F. diede il via alle attivit\u00e0 della Resistenza europea, in particolare in Francia.\nAlla fine del conflitto venne svelata la vera identit\u00e0 del Colonnello Britton, fino a quel momento considerata un vero e proprio segreto militare."}
{"id": "5256299", "revid": "125234630", "url": "https://it.wikipedia.org/wiki?curid=5256299", "title": "Carne separata meccanicamente", "text": "La carne separata meccanicamente (CSM) o carne recuperata meccanicamente (CRM) \u00e8 ottenuta rimuovendo i residui di carne dalle ossa (in particolare di suino) o dalle carcasse di pollame (pollo e tacchino) usando mezzi fisici, che portano quindi alla perdita o alla modifica della struttura fibrosa del muscolo una volta rimossi i tagli pi\u00f9 pregiati (Regolamento CE N. 853/2004).\nIn tutta l'Unione europea \u00e8 obbligatorio indicarla in etichetta. Nel Regno Unito i controlli sono particolarmente stringenti e la un'audizione al governo sui rischi della CSM che ha introdotto in seguito una moratoria per vietare la CSM derivata da crani di bovino entro l'aprile del 2012 (per il rischio di Encefalopatia spongiforme bovina) e per l'utilizzo di nuove etichette nella CSM derivata da pollame. Sempre nel 2012 la Commissione europea tramite le indagini del Food Veterinary Office britannico ha ufficialmente considerato la \"desinewed meat\" (DSM) uguale alla \"CSM\" e non pi\u00f9 in una categoria a parte, invece negli Stati Uniti non \u00e8 previsto alcun tipo di etichettatura e le stime parlano del 50-70% di carne prodotta in questo modo.\nMetodo di produzione.\nLa separazione avviene secondo due diverse tecniche ad alta o a bassa pressione che danno luogo a prodotti molto diversi riguardo all'aspetto visivo, istologico, alla contaminazione microbiologica e ai parametri di qualit\u00e0, vengono tutte ottenute con macchine separatrici che utilizzano presse continue o discontinue; la carne ottenuta a bassa pressione \u00e8 detta anche carne 3\u00a0mm e ha una consistenza simile alla carne macinata, mentre quella prodotta ad alta pressione \u00e8 detta \"pink slime\" (in it. \"melma rosa\") a causa della perdita o della modifica della struttura muscolo-fibrosa ed \u00e8 caratterizzata dalla presenza di midollo, particelle di osso e tessuto connettivo in quantit\u00e0 variabili in relazione alla pressione e al diametro dei fori dei setaccio utilizzati per la produzione.\nSecondo l'allegato IV del regolamento (CE) N. 2074/2005 della commissione del 5 dicembre 2005, il tenore di calcio delle CSM di cui al regolamento (CE) n. 853/2004 non deve essere superiore allo 0,1 % (100 mg/ 100 g) di prodotto fresco.\nProduzione.\nLa produzione di \"CSM\" nell'Unione europea \u00e8 di circa 700.000 tonnellate annuali, con un valore compreso tra 400 e 900 milioni di euro. Il 77% della CSM prodotta \u00e8 ad alta pressione, il restante 23% a bassa pressione, l'88% \u00e8 di produzione avicola e il 12% suina.\nNel 2008 sono state esportate verso l'estero (soprattutto verso Russia e Ucraina) circa 108.000 tonnellate di CSM prodotte nell'Unione europea, pari al 20% della produzione interna per un valore di 83 milioni di euro.\nUtilizzi.\nLa CSM \u00e8 utilizzata per la produzione dei seguenti cibi:\nRischi per la salute.\nSecondo l'Autorit\u00e0 europea per la sicurezza alimentare (EFSA) i possibili rischi microbiologici sono uguali tra carne separata meccanicamente e non meccanicamente.\nNel 2010 la Commissione europea ha espresso dubbi sull'uso della CSM a causa dei possibili rischi alla salute, anche se sono stati confermati i divieti dalla produzione di CSM da bovini, ovini e caprini.\nSecondo i dati rilevati nel 2012 dal Ministero della salute italiano il 12,5% dei campioni di CSM rilevati conteneva Salmonella e il 15% Escherichia coli, in entrambi i casi l'incidenza era molto pi\u00f9 alta degli altri tipi di carne o derivati, comunque un prodotto con CSM \u00e8 destinato al consumo previa cottura per eliminare la presenza dell'elemento patogeno della Salmonella."}
{"id": "5256301", "revid": "1543377", "url": "https://it.wikipedia.org/wiki?curid=5256301", "title": "CSN (album)", "text": "CSN \u00e8 un album in studio del supergruppo rock Crosby, Stills &amp; Nash, pubblicato nel giugno del 1977.\nSi tratta del quinto album del gruppo, il secondo pubblicato nella formazione a tre senza Neil Young.\nNel 2003 l'album fu inserito al posto numero 259 dalla rivista musicale Rolling Stone nella lista dei 500 migliori album rock di tutti i tempi.\nFormazione.\nNote aggiuntive"}
{"id": "5256302", "revid": "287204", "url": "https://it.wikipedia.org/wiki?curid=5256302", "title": "Unione dei comuni del Sorbara", "text": "LUnione del Sorbara \u00e8 un ente locale sovracomunale, con autonomia statutaria, in provincia di Modena.\nDal 2016, l 'Unione \u00e8 costituita dai comuni di:\nLa sede dell'Unione \u00e8 nel comune di Castelfranco Emilia.\nLa superficie totale dell'unione \u00e8 di 133,19\u00a0km\u00b2, gli abitanti complessivi sono .\nOrgani di governo.\nPresidente e giunta dell'Unione.\nIl Presidente dell\u2019Unione \u00e8 il Sindaco di uno dei comuni partecipanti alla stessa Unione e dura in carica un anno. I Sindaci si alternano a rotazione nella carica, indipendentemente dal termine della legislatura; la rotazione viene effettuata di norma nel seguente ordine: Sindaco del Comune di Bastiglia, Sindaco del Comune di Bomporto, Sindaco del Comune di Castelfranco Emilia, Sindaco del Comune di Nonantola, Sindaco del Comune Ravarino, Sindaco del Comune di San Cesario sul Panaro.\nPer l'anno 2021 il presidente dell'Unione \u00e8 Maurizia Rebecchi, sindaco di Ravarino; Vice-Presidente \u00e8 Francesco Zuffi, sindaco di San Cesario sul Panaro.\nConsiglio dell'Unione.\nIl Consiglio dell\u2019Unione \u00e8 composto dal Presidente dell\u2019Unione e da ulteriori 28 (ventotto) componenti, di cui 9 (nove) di minoranza; dura in carica sino al suo rinnovo, che avviene a seguito del rinnovo della maggioranza dei Consigli dei Comuni che costituiscono l\u2019Unione. \nIl Consiglio dell\u2019Unione \u00e8 presieduto da un Presidente eletto tra i suoi componenti, a maggioranza assoluta dei componenti, nella prima seduta del Consiglio. \nCiascun Consiglio Comunale, entro quarantacinque giorni dal suo insediamento, elegge al proprio interno, a scrutinio segreto, i membri di sua spettanza, garantendo la rappresentanza delle minoranze:\nDirettore generale.\nL\u2019Unione pu\u00f2 conferire l\u2019incarico di Direttore, compatibilmente con quanto previsto dall\u2019ordinamento degli enti locali. Il regolamento sull\u2019ordinamento degli uffici e dei servizi discipliner\u00e0 le modalit\u00e0 di nomina e di revoca, i requisiti e i compiti del Direttore.\nAttuale direttore generale dell'Unione \u00e8 il dott. Stefano Sola.\nSegretario generale.\nIl Segretario svolge compiti di collaborazione e funzioni di assistenza giuridico-amministrativa nei confronti degli organi dell\u2019Ente in ordine alla conformit\u00e0 dell\u2019azione amministrativa alle leggi, allo statuto ed ai regolamenti. Inoltre, egli sovrintende allo svolgimento delle funzioni dei Dirigenti e ne coordina l\u2019attivit\u00e0. Viene nominato dal Presidente al momento del suo insediamento; la nomina avr\u00e0 durata corrispondente a quella del mandato del Presidente che lo ha nominato. \nAttuale Segretario generale dell'Unione del Sorbara \u00e8 la dott.ssa Rosa Laura Calignano, che svolge la funzione in forma associata per l'Unione ed i comuni di Ravarino e Nonantola. \nServizi gestiti dall'Unione per conto dei singoli Comuni.\nL'Unione gestisce in forma associata, per conto dei singoli comuni, i seguenti servizi:"}
{"id": "5256303", "revid": "599013", "url": "https://it.wikipedia.org/wiki?curid=5256303", "title": "Kyle Shiloh", "text": "Carriera.\nHigh school e college.\nHa giocato per quattro anni alla Garces Memorial High School; successivamente ha giocato per quattro anni in NCAA a Nevada University, dove in 123 partite ha tenuto medie di 6,7 punti, 2,4 rimbalzi, 2,4 assist ed 1,1 palle recuperate di medie a partita.\nProfessionista.\nSi \u00e8 dichiarato eleggibile per il Draft NBA 2007, nel quale non \u00e8 stato selezionato da nessuna squadra; ha trascorso la stagione 2007-2008 ai finlandesi del Korihait, con cui in 39 partite giocate ha tenuto medie di 17,7 punti, 7,1 rimbalzi, 1,7 assist e 2 palle recuperate a partita. Nella stagione 2008-2009 ha segnato 5 punti in altrettante partite con i Reno Bighorns in NBDL, per poi essere svincolato l'8 dicembre 2008 e rimanere inattivo per il resto della stagione.\nTrascorre la stagione 2009-2010 al Kouvot Kouvola, in Finlandia; gioca 53 partite, tenendo medie di 17,5 punti e 5,7 rimbalzi a partita.\nNella stagione 2010-2011 ha giocato a Saint-Vallierm nella seconda divisione francese, dove in 34 partite ha segnato 13,2 punti di media a gara; anche nella 2011-2012 ha giocato a Saint-Vallier, dove ha tenuto medie di 13,5 punti, 5,1 rimbalzi, 3,9 assist ed 1,9 palle recuperate a partita in 34 gare giocate. L'anno successivo si \u00e8 accasato in Romania al Gaz Metan, dove ha giocato per due anni consecutivi ed ha vinto la Coppa di Romania nel 2013. Nella stagione 2013-2014 ha anche giocato 11 partite in Eurochallenge (competizione in cui aveva giocato anche l'anno precedente), segnando 14,5 punti di media a partita nella competizione; \u00e8 stato inserito nel secondo miglior quintetto dell'EuroChallenge, di cui \u00e8 stato anche l'ottavo miglior marcatore assoluto. Successivamente \u00e8 passato allo Czarni Slupsk, squadra del campionato polacco."}
{"id": "5256304", "revid": "39900", "url": "https://it.wikipedia.org/wiki?curid=5256304", "title": "Anything Can Happen in the Next Half Hour", "text": ""}
{"id": "5256305", "revid": "584834", "url": "https://it.wikipedia.org/wiki?curid=5256305", "title": "Sumartin na Bra\u010du", "text": ""}
{"id": "5256306", "revid": "1494169", "url": "https://it.wikipedia.org/wiki?curid=5256306", "title": "Fornasier", "text": ""}
{"id": "5256307", "revid": "729019", "url": "https://it.wikipedia.org/wiki?curid=5256307", "title": "6,5 \u00d7 50 mm Arisaka", "text": "La 6,5 \u00d7 50\u00a0mm Arisaka, nota anche come 6,5 \u00d7 50\u00a0mm SR (stante per \"Semi-Rimmed\", cio\u00e8 \"con semi-collarino\" oppure \"semiflangiata\"), \u00e8 stata una cartuccia progettata e adottata dall'Impero giapponese per le proprie forze armate. Fu disegnata tra 1895 e 1897 in contemporanea al nuovo fucile d'ordinanza Type 30: presentava un proiettile pesante circa 9 grammi, utilizzava il sistema di percussione centrale e una carica di lancio a base di nitrocellulosa.\nNel 1905 fu sottoposta a leggere migliorie che diversificarono la cartuccia in \"Type 30\" e \"Type 38\", peraltro intercambiabili. Quest'ultima fu presto la pi\u00f9 diffusa e l'esercito imperiale giapponese ne svilupp\u00f2 numerose varianti (tracciante, perforante, da addestramento etc.); divenne il calibro standard per fucili e mitragliatrici negli anni venti e trenta. Fu inoltre utilizzata da alcuni paesi occidentali, come il Regno Unito, quando durante la prima guerra mondiale furono importati lotti di Type 30, sia fucili che carabine. I giapponesi pianificarono di sostituirla con la pi\u00f9 potente 7,7 \u00d7 58 mm Arisaka a partire dal 1939, ma il processo fu interrotto dalla partecipazione del Giappone alla seconda guerra mondiale e la 6,5 \u00d7 50\u00a0mm continu\u00f2 a essere fabbricata e utilizzata sino al termine del conflitto.\nSviluppo.\nNegli anni novanta del XIX secolo l'esercito imperiale giapponese decise di sostituire il valido ma obsolescente fucile Type 22 Murata. Furono dunque organizzate due commissioni: l'una, presieduta dal tenente colonnello Arisaka Nariakira, fu incaricata di studiare un fucile a otturatore girevole-scorrevole prendendo spunto anche dai modelli pi\u00f9 avanzati in questo campo (Mauser e Mannlicher); l'altra, a capo del maggiore Murata Tsuneyoshi, ebbe il compito di trovare la cartuccia da usare su tale fucile. In seguito ad alcune riunioni tenutesi presso la Tokyo H\u014dheikosho (\"fabbrica di esplosivi di Tokyo\" in lingua giapponese), il maggiore Murata progett\u00f2 nel 1895 una cartuccia in calibro 6,5\u00a0mm, che fu ufficialmente adottata nel 1897. Quello stesso anno fu immatricolato il nuovo fucile Type 30, cos\u00ec denominato perch\u00e9 in servizio a partire dal trentesimo anno di regno dell'imperatore Meiji. Nel 1905 ne fu elaborata una versione un poco diversa ma di eguali dimensioni che ricevette la denominazione \"Type 38\" per distinguerla dal modello base, che divenne allora noto come \"Type 30\".\nImpiego operativo.\nLe armi camerate per tale cartuccia, sia Type 30 che Type 38, furono numerose. Oltre al fucile Type 30, la carabina Type 30 e il fucile Type 35 in dotazione alla marina imperiale giapponese da esso ricavati; la copia su licenza della mitragliatrice francese Hotchkiss M 1897; il fucile a otturatore girevole-scorrevole Type 38 con le carabine da esso derivate (Type 38 e Type 44); le mitragliatrici leggere Type 11 e Type 96 (in rispettivamente dal 1923 e 1936), nonch\u00e9 prototipi di fucili pieghevoli per paracadutisti. Tali armi videro esteso uso durante la prima guerra sino-giapponese, la guerra russo-giapponese del 1904-1905, la prima guerra mondiale, gli interventi in Cina negli anni venti e trenta, la seconda guerra sino-giapponese.\nIn seguito alle esperienze belliche in Cina, l'esercito ordin\u00f2 una nuova cartuccia di calibro maggiore con lo scopo di ottenere un maggior potere d'arresto: essa, la 7,7 \u00d7 58 mm Arisaka, fu adottata nel 1939 e fu deciso di sostituirla del tutto alla 6,5 \u00d7 50\u00a0mm. Tuttavia la partecipazione alla seconda guerra mondiale complic\u00f2 e rallent\u00f2 il pianificato rimpiazzo; la fanteria nipponica continu\u00f2 quindi a utilizzare le armi in calibro 6,5\u00a0mm (sembra anche i vecchi Type 30) fino al termine del conflitto.\nIn battaglia la cartuccia da 6,5\u00a0mm dette prova di efficienza, scarso rinculo e provocava ferite gravi poich\u00e9 il proiettile, pi\u00f9 pesante alla base, tendeva a capovolgersi al momento dell'impatto sul bersaglio.\nCaratteristiche.\nLa cartuccia 6,5 \u00d7 50\u00a0mm Arisaka presentava un bossolo in ottone a collo di bottiglia, lungo 50,3\u00a0mm. Il collo del bossolo misurava un diametro di 7,4\u00a0mm, il diametro alla spalla era di 10,59\u00a0mm e alla base aumentava a 11,35\u00a0mm. Il semi-collarino aveva un diametro di 12,1\u00a0mm secondo una fonte o di 11,84\u00a0mm secondo un'altra; era spesso 1,14\u00a0mm.\nSul fondello si trovava l'innesco a percussione centrale \"Berdan\" a un foro di vampa che, una volta colpito, accendeva la carica di lancio consistente in 2,14/2,15 grammi di nitrocellulosa. Il proiettile aveva anima in piombo ed era del tipo incamiciato: pesava da solo 8,9 grammi, (circa 139 grani). Al momento dello sparo generava un'energia di 262\u00a0kgm e raggiungeva una velocit\u00e0 alla volata di 760\u00a0m/s. Sparato il proiettile, l'estrazione del bossolo dalla camera di scoppio era facilitata dalla leggera sporgenza del semi-collarino.\nIn totale la cartuccia misurava una lunghezza di 75,69\u00a0mm.\nCartuccia Type 38.\nNel 1905 entr\u00f2 in servizio il nuovo fucile a otturatore girevole scorrevole Type 38, una versione raffinata del Type 30 la quale divenne l'arma standard della fanteria giapponese. La cartuccia 6,5 \u00d7 50\u00a0mm Arisaka fu dunque rianalizzata e ne fu tratta una nuova versione, identica nelle dimensioni alla precedente; se ne discostava invece per alcune modifiche all'involucro interno del bossolo, per l'adozione di un semi-collarino in bronzo anzich\u00e9 in ottone e per l'innesco centrale tipo Berdan con due fori di vampa. Questa munizione fu denominata ufficialmente \"6,5 \u00d7 50 mm Type 38\" e quindi la cartuccia del 1895 fu designata retroattivamente \"6,5 \u00d7 50 mm Type 30\".\nVersioni.\nDella cartuccia Type 38 furono prodotte alcune versioni particolari. Negli anni venti e trenta fu distribuita una variante con carica ridotta a 2,05 grammi (con marchio rosa/rosso al fondello e una \"G\" in un cerchio) espressamente per l'uso sulla mitragliatrici leggere Type 11 e Type 91 da carro armato. Nel 1937 fu adottata la munizione Type 38 con polvere infume e carica ridotta, detta \"Type 97\" e destinata ai tiratori scelti per renderne difficile l'individuazione. Durante la seconda guerra mondiale fu fabbricato un modello di Type 38 con bossolo in acciaio, ma l'utilizzo fu molto sporadico.\nLa cartuccia Type 38 fu inoltre diversificata in una quantit\u00e0 di tipi:"}
{"id": "5256308", "revid": "584834", "url": "https://it.wikipedia.org/wiki?curid=5256308", "title": "San Giovanni della Brazza", "text": ""}
{"id": "5256310", "revid": "132266", "url": "https://it.wikipedia.org/wiki?curid=5256310", "title": "Pako\u0161tane", "text": ""}
{"id": "5256312", "revid": "709406", "url": "https://it.wikipedia.org/wiki?curid=5256312", "title": "Enantato", "text": ""}
{"id": "5256313", "revid": "584834", "url": "https://it.wikipedia.org/wiki?curid=5256313", "title": "San Pietro della Brazza", "text": ""}
{"id": "5256314", "revid": "15756", "url": "https://it.wikipedia.org/wiki?curid=5256314", "title": "Antonia Bertocchi", "text": "Diplomata in Ragioneria, dopo alcune esperienze di successo nell'arte pittorica, poetica e musicale (\u00e8 autrice della musica della canzone \"Chihuahua\", che fa parte del repertorio di Mina) si \u00e8 dedicata all'antropologia intesa come campo interdisciplinare che pu\u00f2 fornire, alle problematiche dell'origine dell'evoluzione umana, corrette impostazioni e risposte di tipo scientifico.\nAttivit\u00e0 scientifica.\nInteressata alla mentalit\u00e0 magico-religiosa e alle modalit\u00e0 con cui essa interviene nella ritualizzazione dell'ambivalenza emotiva e dell'empatia, ha posto a confronto le sue caotiche irruzioni nel quotidiano e le sue frammentarie sopravvivenze folkloriche, con i pi\u00f9 articolati ed integri contesti etnologici, esplorati nello spazio e nel tempo, entro la Storia Comparata delle Religioni. I suoi studi sono stati valorizzati da interventi di animazione culturale nella scuola e nella societ\u00e0, e con collaborazioni editoriali e attivit\u00e0 congressuali, che hanno prodotto pi\u00f9 di cento pubblicazioni, a carattere specialistico e divulgativo. Attualmente collabora ed \u00e8 iscritta a diverse societ\u00e0 scientifiche, tra cui l'AISEA (Associazione italiana per le scienze etno-antropologiche) e, in campo internazionale, la IUAES (International Union of Anthropological and Ethnological Sciences).\nAlla luce dell'epistemologia cibernetica di Gregory Bateson (\"Paradigma dell'Ecologia della Mente\") il \"pensiero magico\" viene liberato dalle distorsioni e dalle demonizzazioni della cultura dominante, e pu\u00f2 riemergere come un sistema di codici relazionali ricorsivi (mito-rito) fondati sul sentimento cognitivo-empatico del \"Sacro Immanente\", che si sono rivelati veicolo di idoneit\u00e0 co-evolutiva, per la loro capacit\u00e0 di ottimizzare le relazioni complesse e ricorsive uomo-societ\u00e0-natura, secondo modelli culturali adattativi ed equifinali, rispetto ai sistemi di comunicazione sociobiologici. Esso, in tale corretta visione, non risulta semplice o irrazionale, ma anzi si dimostra complesso e razionale nel costruire i suoi sistemi metaforici, modellandoli sulla viva ed empatica esperienza di precise osservazioni scientifiche, condotte entro ogni particolare contesto bio-regionale etno-storicamente dato, che hanno garantito la sopravvivenza a lungo termine della nostra specie, e si rivela autenticamente \"colto\", in una accezione eco-antropologica, che sviluppa il nucleo teorico di Edward Burnett Tylor, Bronis\u0142aw Malinowski e Marcel Mauss integrandolo con i fondamenti dell'Ecologia Culturale (branca disciplinare proposta da Julian Steward nel 1955, in \"Theory of Culture Change - The Methodology of Multilinear Evolution\", e proseguita con Marshall Sahlins).\nNei primi anni 2000 ha lavorato a cicli di studi incentrati sulle tradizioni Popolari della bassa padana, in particolare del (la Merla, Fetonte, Santa Lucia, Albero della cuccagna), pubblicati in giornali, riviste, e atti di congressi tenuti presso prestigiose sedi universitarie italiane e straniere, e confluiti nell'opera multimediale denominata \"Atlante Demologico Lombardo\" (finanziato dalla Regione Lombardia), alla quale ha collaborato sia in veste di consulente scientifica che di ricercatrice, con l'ampio saggio dal titolo \"Il contenitore simbolico della \u201cMerla\u201c Uccello, secondo un approccio innovativo alle varianti del sistema mito-rito\".\nEntrata in contatto con la Scuola Etnostorica di Palermo, ha approfondito l'esplorazione delle stratificazioni etnostoriche del Mito di Fetonte, col saggio dal titolo \"Il mito di Fetonte Protogeno: recursioni tra Epistemologia ed Etnostoria per una nuova etica ambientale\" nel quaderno nr. 8 all'interno della raccolta \"Quaderni di Etnostoria\" edita dal C.I.E (Centro Internazionale di Etnostoria di Palermo) che ne ha curato la presentazione (il 10 ottobre 2004) a Massanzago (PD), al piano nobile di Villa Baglioni, impreziosito dal ciclo degli affreschi del Tiepolo, sul tema del mito di Fetonte. L'opera le ha valso il \"Padus d'Oro\", primo premio per la saggistica antropologica alla rassegna internazionale \"Padus Amoenus\" tenutasi a Sissa (Parma) nel 2003.\nStudiando la struttura profonda dei sistemi mito-rito, ha scoperto la presenza di impronte culturali egizie preistoriche nel paleolitico europeo, protodinastiche in Val Camonica e protostoriche nella civilt\u00e0 greca, che hanno formato oggetto di Relazioni tenute al \"Valcamonica Symposium\" presso il Centro camuno di studi preistorici di Capo di Ponte.\nDal 2009 si interessa alla ricerca e alla documentazione degli indizi della presenza della mitica Atlantide nella Pianura Padana, raccogliendo i risultati dei suoi studi nel saggio \"Inferni e paradisi della Padania atlantidea\", opera che \u00e8 stata insignita di alcuni importanti riconoscimenti in ambito letterario, tra cui il premio \"Giovannino Guareschi\" alla XV edizione della rassegna internazionale \"Padus Amoenus 2010\" tenutasi a Sissa.\nL'antropologia della cultura ambientale e l'ecomuseologia.\nNel 2006 \u00e8 principale promotrice di un nuovo campo di studi, l\"'antropologia della cultura ambientale\", che esplora il modo in cui i contenitori simbolici codificano le concezioni delle relazioni uomo-societ\u00e0-natura, e quali conseguenze pratiche esse hanno, sull'impatto ambientale.\nLa grave condizione di abbandono delle tradizioni popolari e delle lingue locali che ne provoca un continuo depauperamento, impone secondo la studiosa la necessit\u00e0 di individuare nuove strategie di documentazione, tutela e valorizzazione dei beni di interesse demologico, che superi la distinzione tra beni materiali e immateriali.\nInfatti, il ripiegarsi della ricerca sugli oggetti della cultura materiale, secondo un approccio vetero-marxista, \u00e8 il principale responsabile della situazione di stallo che la assilla, per uscire dal quale, la studiosa ha voluto elaborare un innovativo approccio eco-museale. L'Ecomuseologia \u00e8 un campo di studi fondato sul concetto di ecomuseo coniato da Hugues de Varine nel 1971. Con questo neologismo egli voleva riferirsi ad un museo dedicato al territorio nel suo complesso: un qualcosa che rappresenta ci\u00f2 che un territorio \u00e8, e ci\u00f2 che sono i suoi abitanti, a partire dalla cultura viva delle persone, dal loro ambiente, da ci\u00f2 che hanno ereditato dal passato, da quello che amano e che desiderano mostrate ai loro ospiti e trasmettere ai loro figli. Pertanto tale innovativo approccio eco-museale, risponde all'esigenza giungere ad un impianto teorico, di tipo scientifico, che ponga le premesse operative volte a sanare questa conflittualit\u00e0, che risolve con l'elaborazione del concetto di ecofonte, che ha il pregio di rendere obsoleta tale divisione, poich\u00e9 utilizza le categorie della biologia evoluzionistica servita dalla cibernetica, in base alle quali possiamo distinguere in prima approssimazione, due categorie di \"ecofonti\":\nGrazie al concetto di Ecofonte \u00e8 stato possibile aprire un nuovo campo progettuale al servizio della nuova museologia, che possa porre in rete tutti i musei etnografici e naturalistici presenti sul territorio in un laboratorio per la salvaguardia tutela e valorizzazione dei beni culturali di interesse demologico, denominato \"ecomuseo integrato del territorio\", descritto in numerose pubblicazioni e relazioni congressuali.\nSul tema ecomuseale e sulla definizione del concetto di \"ecofonte\", che completa quello di \"etnofonte\", \u00e8 stata invitata in qualit\u00e0 di relatrice presso l'Universit\u00e0 La Sapienza di Roma, e nel 2009 ha organizzato e presieduto un'importante sessione scientifica assieme ad altri 30 eminenti studiosi del settore, provenienti da tutto il mondo, presso l'universit\u00e0 dello Yunnan, nella Repubblica Popolare Cinese.\nIl femminismo antropologico.\nNel 2013 Antonia Bertocchi \u00e8 fondatrice di un nuovo filone di ricerca, battezzato \"femminismo antropologico\", campo culturale che pone i saperi antropologici al servizio del femminismo, attraverso la divulgazione scientifica del ruolo culturale e politico preminente (potere matricentrico) riconosciuto alla donna sin dalla pi\u00f9 lontana preistoria, e sopravvissuto presso numerose societ\u00e0 indigene attuali.\nOpere.\nLe seguenti pubblicazioni sono in prevalenza contributi a riviste di etnologia e antropologia."}
{"id": "5256321", "revid": "584834", "url": "https://it.wikipedia.org/wiki?curid=5256321", "title": "Mirz\u00e9", "text": ""}
{"id": "5256324", "revid": "584834", "url": "https://it.wikipedia.org/wiki?curid=5256324", "title": "Splisca", "text": ""}
{"id": "5256327", "revid": "1883722", "url": "https://it.wikipedia.org/wiki?curid=5256327", "title": "Daylight Again", "text": "Daylight Again \u00e8 un album in studio del supergruppo rock Crosby, Stills &amp; Nash, pubblicato nel giugno del 1982.\nSi tratta del quarto album comprendente materiale originale e del settimo in totale.\nFormazione.\nNote aggiunte"}
{"id": "5256328", "revid": "584834", "url": "https://it.wikipedia.org/wiki?curid=5256328", "title": "\u0160krip", "text": ""}
{"id": "5256329", "revid": "1573940", "url": "https://it.wikipedia.org/wiki?curid=5256329", "title": "Lamprotornis regius", "text": "Lo storno dal petto dorato (\"Lamprotornis regius\" ), anche noto come storno reale, \u00e8 un uccello della famiglia degli Sturnidi, diffuso in Africa orientale.\nDescrizione.\nLo storno dal petto dorato pu\u00f2 raggiungere una lunghezza corporea di circa 35 centimetri (14 pollici). Gli esemplari adulti presentano un piumaggio metallizzato molto elaborato e facilmente riconoscibile. La testa e la parte superiore del dorso sono verde acqua metallizzato, il petto \u00e8 giallo dorato brillante, becco e zampe scuri, iride bianca, ed ali, dorso e le lunghe penne della coda blu-viola metallizzate. Entrambi i sessi mostrano questa sgargiante colorazione, non essendoci alcun dimorfismo sessuale evidente. I giovani hanno colori simili ma meno sgargianti e pi\u00f9 opachi degli adulti.\nDistribuzione ed habitat.\nLo storno dal petto dorato ha un areale molto ampio, distribuito principalmente nell'Africa nord-orientale, in Somalia, Etiopia, Kenya e Tanzania settentrionale. Questi uccelli abitano le praterie, le savane, i boschetti d'acacie, le foreste spinose e le pianure ricche di cespugli.\nBiologia.\nLo storno dal petto dorato \u00e8 un uccello sociale, che vive in gruppi da tre a dodici individui. Gli uccelli adulti sono pi\u00f9 facilmente avvistabili da gennaio a giugno e da agosto a novembre, con un picco a gennaio.\nDieta.\nA differenza di altri storni dai colori brillanti, che si nutrono principalmente di frutta, la loro dieta consiste principalmente di insetti e termiti. Gli uccelli adulti possono catturare gli insetti in volo, e scavano nei termitai per stanare le termiti al loro interno. Talvolta integrano nella loro dieta anche lumache, ragni, crostacei o piccoli vertebrati, come le lucertole.\nRiproduzione.\nLo storno dal petto dorato fa la muta una volta all'anno, dopo la stagione riproduttiva. Questi uccelli sono monogami, e le femmine depongono solitamente dalle tre alle cinque uova, dalla colorazione verde chiaro con macchie rosse. Nidificano nelle cavit\u00e0 degli alberi, spesso nelle cavit\u00e0 scavate ed abbandonate dai picchi. Il nido viene costruito con foglie, radici e altra vegetazione. Interi gruppi familiari collaborano all'allevamento dei pulcini raccogliendo cibo e materiali per la nidificazione.\nConservazione.\nDiffuso in tutto il suo areale, il trend demografico dello storno dal petto dorato sembra essere stabile. La specie \u00e8 valutata come specie a rischio minimo nella Lista rossa IUCN delle specie minacciate."}
{"id": "5256330", "revid": "125019", "url": "https://it.wikipedia.org/wiki?curid=5256330", "title": "Abu Faris Abd Allah", "text": "Biografia.\nDopo la battaglia di Alcazarquivir (4 agosto del 1578) Ahmad al-Mansur nomin\u00f2 suo erede al trono il figlio maggiore, il governatore di F\u00e8s Muhammad al-Shaykh al-Ma'mun, la cerimonia di giuramento si svolse a Marrakech il 24 settembre del 1579: in questa cerimonia, dopo una grande parata militare, tutti i fratelli gli giurarono fedelt\u00e0. Durante questa molti dei fratelli di Mu\u1e25ammad erano troppo piccoli, cos\u00ec A\u1e25mad al-Man\u1e63\u016br chiese loro di ripetere il giuramento il 2 novembre del 1584, tutti i fratelli gli giurarono nuovamente fedelt\u00e0, tranne Zayd\u0101n, che non partecip\u00f2 alla cerimonia per ordine del padre. Dopo la cerimonia A\u1e25mad divise il regno, dando ad ogni figlio un governatorato: Ab\u016b F\u0101ris \u02bfAbd All\u0101h venne nominato governatore del Souss, Ab\u016b l-\u1e24asan \u02bfAl\u012b ricevette Mekn\u00e8s, Zayd\u0101n ricevette Tadla.\nAl-Ma\u02bem\u016bn era omosessuale e amante del vino e non si curava dei suoi doveri religiosi, ci\u00f2 infastid\u00ec i notabili e le autorit\u00e0 religiose che si lamentarono con il padre Ahmad al-Mansur. Al-Ma\u02bem\u016bn si spavent\u00f2 quando sent\u00ec che il padre, alla testa di un grosso esercito, aveva abbandonato Marr\u0101kech e stava marciando verso F\u00e8s (di cui al-Ma\u02bem\u016bn era governatore), non capendo bene le intenzioni del padre, prepar\u00f2 un esercito di circa 22.000 uomini e si diresse a Tlemcen in cerca del sostegno degli Ottomani della reggenza di Algeri. A\u1e25mad al-Man\u1e63\u016br invi\u00f2 al figlio una lettera affettuosa e riconciliatoria in cui gli chiedeva di non far entrare in conflitto lo Stato sa'diano, promettendoli che gli avrebbe dato il governatorato della valle Draa e di Sigilmassa. Al-Ma\u02bem\u016bn in un primo momento accett\u00f2 e si mise in marcia vero Sigilmassa, ma poi devi\u00f2 la strada e raggiunse F\u00e8s, autoproclamandosene governatore, mand\u00f2 quindi gli \u02bfulam\u0101\u02be (dotti religiosi) della citt\u00e0 a Marr\u0101kech con l'ordine di intercedere per lui presso il padre, per convincerlo che Mu\u1e25ammad aveva iniziato a comportarsi in modo adeguato e che era diventato adatto ad amministrare una citt\u00e0 dalla fama religiosa come Fes. A\u1e25mad al-Man\u1e63\u016br si sent\u00ec preso in giro dal figlio e nel mese di ottobre del 1602 lasci\u00f2 Marr\u0101kech (lasciando come vicer\u00e9 il figlio Ab\u016b F\u0101ris \u02bfAbd All\u0101h) marciando contro F\u00e8s. Al-Ma\u02bem\u016bn, sorpreso, si rifugi\u00f2 in una \"zawiya\" di sufi. Venne imprigionato e condotto a Mekn\u00e8s. Il governo di Fes venne dato al fratello Zaydan al-Nasir.\nAlla morte di A\u1e25mad al-Man\u1e63\u016br nel 1603 i notabili di Fes nominarono Zayd\u0101n sultano, ma i notabili di Marr\u0101kesh non accettarono la nomina e proclamarono sultano Ab\u016b F\u0101ris \u02bfAbd All\u0101h, noto per la sua obesit\u00e0 e per il fatto che aveva frequenti attacchi epilettici. Un nobile di Mekn\u00e8s liber\u00f2 al-Ma\u02bem\u016bn dalla sua prigionia, che si rec\u00f2 a Marr\u0101kech.\nAb\u016b F\u0101ris mand\u00f2 suo figlio \u02bfAbd al-Malik, assistito da Jud\u0101r Pasci\u00e0 (il generale che aveva conquistato l'Impero Songhai per conto di A\u1e25mad al-Man\u1e63\u016br), a combattere Zayd\u0101n a Fes. Ab\u016b F\u0101ris venne convinto del fatto che suo figlio non avrebbe avuto speranze contro Zayd\u0101n e quindi dette il comando dell'esercito al fratello al-Ma\u02bem\u016bn, credendo che gli abitanti di Fes avrebbero ben visto e non avrebbero combattuto il loro ex governatore.\nI due eserciti si affrontarono nei pressi di un fiume vicino a Fes. Al-Ma\u02bem\u016bn ebbe la meglio e Zaydan al-Nasir fugg\u00ec a Oujda. Al-Ma\u02bem\u016bn a Fes si rifiut\u00f2 di riconoscere la sovranit\u00e0 del fratello e si fece proclamare sultano, prepar\u00f2 quindi un esercito e marci\u00f2 contro Marrakech, sconfiggendo il fratello Ab\u016b F\u0101ris \u02bfAbd All\u0101h, che fugg\u00ec. Si dice che al-Ma\u02bem\u016bn a Marr\u0101kech abbia abusato delle concubine e delle mogli del padre Ahmad al-Mansur, inoltre venne visto pubblicamente bere vino e mangiare prima del tramonto durante il Ramadan (il Ramadan del 1607 fu nel mese di gennaio). Al-Ma\u02bem\u016bn divenne presto impopolare e alcuni notabili, nobili e generali di Marr\u0101kesh scrissero una lettera a Zayd\u0101n, chiedendoli di venire nella citt\u00e0 per farsi nominare sultano. Zaydan al-Nasir entr\u00f2 nella citt\u00e0 di nascosto nella notte. I cospiratori uccisero il \"q\u0101\u02beid\" \u02bfAbd All\u0101h al-A\u02bfr\u0101j, il principale sostenitore di al-Ma\u02bem\u016bn, costringendo quest'ultimo a fuggire dalla citt\u00e0 e nominando Zaydan sultano.\nAl-Ma\u02bem\u016bn fugg\u00ec e si riconcili\u00f2 con il fratello Ab\u016b F\u0101ris \u02bfAbd All\u0101h a Ksar El Kebir. Il generale Mu\u1e63\u1e6daf\u0101, fedele a Zayd\u0101n, attacc\u00f2 e disperse gli eserciti di al-Ma\u02bem\u016bn e Ab\u016b F\u0101ris, il primo fugg\u00ec via mare verso la penisola iberica, mentre Ab\u016b F\u0101ris si rifugi\u00f2 negli altopiani locali, per poi raggiungere Fes, che era sotto il controllo di Abd Allah ibn al-Ma'mun, figlio di al-Ma\u02bem\u016bn.\n\u02bfAbd All\u0101h fece strangolare lo zio Ab\u016b F\u0101ris quando venne a sapere di un complotto atto a detronizzarlo."}
{"id": "5256331", "revid": "1318658", "url": "https://it.wikipedia.org/wiki?curid=5256331", "title": "Les Deux Magots", "text": "Les Deux Magots \u00e8 un caff\u00e8 parigino del quartiere di Saint-Germain-des-Pr\u00e9s, nel VI \"arrondissement\".\nStoria.\nOrigine del nome.\n\"Magot\" in francese significa \"statuetta tarchiata dell'Estremo Oriente, in porcellana, pietra o giada\". \"Les Deux Magots\" era l'insegna di un \"magasin de nouveaut\u00e9s\" che occupava dal 1812 i locali del numero 23 di rue de Buci, e che vendeva telerie di seta; perci\u00f2 i \"magots\" evocavano il paese d'origine del tessuto. \nQuesto nome era ispirato ad una \"pi\u00e8ce\" teatrale di successo dell'epoca, intitolata \"Les Deux Magots de la Chine\". Nel 1873, il negozio fu trasferito nei locali di place Saint-Germain-des-Pr\u00e9s, dove ora si trova il caff\u00e8 dei \"Deux Magots\".\nLa nascita del caff\u00e8 e della leggenda letteraria.\nNel 1884 il negozio lasci\u00f2 il posto ad un caff\u00e8 \"liquoriste\" con stessa insegna. Vari scrittori come Paul Verlaine, Arthur Rimbaud e St\u00e9phane Mallarm\u00e9 presero l'abitudine di incontrarvisi per bere l'Assenzio. Il caff\u00e8 \"Les Deux Magots\" cominci\u00f2 cos\u00ec ad avere un ruolo importante nella vita culturale parigina.\nNel 1914 Auguste Boulay rilev\u00f2 l'esercizio (che era sull'orlo del fallimento) per franchi. Negli anni venti il caff\u00e8 divenne un ritrovo dei surrealisti sotto l'egida di Andr\u00e9 Breton, ben prima che gli esistenzialisti facessero l'alba nelle \"caves\" del quartiere.\nNel 1933 un gruppetto di amici surrealisti seduti nella \"terrasse\" del Caff\u00e8 appresero che il premio Goncourt era stato conferito ad Andr\u00e9 Malraux per il suo romanzo \"La condizione umana\" (\"La Condition humaine\"). Ritenendo questo premio troppo accademico, questi surrealisti decisero di fondare il loro premio letterario che chiamarono prix des Deux Magots. I \"Deux Magots\" saranno in seguito frequentati da molti artisti celebri fra cui Elsa Triolet, Andr\u00e9 Gide, Jean Giraudoux, Picasso, Wilfredo Lam, Fernand L\u00e9ger, Jacques Pr\u00e9vert, Ernest Hemingway, Jean-Paul Sartre, Milena Milani, Simone de Beauvoir, Man Ray, Albert Camus, Raymond Queneau, Umberto Eco, e Raffaella Nunziante.\nOggi.\nDal 1914 i \"Deux Magots\" sono rimasti nella gestione della stessa famiglia. Dal 1993 \u00e8 Catherine Mathivat, \"trisnipote\" di Auguste Boulay, che \u00e8 direttrice del locale.\nOggi al mondo degli artisti, fra gli \"habitu\u00e9\", si \u00e8 aggiunto anche quello della moda e della politica.\nVolendo perpetuare le tradizioni, i camerieri del Caff\u00e8 vestono una giacca nera e un grembiule bianco e il servizio \u00e8 fatto su di un vassoio. La tradizione si conserva anche nelle preparazioni: cos\u00ec la cioccolata \u00e8 tuttora fatta \"all'antica\", ovvero a partire dai quadretti di tavoletta."}
{"id": "5256334", "revid": "1543377", "url": "https://it.wikipedia.org/wiki?curid=5256334", "title": "Jonny Sniper", "text": "Jonny Sniper \u00e8 un singolo degli Enter Shikari, il terzo e ultimo estratto dal loro album di debutto \"Take to the Skies\", pubblicato il 17 giugno 2007.\nNonostante la copertina del singolo indichi sempre la dicitura \"Jonny Sniper\", in alcuni formati il singolo \u00e8 stato chiamato Jonny Sniper/Acid Nation. Esiste inoltre una copia promozionale intitolata semplicemente Acid Nation, ma contenente oltre al brano omonimo anche \"Jonny Sniper\".\nDescrizione.\nParlando di \"Jonny Sniper\", il cantante Rou Reynolds ha detto:\nIl titolo del brano \u00e8 tratto, secondo quanto detto dai membri della band, dal nome del personaggio immaginario che veniva utilizzato dai loro insegnanti durante le lezioni di educazione sessuale alle scuole medie.\n\"Acid Nation\".\nLa B-side \"Acid Nation\", presente in tutte le versioni principali del singolo di \"Jonny Sniper\", \u00e8 stata registrata insieme al resto di \"Take to the Skies\" ma non inclusa in nessuna delle sue tracklist. Il brano, dalla natura pi\u00f9 melodica della sua controparte discografica, parla della natura della salute mentale umana e del bisogno di espurgere i nostri demoni con l'aiuto delle persone a noi vicine. \"Acid Nation\" \u00e8 stata successivamente inclusa nella raccolta del gruppo \"The Zone\", del 2007.\nVideo musicale.\nIl video ufficiale di \"Jonny Sniper\", prodotto da Gavin Free, \u00e8 stato pubblicato il 24 maggio 2007 sul canale YouTube degli Enter Shikari.\nTracce.\nTesti di Rou Reynolds, musiche degli Enter Shikari."}
{"id": "5256342", "revid": "149485", "url": "https://it.wikipedia.org/wiki?curid=5256342", "title": "Campionati mondiali di slittino 1960", "text": "I Campionati mondiali di slittino 1960, sesta edizione della manifestazione organizzata dalla Federazione Internazionale Slittino, si tennero il 13 e 14 febbraio 1960 a Garmisch-Partenkirchen, in Germania occidentale, sulla pista Olympia-Bobbahn Rie\u00dfersee, la stessa sulla quale si svolsero le competizioni del bob ai Giochi di , e furono disputate gare in tre differenti specialit\u00e0: nel singolo uomini ed in quello donne e nel doppio.\nDominatrice della manifestazione fu la squadra austriaca, capace di conquistare due titoli e cinque medaglie sulle nove assegnate in totale.\nRisultati.\nSingolo uomini.\nAlla gara presero parte 56 atleti in rappresentanza di 10 differenti nazioni; campione uscente era l'austriaco Herbert Thaler, che concluse la prova al quattordicesimo posto, ed il titolo fu conquistato dal padrone di casa Helmut Berndt, davanti all'austriaco Reinhold Frosch, gi\u00e0 sul podio nel singolo nella rassegna iridata del 1958, ed all'altro tedesco occidentale Hans Plenk.\nSingolo donne.\nAlla gara presero parte 21 atlete in rappresentanza di 6 differenti nazioni; campionessa uscente era l'austriaca Eleonore Lieber, nel frattempo ritiratasi dalle competizioni, ed il titolo fu conquistato dalla connazionale Maria Isser, gi\u00e0 medaglia d'oro nel singolo nella rassegna iridata del 1957, davanti all'altra austriaca Hanni Possmoser ed all'italiana Erika Leitner.\nDoppio.\nAlla gara presero parte 40 atleti in rappresentanza di 6 differenti nazioni; non vi erano campioni uscenti in quanto nell'edizione precedente dei mondiali la gara del doppio venne annullata a causa delle avverse condizioni meteo. Il titolo fu conquistato dalla coppia austriaca composta da Ewald Walch e Reinhold Frosch, quest'ultimo gi\u00e0 a medaglia anche nel singolo, davanti ai connazionali Helmut Thaler ed Herbert Thaler ed al duo tedesco occidentale formato da Horst Tiedge e Hans Plenk, anche quest'ultimo gi\u00e0 a medaglia nella prova del singolo."}
{"id": "5256379", "revid": "3732", "url": "https://it.wikipedia.org/wiki?curid=5256379", "title": "Mattia Palmerio", "text": "Biografia.\nMattia Palmerio nasce a Pisa nel 1423. Nei primi anni Quaranta la sua famiglia si trasferisce a Firenze, seguendo l'esodo delle maggiori famiglie pisane dopo la conquista fiorentina del 1406. A Firenze Palmerio perfeziona gli studi classici ed entra nella cerchia degli intellettuali raccoltisi attorno a Lorenzo il Magnifico.\nNel 1450 si reca a Roma in occasione del Giubileo e ottiene il patrocinio del cardinale Prospero Colonna. A lui Palmerio dedica la traduzione (rimasta manoscritta) delle Storie di Erodoto, la quale precede di una decina d'anni quella pubblicata a Venezia da Lorenzo Valla nel 1474. Tra il 1457 e il 1464 completa anche una traduzione latina della Lettera di Aristea, che attraverso una seconda revisione sar\u00e0 quindi pubblicata a Roma nel 1468 in testa alle \"Epistolae\" di San Girolamo e nel 1471 a introduzione di una edizione della Bibbia. \u00c8 la prima edizione a stampa dell'opera. Nel 1502 Dietrich Reisach baser\u00e0 la propria traduzione tedesca sulla versione latina di Palmerio.\nCome funzionario della Curia romana, nel 1463 Palmerio compie un viaggio nell'Italia meridionale e l'anno successivo ader\u00ec all'appello di Papa Pio II di una spedizione contro i Turchi (la spedizione non si fece perch\u00e9 i Veneziani non fornirono le navi).\nTra le altre opere di Palmerio si segnala il \"De bello italico\" (1471, rimasto manoscritto), che narra in latino la guerra tra Firenze e Napoli e le vicende degli Stati italiani fino al 1464, e il completamento (fino al 1482) dell'opera storica \"Opus de temporibus suis\", iniziata dell'umanista e uomo politico fiorentino (e suo quasi omonimo) Matteo Palmieri. Nel \"De bello italico\" si trova una delle prime compiute descrizioni del procedimento di stampa a caratteri mobili da parte di un umanista italiano; \u00e8 preceduta cronologicamente soltanto da quella di Leon Battista Alberti (\"De componendis cyfris\", 1466).\nMattia Palmerio muore a Roma nel 1483 ed \u00e8 sepolto nella Basilica di Santa Maria Maggiore."}
{"id": "5256388", "revid": "124197345", "url": "https://it.wikipedia.org/wiki?curid=5256388", "title": "Corazza Farina", "text": "La corazza Farina era un tipo di protezione individuale in uso al Regio Esercito durante la prima guerra mondiale. Deve il nome al suo ideatore, l'ingegnere milanese Ferruccio Farina.\nStruttura.\nLe corazze Farina erano un elemento caratteristico delle cosiddette \"Compagnie della Morte\", gruppi di soldati incaricati di compiere azioni quasi sempre fatali come, ad esempio, uscire dalla trincea per tagliare il filo spinato piazzato dal nemico. Pesavano oltre nove chili ed erano formate da due piastre a forma di trapezio, una anteriore e una posteriore, composte ciascuna da cinque strati in lamiera d'acciaio, leggermente incurvate verso i fianchi, e da due paraspalle mobili. La corazza aveva due bretelle, che il Soldato incrociava dietro la schiena e annodava sul davanti.\nDue bracciali fissati all'interno permettevano di utilizzare la corazza anche a mo' di scudo. La ditta costruttrice le certific\u00f2 come resistenti a colpi di proiettile calibro 6,5 mm del Carcano Mod. 91, esplosi da almeno 125 metri di distanza. La corazza aveva un elmo a calotta in acciaio con soggolo, da 1,6 a 2,8 chili a seconda della taglia, indossato sopra il berretto di stoffa o con una speciale cuffia imbottita. La ditta Farina produsse anche altri tipi di corazze, come la \"corazza Corsi\", mai adottata ufficialmente dal Regio Esercito ma comunque acquistata informalmente da comandi del Regio Esercito e, in bassi numeri, da altre forze alleate.\nBench\u00e9 fossero presentate come il vertice dei metodi di difesa personale, nella pratica le corazze Farina si rivelarono fallimentari: oltre al peso e alle conseguenti difficolt\u00e0 di movimento, proteggevano solo il torace e la testa, lasciando scoperto il resto del corpo. Inoltre, bastava un proiettile di calibro leggermente superiore a quello certificato, o una distanza inferiore ai 125 metri, perch\u00e9 il colpo penetrasse agevolmente la corazza.\nAnche all'estero si usarono di corazze: le austro-tedesche somigliavano pi\u00f9 alle corazze \"Corsi\". L'uso tattico tuttavia era diverso, distribuite non ai reparti d'assalto e ai guastatori, ma alle vedette e ai cecchini, pi\u00f9 esposti a proiettili di rimbalzo e schegge. Furono utilizzate fuori dalle trincee solo sul fronte orientale perch\u00e9 le linee del fronte si trovavano a distanze molto superiori rispetto a quelle del Carso e a quelle del fronte occidentale, e, quindi, i genieri le usavano di notte, anche per tranciare occasionalmente i reticolati nemici. Si tratt\u00f2 di protezioni ausiliarie, non dispositivi strategici capaci di cambiare il corso degli eventi, che sostanzialmente servirono a offrire bersagli facili e relativamente indifesi.\nNei media.\nLe corazze Farina vennero citate, con il nome leggermente modificato in \"corazze Fasina\", nel film \"Uomini contro\" di Francesco Rosi. Nonostante il riferimento esplicito, per\u00f2, quelle mostrate nel film non erano propriamente corazze Farina, bens\u00ec \"Brewster Body Shield\" statunitensi. L'inefficacia di queste corazze \u00e8 ricordata anche da Emilio Lussu nel suo \"Un anno sull'Altipiano\" a cui il film di Rosi si ispira.\nPresente in alcune battaglie all'interno del videogame di guerra \"Battlefield 1\" (EA DICE, 21 ottobre 2016) , ambientato durante la prima guerra mondiale."}
{"id": "5256403", "revid": "1165513", "url": "https://it.wikipedia.org/wiki?curid=5256403", "title": "Rapina (disambigua)", "text": ""}
{"id": "5256410", "revid": "1305772", "url": "https://it.wikipedia.org/wiki?curid=5256410", "title": "Hybrids", "text": ""}
{"id": "5256414", "revid": "287204", "url": "https://it.wikipedia.org/wiki?curid=5256414", "title": "Hybrid (gruppo musicale)", "text": ""}
{"id": "5256415", "revid": "287204", "url": "https://it.wikipedia.org/wiki?curid=5256415", "title": "Hybrid (album)", "text": ""}
{"id": "5256422", "revid": "287204", "url": "https://it.wikipedia.org/wiki?curid=5256422", "title": "Hybrid (film)", "text": ""}
{"id": "5256429", "revid": "729019", "url": "https://it.wikipedia.org/wiki?curid=5256429", "title": "Knox Automobile Company", "text": "La Knox Automobile Company \u00e8 stata una casa automobilistica statunitense che \u00e8 stata attiva dal 1900 al 1914 a Springfield, nel Massachusetts. Ha continuato a produrre autocarri e trattori agricoli fino al 1924. Nel 1902 la Knox si posizion\u00f2 al quinto posto assoluto tra i costruttori automobilistici statunitensi per numero di esemplari prodotti.\nStoria.\nNel primo anno in cui fu attiva, la Knox produsse 15 autovetture. Nel 1904 l'unico modello Knox in commercio aveva una carrozzeria runabout ed un telaio in acciaio. Era in grado di trasportare fino a due passeggeri. Nei primi anni di attivit\u00e0, le vetture prodotte dalla Knox erano dei tricicli; dopo qualche anno, la casa automobilistica statunitense introdusse dei veicoli a quattro ruote. In alcuni modelli, il sedile del guidatore era collocato sopra quelli dei passeggeri, oltre l'assale anteriore ed il motore. I motori installati sui primi modelli erano monocilindrici, raffreddati ad aria ed erano collocati al centro della vettura. Questi propulsori, che erogavano 8 CV di potenza e che vennero prodotti fino al 1903, erano soprannominati \"hedgehog\". Il cambio era invece planetario.\nSul mercato le Knox erano vetture competitive. Ad esempio erano in vendita ad un prezzo inferiore a quello della Ford Model F oppure a quello dei modelli Oakland, ma superiore a quello per acquistare una Oldsmobile Curved Dash. La Knox produceva per\u00f2 anche modelli pi\u00f9 costosi che si collocavano in una fascia di mercato superiore."}
{"id": "5256441", "revid": "74801", "url": "https://it.wikipedia.org/wiki?curid=5256441", "title": "Loren Murchison", "text": "\u00c8 stato due volte campione olimpico nella staffetta 4\u00d7100 metri, la prima volta nel 1920 ai Giochi di Anversa con i connazionali Charley Paddock, Jackson Scholz e Morris Kirksey, la seconda a Parigi 1924 insieme a Louis Clarke, Frank Hussey e Al LeConey. In entrambe le edizioni ottenne anche il sesto posto nei 100 metri piani, mentre nel 1920 arriv\u00f2 quarto nei 200 metri piani.\nNel 1925 Murchison fu colpito da meningite spinale e rimase paralizzato per il resto della sua vita."}
{"id": "5256442", "revid": "110157", "url": "https://it.wikipedia.org/wiki?curid=5256442", "title": "Good! Afternoon", "text": " \u00e8 una rivista antologica giapponese di manga \"seinen\" edita da K\u014ddansha. Sorella alla pi\u00f9 famosa \"Afternoon\", \u00e8 stata lanciata il 7 novembre 2008 con cadenza bimestrale, per poi essere diventata mensile a partire dal 7 novembre 2012."}
{"id": "5256448", "revid": "436907", "url": "https://it.wikipedia.org/wiki?curid=5256448", "title": "The Mindsweep", "text": "The Mindsweep \u00e8 il quarto album in studio del gruppo musicale britannico Enter Shikari, pubblicato nel gennaio 2015.\nNonostante non abbia avuto un debutto commerciale impattante come quello del precedente \"A Flash Flood of Colour\", l'album \u00e8 stato acclamato dalla critica, ottenendo ottimi voti da recensori di tutto il mondo. In particolare, ha ottenuto il massimo del punteggio dalle riviste \"Alternative Press\" e \"Kerrang!\".\n\u00c8 stato giudicato dalla maggior parte dei critici come il miglior album degli Enter Shikari, che sono stati descritti dal sito britannico \"NME\" come \u00abun gruppo adatto a far uscire dalla propria apatia politica le persone\u00bb.\nIl disco conferma le sonorit\u00e0 adottate dagli Enter Shikari nei loro precedenti album \"Common Dreads\" e \"A Flash Flood of Colour\", ma in una nuova forma definita pi\u00f9 sperimentale e pi\u00f9 equilibrata, ispirata e innovativa in termini di sonorit\u00e0 e di argomentazione dei testi, che li vede nuovamente impegnati sia in ambito sociale che politico.\nProduzione.\nRegistrazione.\nLe prime parole del cantante Rou Reynolds sull'album sono state: \nIn un'intervista a \"Kerrang!\", Rou Reynolds ha dichiarato che, quando si sono trovati in difficolt\u00e0 nel scegliere quale brano sarebbe dovuto entrare a far parte dell'album, hanno creato dei grafici dove veniva misurata, secondo la band, la durezza e la sperimentazione presente in ognuna delle canzoni candidate; quella che risultava pi\u00f9 diversa dalle altre veniva scelta, cos\u00ec da favorire la diversit\u00e0 tra ogni traccia e far s\u00ec che l'album potesse contenere tutto ci\u00f2 facente parte dello spettro musicale della band.\nLe tracce dell'album sono state tutte registrate e prodotte nel Lincolnshire dagli Enter Shikari e da Dan Weller (con il quale la band collabora dal 2010) e missate da Jeremy Wheatley a Londra.\nStile e tematiche.\n\"The Mindsweep\" \u00e8 stato definito dalla critica l'album pi\u00f9 sperimentale degli Enter Shikari: oltre al classico sound electronicore della band frutto dell'unione di post-hardcore e heavy metal con musica elettronica, infatti, sono ampiamente utilizzati anche altri strumenti orchestrali come strumenti ad arco e a fiato. Tuttavia sono ugualmente presenti, come nelle precedenti produzioni della band, forti influenze drum and bass, dubstep e hip hop.\nParlando dello stile adottato nel disco in un'intervista del sito italiano \"SpazioRock\", Reynolds ha dichiarato: \nLe tematiche delle canzoni proposte da Reynolds, autore dei testi, seguono quelle dei precedenti album della band, con testi incentrati principalmente sulla protesta contro l'abuso di potere e la corruzione e sulla denuncia di problemi attuali come il surriscaldamento globale e la crisi delle banche. Nelle canzoni \"The One True Colour\" e \"Never Let Go of the Microscope\" vengono anche affrontati temi relativamente inediti per la band quali la religione e la scienza.\nTitolo e copertina.\nIn un'intervista per \"AbsolutePunk\" Rou Reynolds ha raccontato che inizialmente il titolo dell'album avrebbe dovuto essere \"The Appeal and the Mindsweep\", poi accorciato in quello attuale perch\u00e9 ritenuto troppo \"pieno di disperazione\", in contrasto con il messaggio ottimistico e spronante dell'album. Il termine \"Mindsweep\", secondo Reynolds, si riferisce a: \nLa copertina, realizzata dal grafico Luke Insect, consiste nella sagoma di una testa umana di profilo, con la sua sinapsi blu che si interconnette al simbolo della band in essa contenuto.\nEdizioni.\nL'uscita di \"The Mindsweep\" \u00e8 stata ufficialmente annunciata l'8 ottobre 2014. Tra le diverse edizioni rese disponibili per l'acquisto, le edizioni con DVD contengono il sesto volume della raccolta ufficiale di bootleg della band, \"Live in St. Petersburg, Russia\" (il primo ad essere prodotto unicamente in formato DVD), a cui \u00e8 stato aggiunto, nell'edizione deluxe comprendente l'LP e limitata a 1.000 copie, un DVD bonus contenente i concerti della band al Woodstock Festival e al Download Festival del 2013. Nelle versioni iTunes e giapponese dell'album viene aggiunta la traccia bonus \"Slipshod\", con l'aggiunta (solo nella versione giapponese) dei tre singoli contenuti nell'EP del 2013 \"Rat Race\" come ulteriori tracce bonus.\nA pubblicare l'album, oltre all'Ambush Reality (etichetta indipendente fondata dalla band nel 2006), sono la Hopeless Records negli Stati Uniti, la Hostess Entertainment in Giappone, la Liberator Records in Australia e la PIAS Recordings in Europa. Mentre tutte le altre etichette hanno gi\u00e0 pubblicato tutti i precedenti album degli Enter Shikari nei rispettivi paesi, la Hopeless \u00e8 alla seconda collaborazione con la band, avendo pubblicato negli Stati Uniti il precedente album in studio \"A Flash Flood of Colour\", del 2012.\nPromozione.\nAnticipazioni, singoli e videoclip.\nAd anticipare l'album \u00e8 stato pubblicato il singolo \"The Last Garrison\", che ha fatto il suo debutto sulle radio britanniche il 20 ottobre 2014. Successivamente \u00e8 stato anche reso disponibile su YouTube l'audio integrale del brano \"Never Let Go of the Microscope\", il 26 novembre 2014, seguito il 15 dicembre dalla pubblicazione di un video musicale animato di \"Slipshod\", traccia bonus delle versioni iTunes e giapponese dell'album.\nIl 5 gennaio 2015 viene pubblicato il secondo singolo estratto dall'album, \"Anaesthetist\", accompagnato anch'esso da un video musicale. Il 12 gennaio, esattamente una settimana dopo (e una settimana prima della sua pubblicazione nel Regno Unito) viene reso disponibile per lo streaming sul sito ufficiale degli Enter Shikari l'intero album. L'11 maggio 2015 esce il video ufficiale di \"Torn Apart\", poi pubblicato come singolo promozionale l'8 giugno successivo. Il 3 agosto viene invece pubblicato un video animato per \"There's a Price on Your Head\", posto come sequel a quello pubblicato per \"Slipshod\" nel dicembre precedente.\nTour.\nA partire da gennaio 2015, la band ha dato inizio al suo \"The Mindsweep Tour\", con numerose date nel Regno Unito e nelle principali citt\u00e0 europee. A marzo e ad aprile si sono invece spostati oltremare, con due mesi di date in tutti gli Stati Uniti d'America e 5 date nella seconda met\u00e0 di maggio in Australia. L'estate 2015 li vede nuovamente in Europa protagonisti di numerosi festival, tra cui il Download, il Rock am Ring, il Reading and Leeds, l'Heineken Jammin' e il T in the Park. In autunno continuano il loro tour da \"headliner\" nei paesi centrali e pi\u00f9 a est dell'Europa, non toccati dalla prima parte del tour europeo a inizio anno, per poi tornare nel febbraio 2016 nel Regno Unito in occasione del primo \"Arena Tour\" della loro carriera. Nella primavera 2016 si tengono le ultime date del tour, divise tra le principali nazioni d'Europa e il Nord America.\nVersioni alternative.\nAlla ripubblicazione digitale del singolo \"Anaesthetist\", avvenuta il 23 marzo 2015, gli \u00e8 stato aggiunto un remix del brano a opera del DJ britannico Koven. \"There's a Price on Your Head\" \u00e8 stato invece riarrangiato in una versione jazz dalla band alter ego degli Enter Shikari, i Jonny &amp; The Snipers (gi\u00e0 autori di una versione jazz del singolo del 2010 \"Destabilise\"), per la quale viene realizzato anche un video ufficiale.\n\"The Mindsweep: Hospitalised\".\nIl 18 agosto 2015 viene annunciata, per il 30 ottobre dello stesso anno, la pubblicazione di \"\", un album di remix contenente tutte le tracce di \"The Mindsweep\" remixate da artisti appartenenti alla Hospital Records, della quale Rou Reynolds \u00e8 un dichiarato sostenitore: \nL'idea non nacque subito dopo aver finito il disco, ma dopo averne parlato pi\u00f9 volte i membri del gruppo si sono trovati d'accordo nel voler portare avanti il progetto, coinvolgendo anche la Hospital.\nAccoglienza.\nGiudizio della critica.\nAncora prima della sua pubblicazione ufficiale l'album \u00e8 stato accolto con numerose recensioni positive. Emma Younger di \"Hit the Floor\", per via della diversit\u00e0 stilistica e l'ingegnosit\u00e0 della band ha definito \"The Mindsweep\" una \u00abcreazione artistica immensamente importante, un album che porta la consapevolezza sociale ad altezze neurologiche che mettono alla prova i confini creativi pi\u00f9 di qualsiasi altra band che abbia il coraggio di farlo\u00bb. Luke Beardsworth di \"Drowned in Sound\" l'ha nominato come il miglior album della band, descrivendolo come \u00abgli Enter Shikari al massimo della loro ispirazione e consistenza\u00bb. La rivista britannica \"NME\", pur trovando l'album flessibile e ispirato e il suo messaggio politico e sociale potente e appassionato, ha definito quest'ultimo difficile da seguire tra le varie tracce a causa dello stile musicale troppo \u00abestremo\u00bb adottato. Ha comunque recensito positivamente il disco, assegnandogli un voto di 7/10. Brenton Harris del sito australiano \"Music Feeds\" l'ha definito \u00abun disco ambizioso, appassionato e portatore di un messaggio sociale essenziale di un gruppo che rifiuta di giocare secondo le regole di nessuno\u00bb, in modo simile a Giulia Franceschini del sito italiano \"SpazioRock\", che l'ha giudicato come \u00abcompleto e ambizioso\u00bb, citando l'\u00abanima confusionaria e ibrida\u00bb della band come il veicolo vincente per far arrivare chiaro e preciso il messaggio che vuol trasmettere \"The Mindsweep\". Come altri diversi recensori, \"Alternative Press\" ha proclamato \"The Mindsweep\" il miglior album degli Enter Shikari, assegnandogli un voto di 5 stelle su 5, stesso voto assegnatogli da \"Kerrang!\". Ali Shutler di \"DIY Magazine\" l'ha invece definito come \u00abil pi\u00f9 eccitante ma allo stesso tempo frustrante album degli Enter Shikari\u00bb, mentre Eleanor Langford di \"Nouse\", pur riconoscendolo come \u00abun capolavoro sia dal punto di vista dei testi che della tecnica\u00bb, scrive che \u00abmanca di identit\u00e0 e ispira pi\u00f9 confusione che rivoluzione; in alcuni momenti i suoi tentativi sembrano affannosi, e non \u00e8 innovativo in confronto ai precedenti lavori degli Enter Shikari\u00bb.\nOltre ai diversi stili combinati insieme e ai testi, \u00e8 stata lodata anche la performance vocale del cantante Rou Reynolds e quella alla chitarra di Rory Clewlow. Alcuni critici, infine, in certi brani hanno notato l'influenza di artisti stilisticamente differenti tra loro come System of a Down, Radiohead, Rage Against the Machine, The Prodigy e, nelle parti pi\u00f9 orchestrali, Igor Stravinskij. Anche la copertina \u00e8 stata giudicata positivamente, venendo descritta come \"intelligente\" e coerente con i temi dell'album.\nAgli AIM Awards 2015 ha vinto, come \"A Flash Flood of Colour\" tre anni prima, il premio come miglior album indipendente dell'anno.\nSuccesso commerciale.\n\"The Mindsweep\" ha debuttato al sesto posto della Official Albums Chart britannica, diventando il terzo album della band a debuttare nella top 10 della classifica, ma senza riuscire a superare nessuno dei suoi due predecessori (\"Take to the Skies\" e \"A Flash Flood of Colour\", entrambi alla quarta posizione, rispettivamente, nel 2007 e nel 2012). \u00c8 comunque risultato l'album indipendente pi\u00f9 venduto in quella settimana, con una somma di copie vendute. Nel resto delle classifiche europee in cui si \u00e8 classificato ha superato tutti i precedenti album degli Enter Shikari, eccezion fatta per il Belgio e l'Irlanda. In Australia ha raggiunto la 19\u00aa posizione, mentre negli Stati Uniti d'America ha solo ottenuto la 166\u00aa posizione nella Billboard 200, vendendo appena copie nella sua prima settimana di uscita. Complessivamente, ha venduto in totale copie in tutto il mondo nella prima settimana di febbraio 2015, oltre in pi\u00f9 di \"Common Dreads\" e appena poche migliaia in meno di \"Take to the Skies\" e \"A Flash Flood of Colour\"."}
{"id": "5256450", "revid": "1573940", "url": "https://it.wikipedia.org/wiki?curid=5256450", "title": "Erigone longipalpis meridionalis", "text": "Erigone longipalpis meridionalis \u00e8 un ragno, sottospecie dell\"'E. longipalpis\", appartenente alla famiglia Linyphiidae.\nDistribuzione.\nLa sottospecie \u00e8 diffusa in Inghilterra e Francia.\nTassonomia.\n\u00c8 stata osservata l'ultima volta nel 1926."}
{"id": "5256458", "revid": "767487", "url": "https://it.wikipedia.org/wiki?curid=5256458", "title": "Windermeria aitkeni", "text": "La windermeria (Windermeria aitkeni) \u00e8 un organismo estinto, appartenente alla fauna di Ediacara. Visse nell'Ediacarano (circa 560 milioni di anni fa) e i suoi resti fossili sono stati ritrovati in Canada.\nDescrizione.\nNoto solo per un esemplare, questo animale era di piccole dimensioni: era lungo poco pi\u00f9 di 16 millimetri e largo quasi 8 millimetri. Possedeva un corpo segmentato e allungato, di forma ovale, costituito da otto segmenti di dimensione quasi uguale, disposti trasversalmente rispetto a un solco mediale, opposti l'uno all'altro. \"Windermeria\" assomigliava superficialmente a un altro organismo ben noto della fauna di Ediacara, \"Dickinsonia\", ma era di dimensioni molto minori. \nClassificazione.\nDescritto per la prima volta nel 1994 sulla base di un fossile ritrovato nella formazione Blueflower nei Territori del Nord-Ovest in Canada, \"Windermeria\" \u00e8 considerato un possibile rappresentante del misterioso gruppo dei Proarticulata. In particolare, questo organismo sembrerebbe essere strettamente imparentato con \"Dickinsonia\". Se cos\u00ec fosse, \"Windermeria\" sarebbe l'unico dickinsoniide conosciuto al di fuori dell'Australia e dell'Europa orientale. "}
{"id": "5256459", "revid": "22356", "url": "https://it.wikipedia.org/wiki?curid=5256459", "title": "Windermeria", "text": ""}
{"id": "5256474", "revid": "256896", "url": "https://it.wikipedia.org/wiki?curid=5256474", "title": "Ancelle della visitazione", "text": ""}
{"id": "5256480", "revid": "256896", "url": "https://it.wikipedia.org/wiki?curid=5256480", "title": "Suore della visitazione del Giappone", "text": ""}
{"id": "5256481", "revid": "767487", "url": "https://it.wikipedia.org/wiki?curid=5256481", "title": "Caryosyntrips serratus", "text": "Il cariosintripe (Caryosyntrips serratus) \u00e8 un animale estinto, appartenente ai dinocaridi. Visse nel Cambriano medio (circa 505 milioni di anni fa) e i suoi resti fossili sono stati ritrovati in Canada, nel famoso giacimento di Burgess Shale.\nDescrizione.\nQuesto animale \u00e8 noto grazie ad alcuni esemplari, noti solo attraverso appendici isolate. Queste appendici sono diritte e rastremate lungo i bordi, con una lunghezza che varia da 58 a 114 millimetri. La segmentazione dell'appendice \u00e8 scarsa, ma possono essere distinti almeno 12 podomeri(segmenti). L'appendice \u00e8 dritta e rigida, senza possibilit\u00e0 di movimento ai confini dei podomeri. Ogni podomero ha una spina breve e spessa sulla superficie interna, e diverse spine piccole sulla superficie esterna, con un aspetto seghettato. L'estremit\u00e0 distale dell'appendice \u00e8 assottigliata in punta, e una singola spina terminale \u00e8 leggermente curva. La maggior parte delle appendici sono isolate, ma un unico esemplare mostra appendici accoppiate, disposte in stretta vicinanza con i margini delle loro spine spesse in opposizione. Le due appendici appaiate ricordano uno schiaccianoci. Questo particolare esemplare \u00e8 associato con possibili resti del corpo dell'animale, in forma di alcuni elementi cuticolari. Tuttavia, questi elementi sono scarsamente conservati e potrebbero non essere dello stesso animale.\nClassificazione.\n\"Caryosyntrips serratus\" venne descritto per la prima volta nel 2010 da Daley e Budd, anche se i fossili vennero citati gi\u00e0 nel 2005 come \"Dinocarida A\" (Caron, 2005). \"Caryosyntrips\" \u00e8 considerato un rappresentante degli anomalocarididi, un misterioso gruppo comprendente alcuni fra i pi\u00f9 grandi predatori del periodo Cambriano, a volte considerati artropodi o vicini all'origine di quest'ultimo gruppo.\nEtimologia.\nIl nome generico \"Caryosyntrips\" deriva dalla parola greca \"karyon\" (\"noce\") e da \"syntrips\", un demone mitico che fracassava la ceramica; pertanto, un fracassatore di noci, riferendosi alla morfologia da schiaccianoci delle appendici accoppiate. L'epiteto specifico, \"serratus\", deriva dal latino e significa \"seghettato\".\nPaleoecologia.\nSi presume che \"Caryosyntrips\" abbia avuto uno stile di vita come gli altri anomalocarididi: probabilmente nuotava attraverso la colonna d'acqua alla ricerca attiva della preda. La sua natura predatoria \u00e8 stata dedotta dalla morfologia delle appendici, notevolmente spinose. Le rigide appendici spesse potrebbero aver agito nei loro punti d'inserzione, come robuste strutture che insieme andavano ad afferrare e/o a tagliare le prede."}
{"id": "5256482", "revid": "1573940", "url": "https://it.wikipedia.org/wiki?curid=5256482", "title": "Aberdaria ligulata", "text": "Aberdaria ligulata \u00e8 un ragno appartenente alla famiglia Linyphiidae, endemico del Kenya\n\u00c8 l'unica specie nota del genere Aberdaria.\nDistribuzione.\nLa specie \u00e8 endemica del Kenya.\nTassonomia.\nDal 1962 non sono stati esaminati altri esemplari, n\u00e9 sono state descritte sottospecie al 2014."}
{"id": "5256484", "revid": "22356", "url": "https://it.wikipedia.org/wiki?curid=5256484", "title": "Caryosyntrips", "text": ""}
{"id": "5256486", "revid": "1005847", "url": "https://it.wikipedia.org/wiki?curid=5256486", "title": "Jorge Batlle Ib\u00e1\u00f1ez", "text": ""}
{"id": "5256490", "revid": "22356", "url": "https://it.wikipedia.org/wiki?curid=5256490", "title": "Fasciculus vesanus", "text": "Il fascicolo (Fasciculus vesanus) \u00e8 un animale estinto, appartenente agli ctenofori. Visse nel Cambriano medio (circa 505 milioni di anni fa) e i suoi resti fossili sono stati ritrovati in Canada, nel ben noto giacimento di Burgess Shale.\nDescrizione.\n\"Fasciculus\" era apparentemente a forma di cupola, ma lo schema generale di questo animale \u00e8 sconosciuto poich\u00e9 l'unico esemplare noto di questa specie \u00e8 incompleto lungo il lato pi\u00f9 largo. La regione orale \u00e8 sconosciuta. La specie \u00e8 notevole per le due serie di file a pettine lunghe e corte, che non si rinvengono in alcuna forma simile nella documentazione fossile o tra le specie moderne.\nVi sono due tipi di file che si pensa fossero a simmetria bilaterale, e che quindi conferivano all'intero organismo una sorta di simmetria bilaterale. Un set ha 16 file a pettine, l'altro ne ha circa 64, per un totale di 80 file a pettine. Erano presenti due, forse quattro organi interni lobati, pi\u00f9 o meno paralleli ai margini. Questi organi sono costituiti da elementi embricati e sono difficili da individuare con certezza, ma possono corrispondere a tentacoli per l'alimentazione. L'unico esemplare noto aveva un diametro di 114 millimetri.\nClassificazione.\nFu Charles Doolittle Walcott a scoprire l'unico esemplare di questa specie nel 1917; tuttavia una breve descrizione avvenne solamente circa 60 anni pi\u00f9 tardi (Simonetta e Delle Cave, 1978). L'esemplare \u00e8 stato poi ridescritto pi\u00f9 in dettaglio da Conway Morris e Collins nel 1996. \"Fasciculus\" \u00e8 considerato uno ctenoforo molto primitivo, e probabilmente rappresenta un membro basale del gruppo (Conway Morris e Collins, 1996).\nEtimologia.\nIl nome generico deriva dal latino \"fasciculus\" (\"piccolo fascio\") in riferimento al gran numero di file a pettine, mentre l'epiteto specifico, \"vesanus\", deriva sempre dal latino (\"selvaggio\") in riferimento all'insolita morfologia di questo animale.\nPaleoecologia.\nLa presenza di file a pettine suggerisce che l'animale era un nuotatore attivo. La sua modalit\u00e0 di alimentazione \u00e8 pi\u00f9 congetturale poich\u00e9 la regione della bocca non si \u00e8 conservata. La possibile presenza di tentacoli, tuttavia, potrebbe implicare che questo animale era un predatore, o un sospensivoro, che si alimentava di piccoli organismi o particelle presenti nella colonna d'acqua."}
{"id": "5256493", "revid": "22356", "url": "https://it.wikipedia.org/wiki?curid=5256493", "title": "Fasciculus", "text": ""}
{"id": "5256508", "revid": "21880", "url": "https://it.wikipedia.org/wiki?curid=5256508", "title": "Louisella pedunculata", "text": "La louisella (Louisella pedunculata) \u00e8 un animale estinto, appartenente ai priapulidi. Visse nel Cambriano medio (circa 505 milioni di anni fa) e i suoi resti fossili sono stati ritrovati in Canada, nel famoso giacimento di Burgess Shale.\nDescrizione.\n\"Louisella\" \u00e8 il pi\u00f9 grande priapulide ritrovato a Burgess Shale, e raggiunge i 30\u00a0cm di lunghezza. Come tutti i priapulidi, questo organismo era un verme annulato, con una struttura invertibile rivestita di denti adibita all'alimentazione (proboscide) all'estremit\u00e0 anteriore del corpo; aveva un intestino rettilineo che conduceva direttamente dalla bocca nella parte anteriore all'ano sul retro. Il tronco del verme presentava quattro sezioni distinte, che si distinguono per la loro struttura. Anelli di corte spine circondavano il corpo del verme, e due file di piccole escrescenze (papille, utili anche come branchie) si estendevano lungo la superficie del verme. La porzione posteriore dell'organismo non possedeva spine, e potrebbe essere stata introflessa all'interno della coda dell'animale. La proboscide era coperta da una serie di spine, con un anello di venticinque o pi\u00f9 punte nei pressi della sua parte centrale. Questa struttura potrebbe essere stata estroflessa ed estrusa dall'organismo.\nClassificazione.\n\"Louisella pedunculata\" venne descritta per la prima volta nel 1911 da Charles Doolittle Walcott, sulla base di un solo esemplare ritrovato nelle argilliti di Burgess in Columbia Britannica. Walcott originariamente consider\u00f2 \"Louisella\" un cetriolo di mare, riconoscere un \"fondo\" appiattito e tentacoli alle due estremit\u00e0 (Walcott, 1911a); l'insolito ripiegamento dell'olotipo di \"Louisella\" aveva dato alle sue file di papille l'aspetto di tentacoli sul davanti e sul retro. Successivamente Walcott descrisse ulteriore materiale come un nuovo anellide, Miskoia preciosa (Walcott, 1911b); venne poi per\u00f2 riconosciuta la sinonimia con \"Louisella\" da Conway Morris (1977) che riconobbe questo animale come un verme priapulide primitivo.\n\"Louisella\" \u00e8 stato confrontato con i vermi nematelminti(Maas et al., 2007), ma la maggior parte degli studiosi ritiene che ci sia un rapporto con i priapulidi a livello di \"gruppo stelo\" (Harvey et al., 2010; Wills, 1998). In ogni caso, la presenza di scleriti lo avvicina ai paleoscolecidi (Conway Morris, 1997).\nPaleoecologia.\n\"Louisella\" era un verme scavatore, che forse poteva trascorrere qualche tempo in superficie. Era carnivoro, e la sua proboscide sembra essere stata adatta a stritolare il cibo, e ci\u00f2 suggerisce che si nutriva di prede pi\u00f9 grandi. Tuttavia, non \u00e8 chiaro se \"Louisella\" fosse un cacciatore attivo o uno \"spazzino\" di carcasse. La possibile presenza di sedimenti nell'intestino suggerisce che potrebbe essersi alimentato di organismi all'interno del sedimento, o che avesse ingerito fango mentre si nutriva (anche se il fango pu\u00f2 essere entrato nell'intestino dopo la morte)."}
{"id": "5256509", "revid": "22356", "url": "https://it.wikipedia.org/wiki?curid=5256509", "title": "Louisella", "text": ""}
{"id": "5256522", "revid": "775504", "url": "https://it.wikipedia.org/wiki?curid=5256522", "title": "Organiza\u00e7\u00f5es Globo", "text": ""}
{"id": "5256546", "revid": "1543377", "url": "https://it.wikipedia.org/wiki?curid=5256546", "title": "Kobikoro", "text": "Kobikoro \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Faranah."}
{"id": "5256547", "revid": "446353", "url": "https://it.wikipedia.org/wiki?curid=5256547", "title": "Associazione Calcio Bolzano 1950-1951", "text": "Questa voce raccoglie le informazioni riguardanti l'Associazione Calcio Bolzano nelle competizioni ufficiali della stagione 1950-1951."}
{"id": "5256552", "revid": "1543377", "url": "https://it.wikipedia.org/wiki?curid=5256552", "title": "Marela", "text": "Marela \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Faranah."}
{"id": "5256553", "revid": "1543377", "url": "https://it.wikipedia.org/wiki?curid=5256553", "title": "Passayah", "text": "Passayah \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Faranah."}
{"id": "5256555", "revid": "729019", "url": "https://it.wikipedia.org/wiki?curid=5256555", "title": "Sand\u00e9niah", "text": "Sand\u00e9niah \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Faranah."}
{"id": "5256556", "revid": "1543377", "url": "https://it.wikipedia.org/wiki?curid=5256556", "title": "Songoyah", "text": "Songoyah \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Faranah."}
{"id": "5256557", "revid": "1543377", "url": "https://it.wikipedia.org/wiki?curid=5256557", "title": "Tiro (Guinea)", "text": "Tiro \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Faranah."}
{"id": "5256559", "revid": "1573940", "url": "https://it.wikipedia.org/wiki?curid=5256559", "title": "Parasmodix quadrituberculata", "text": "Parasmodix quadrituberculata \u00e8 un ragno appartenente alla famiglia Thomisidae.\n\u00c8 l'unica specie nota del genere Parasmodix.\nDistribuzione.\nL'unica specie oggi nota di questo genere \u00e8 stata rinvenuta in Costa d'Avorio\nTassonomia.\nDal 1966 non sono stati esaminati altri esemplari, n\u00e9 sono state descritte sottospecie al 2014."}
{"id": "5256561", "revid": "950920", "url": "https://it.wikipedia.org/wiki?curid=5256561", "title": "Azzurra Brindisi 1994-1995", "text": ""}
{"id": "5256562", "revid": "314905", "url": "https://it.wikipedia.org/wiki?curid=5256562", "title": "San Sabino eremita", "text": ""}
{"id": "5256564", "revid": "31886", "url": "https://it.wikipedia.org/wiki?curid=5256564", "title": "Parasmodix", "text": ""}
{"id": "5256565", "revid": "767487", "url": "https://it.wikipedia.org/wiki?curid=5256565", "title": "Kissidougou", "text": "Kissidougou \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Kissidougou."}
{"id": "5256578", "revid": "200568", "url": "https://it.wikipedia.org/wiki?curid=5256578", "title": "Albadaria", "text": "Albadaria \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Kissidougou."}
{"id": "5256579", "revid": "305158", "url": "https://it.wikipedia.org/wiki?curid=5256579", "title": "Passaggio a Livello", "text": ""}
{"id": "5256580", "revid": "1543377", "url": "https://it.wikipedia.org/wiki?curid=5256580", "title": "Banama", "text": "Banama \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Kissidougou."}
{"id": "5256581", "revid": "31886", "url": "https://it.wikipedia.org/wiki?curid=5256581", "title": "Parastephanops", "text": ""}
{"id": "5256582", "revid": "1543377", "url": "https://it.wikipedia.org/wiki?curid=5256582", "title": "Bardou (Guinea)", "text": "Bardou \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Kissidougou."}
{"id": "5256583", "revid": "1788047", "url": "https://it.wikipedia.org/wiki?curid=5256583", "title": "Associazione Calcio Cesena 1950-1951", "text": "Questa voce raccoglie le informazioni riguardanti l'Associazione Calcio Cesena nelle competizioni ufficiali della stagione 1950-1951."}
{"id": "5256590", "revid": "1543377", "url": "https://it.wikipedia.org/wiki?curid=5256590", "title": "Beindou (Kissidougou)", "text": "Beindou \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Kissidougou."}
{"id": "5256596", "revid": "1543377", "url": "https://it.wikipedia.org/wiki?curid=5256596", "title": "Fermessadou-Pombo", "text": "Fermessadou-Pombo \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Kissidougou."}
{"id": "5256603", "revid": "1543377", "url": "https://it.wikipedia.org/wiki?curid=5256603", "title": "Firawa", "text": "Firawa \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Kissidougou."}
{"id": "5256605", "revid": "1543377", "url": "https://it.wikipedia.org/wiki?curid=5256605", "title": "Gbangbadou", "text": "Gbangbadou \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Kissidougou."}
{"id": "5256608", "revid": "1543377", "url": "https://it.wikipedia.org/wiki?curid=5256608", "title": "Kondiadou", "text": "Kondiadou \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Kissidougou."}
{"id": "5256611", "revid": "1543377", "url": "https://it.wikipedia.org/wiki?curid=5256611", "title": "Manfran", "text": "Manfran \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Kissidougou."}
{"id": "5256613", "revid": "729019", "url": "https://it.wikipedia.org/wiki?curid=5256613", "title": "Sangardo", "text": "Sangardo \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Kissidougou."}
{"id": "5256614", "revid": "1543377", "url": "https://it.wikipedia.org/wiki?curid=5256614", "title": "Yend\u00e9-Millimou", "text": "Yend\u00e9-Millimou \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Kissidougou."}
{"id": "5256616", "revid": "986213", "url": "https://it.wikipedia.org/wiki?curid=5256616", "title": "Tebaldo di Lussemburgo", "text": "Biografia.\nNacque in Francia attorno al 1410 figlio di Pietro I di Lussemburgo-Saint Pol\nPapa Sisto IV lo elev\u00f2 al rango di cardinale \"in pectore\" in un concistoro, avvento in data sconosciuta, nel 1474, ma non venne mai pubblicato.\nMor\u00ec il 1\u00ba settembre 1477."}
{"id": "5256618", "revid": "1543377", "url": "https://it.wikipedia.org/wiki?curid=5256618", "title": "Yombiro", "text": "Yombiro \u00e8 un comune (in francese \"sous-pr\u00e9fecture\") della Guinea, parte della regione di Faranah e della prefettura di Kissidougou."}
{"id": "5256627", "revid": "729019", "url": "https://it.wikipedia.org/wiki?curid=5256627", "title": "Michele Allasia", "text": "Sottotenente del Servizio Aeronautico del Regio Esercito combatt\u00e9 durante la Prima guerra mondiale conseguendo la qualifica di Asso.\nBiografia.\nNacque a Ferrara il 24 giugno 1893, nella vita civile di professione tornitore, nel 1913, a causa della sua abilit\u00e0 con il tornio, entr\u00f2 in servizio presso il Battaglione Squadriglie Aviatori. All'atto dell'entrata in guerra del Regno d'Italia, il 24 maggio 1915, si iscrisse alla scuola di volo di Busto Arsizio (a Cascina Malpensa). Il 22 maggio del 1916, il Sergente Allasia ottenne il brevetto di pilota militare, ed entr\u00f2 in servizio il 6 giugno nella 2\u00aa Sezione della 37\u00aa Squadriglia Farman incaricata della difesa di Bergamo. Presso questa squadriglia effettu\u00f2 circa 40, infruttuose, sortite operative, prima di essere selezionato per l'addestramento caccia sui Nieuport del campo scuola di Cascina Costa. Il 9 marzo 1917 venne trasferito in forza alla 80\u00aa Squadriglia Caccia, ritornando in servizio sul fronte dell'Isonzo con il grado di sergente maggiore. In questo periodo alcuni piloti della Squadriglia adottarono come insegna per i propri aerei\nIl 25 aprile 1917 fu decorato con una Medaglia di bronzo al valor militare. Il 27 aprile, in una lettera spedita a casa, egli descrisse il suo combattimento aereo avvenuto il giorno precedente (26 aprile) contro tre velivoli austro-ungarici: \"Se solo poteste vedere quanto e ridotto male il mio aereo! Quattro proiettili mi hanno colpito dietro. Anche il serbatoio del carburante \u00e8 stato forato\" Il giorno seguente, il 28 aprile, sei settimane dopo aver sostenuto il suo primo combattimento aereo, ottenne la qualifica di pilota di Nieuport Ni.11. Il 10 maggio 1917 rimase ferito da un proiettile antiaereo, atterrando in emergenza a Doberd\u00f2 del Lago dove venne medicato, e ritornando in servizio attivo nei primi giorni del mese di luglio.\nDopo il suo ritorno in prima linea, il 13 luglio reclam\u00f2 l'abbattimento di un idrovolante, ma tale vittoria non pot\u00e9 essere confermata. Il mese successivo collabor\u00f2 con Giovanni Sabelli all'abbattimento un velivolo Hansa-Brandenburg C.I, conseguendo la sua prima vittoria. Il 1 settembre 1917 il Principe Emanuele Filiberto di Savoia, duca di Aosta, comandante della 3\u00aa Armata, gli confer\u00ec \u201csul campo\u201d la Medaglia d'argento al valor militare. Prima di essere trasferito nel corso del mese di novembre alla 77\u00aa Squadriglia Aeroplani, del I Gruppo aeroplani, equipaggiata con i nuovi SPAD VII, reclam\u00f2 altre due vittorie il 2 e il 7 novembre. Presso la nuova unit\u00e0 comp\u00ec solo 37 ore di volo, tra cui alcuni esperimenti di volo notturno, sostenendo un solo combattimento, e venendo decorato con una seconda Medaglia d'argento al valor militare ottenuta \u201csul campo\u201d. L'11 marzo 1918 Il Sottotenente Allasia impegn\u00f2 un combattimento contro una formazione di velivoli austro-ungarici sopra Pordenone. Il suo Spad incass\u00f2 18 colpi dalle mitragliatrici del velivolo pilotato dall'asso Benno Fiala von Fernbrugg, che lo reclam\u00f2 come una vittoria, ma egli riusc\u00ec a fuggire illeso.\nL'8 giugno 1918 fu trasferito al neocostituto reparto da ricognizione strategica, 5\u00aa Sezione SVA, ed una settimana dopo consegu\u00ec la sua quarta vittoria, abbattendo un velivolo biposto. Il 23 giugno ottenne la sua quinta vittoria, la qualifica ufficiale di asso, e il conferimento della terza Medaglia d'argento al valor militare per le sue coraggiose azioni compiute dal 15 a 23 giugno 1918.\nIl 20 luglio 1918, Allasia e il suo passeggero, il Capitano Giuseppe Graglia, si \u00e8 schiantarono al suolo a bordo di un velivolo Ansaldo SVA.9 vicino al campo d'aviazione di Marcon. Rimasti intrappolati tra i rottami, i due aviatori morirono in seguito all'incendio dell'aereo. Alla sua memoria gli fu intitolato l'aeroporto della sua citt\u00e0 natale."}
{"id": "5256636", "revid": "1543377", "url": "https://it.wikipedia.org/wiki?curid=5256636", "title": "Balandougou", "text": "Balandougou \u00e8 un comune (in francese \"sous-pr\u00e9fecture\") della Guinea, parte della regione di Kankan e della prefettura di Kankan."}
{"id": "5256641", "revid": "102176949", "url": "https://it.wikipedia.org/wiki?curid=5256641", "title": "Associazione Sportiva Libertas Trieste 1950-1951", "text": "Questa voce raccoglie le informazioni riguardanti l 'Associazione Sportiva Libertas Trieste nelle competizioni ufficiali della stagione 1950-1951."}
{"id": "5256645", "revid": "15756", "url": "https://it.wikipedia.org/wiki?curid=5256645", "title": "Problema di Lambert", "text": "In meccanica celeste, il problema di Lambert riguarda la determinazione di un'orbita partendo da due vettori di posizione e dal tempo di volo. \u00c8 stato risolto dal matematico svizzero Johann Heinrich Lambert. Ha importanti applicazioni nell'ambito dei \"rendezvous\" e delle manovre orbitali.\nSi supponga che un corpo, sotto l'influenza di una forza gravitazionale, venga osservato mentre si sposta da un punto \"P\"1 fino al punto \"P\"2, lungo una determinata traiettoria conica, in un tempo \"T\". In tale ipotesi, il teorema di Lambert afferma che il tempo di volo dipende da alcuni parametri geometrici del problema. Pi\u00f9 precisamente, l'enunciato del teorema \u00e8 il seguente:\nEspresso in un altro modo, il problema di Lambert pu\u00f2 essere formulato imponendo determinate condizioni al contorno all'equazione differenziale del problema dei due corpi\nper la quale l'orbita kepleriana \u00e8 la soluzione generale.\nFormulazione esatta.\nLa formulazione precisa del problema di Lambert \u00e8 la seguente.\nSono dati due differenti momenti temporali formula_2 e formula_3 e due vettori di posizione formula_4 e formula_5.\nTrovare la soluzione formula_6 che soddisfa l'equazione differenziale di prima per cui\nAnalisi geometrica preliminare.\nI tre punti\nformula_9, origine della forza gravitazionale,\nformula_10, punto corrispondente al vettore formula_11,\nformula_10, punto corrispondente al vettore formula_13,\nformano un triangolo nel piano definito dai vettori formula_11 e formula_13 e rappresentato nella figura 1. La distanza tra i punti formula_10 e formula_17 \u00e8 formula_18, la distanza tra formula_10 e formula_9 \u00e8 formula_21 e la distanza tra formula_17 e formula_9 \u00e8 formula_24. Il valore di formula_25 \u00e8 positivo o negativo a seconda di quale tra i punti formula_10 e formula_17 sia pi\u00f9 distante da formula_9. Il problema geometrico da risolvere \u00e8 di trovare un'ellisse che attraversi i punti formula_10 e formula_17 e abbia un fuoco in formula_9.\nI punti formula_9, formula_10 e formula_17 definiscono un'iperbole che attraversa il punto formula_9 e ha i fuochi nei punti formula_10 e formula_17, come mostrato in figura 2. Il punto formula_9 pu\u00f2 trovarsi o sul ramo destro o su quello sinistro dell'iperbole, a seconda del segno di formula_25. Il semiasse maggiore dell'iperbole \u00e8 formula_40 e l'eccentricit\u00e0 formula_41 \u00e8 formula_42.\nL'equazione dell'iperbole, in coordinate cartesiane, \u00e8\ncon\nPer ogni punto sullo stesso ramo dell'iperbole a cui appartiene formula_9 la differenza tra le distanze dai punti formula_10 e formula_17 \u00e8\nPer ogni punto formula_49 sull'altro ramo dell'iperbole la relazione corrispondente \u00e8\ncio\u00e8\nQuesto significa che i punti formula_10 e formula_17 appartengono entrambi all'ellisse che ha come fuochi i punti formula_9 e formula_49 e semiasse maggiore\nL'ellisse risultante, scelto un punto formula_49 arbitrario, \u00e8 mostrato nella figura 3.\nSoluzione del problema di Lambert per un'orbita ellittica.\nPrima di tutto si considerano due casi separati a seconda che il polo orbitale abbia direzione formula_58 oppure formula_59. Nel primo caso l'angolo di trasferimento formula_60 per il primo passaggio attraverso formula_13 sar\u00e0 compreso nell'intervallo formula_62, mentre nel secondo caso sar\u00e0 compreso nell'intervallo formula_63. Quindi formula_6 continuer\u00e0 a passare attraverso formula_13 ad ogni rivoluzione orbitale.\nNel caso in cui formula_66, come ad esempio nel caso in cui formula_11 e formula_13 abbiano direzione opposta, tutti i piani orbitali che contengono la linea corrispondente sono ugualmente adatti e l'angolo di trasferimento formula_60 per il primo passaggio attraverso formula_13 sar\u00e0 di formula_71.\nPer ogni formula_60 per cui sia formula_73, nel triangolo formato dai punti formula_10, formula_17 e formula_9, come mostrato in figura 1, si ha\ne il semiasse maggiore (con segno) dell'iperbole \u00e8\nL'eccentricit\u00e0 (con segno) dell'iperbole \u00e8\ne il semiasse minore \u00e8\nLe coordinate del punto formula_9 relative al sistema di coordinate canoniche per l'iperbole sono\nL'anomalia vera formula_86 nel punto formula_10 dipende dalla direzione del moto, ovvero dal segno di formula_88. In entrambi i casi si ha che\ndove\n\u00e8 il versore che rappresenta la direzione da formula_49 a formula_9 espresso in coordinate canoniche.\nSe formula_88 \u00e8 positivo, allora\nSe formula_88 \u00e8 negativo, invece\nEssendo\nfunzioni note del parametro y, il tempo necessario all'anomalia vera per aumentare di un valore formula_60 \u00e8 anch'esso una funzione nota di y. Se formula_102 \u00e8 nell'intervallo che si pu\u00f2 ottenere con un'orbita kepleriana ellittica, il valore di y corrispondente pu\u00f2 essere ottenuto con un algoritmo iterativo.\nNel caso particolare che si abbia formula_103 (o molto simili), si ha che formula_104 e l'iperbole si riduce ad un'unica linea ortogonale alla congiungente di formula_10 con formula_17 con equazione\nLe equazioni (11) e (12) sono quindi sostituite con\nEsempio numerico.\nSi assumano i seguenti valori per un'orbita kepleriana centrata sulla Terra:\nScegliendo un valore di \"y\"\u00a0=\u00a030\u00a0000\u00a0km, si ottiene un tempo di trasferimento di 3072 secondi, assumendo la costante gravitazionale uguale a \"\u03bc\"\u00a0=\u00a0398\u00a0603\u00a0km3/s2. I corrispondenti parametri orbitali sono:\nPonendo invece:\nsi ottiene la stessa orbita ellittica, ma la rotazione avviene nella direzione opposta e si ha:\ne un tempo di trasferimento di 31\u00a0645 secondi.\nLe componenti radiale e tangenziale della velocit\u00e0 sono date da:\nApplicazioni pratiche.\nNormalmente questo algoritmo viene utilizzato per risolvere il problema di Lambert nella progettazione di missioni interplanetarie. Ad esempio, un veicolo spaziale che si sposti dalla Terra verso Marte pu\u00f2 essere considerato in prima approssimazione su di un'orbita kepleriana ellittica eliocentrica dalla posizione della Terra al momento del lancio alla posizione di Marte al momento dell'arrivo. Confrontando i vettori delle velocit\u00e0 iniziale e finale per la Terra e Marte si pu\u00f2 ottenere una buona stima dell'energia di lancio richiesta e delle manovre necessarie per l'inserimento nell'orbita marziana."}
{"id": "5256658", "revid": "287204", "url": "https://it.wikipedia.org/wiki?curid=5256658", "title": "Federazione pallavolistica della Serbia", "text": "La Federazione serba di pallavolo (srp. \"Odbojka\u0161ki savez Srbije\", OSS) \u00e8 un'organizzazione fondata per governare la pratica della pallavolo e del beach volley in Serbia.\nOrganizza il campionato maschile e femminile, la Coppa di Serbia maschile e femminile, la Supercoppa maschile e femminile e pone sotto la propria egida la nazionale maschile e femminile."}
{"id": "5256661", "revid": "481349", "url": "https://it.wikipedia.org/wiki?curid=5256661", "title": "Arborea (comune)", "text": ""}
{"id": "5256664", "revid": "767487", "url": "https://it.wikipedia.org/wiki?curid=5256664", "title": "Ouija (film 2014)", "text": "Ouija \u00e8 un film del 2014 diretto da Stiles White.\nTrama.\nDebbie e Laine sono due ragazzine. Il loro gioco preferito \u00e8 far finta di comunicare con i morti mediante una tavola Ouija. Le regole del gioco sono tre: non giocare mai da soli, non giocare in un cimitero e salutare sempre. Debbie, per\u00f2, infrange la prima regola e muore impiccata. Laine, addolorata, si chiede se la morte della sua migliore amica sia stata voluta da lei o se sia stata uccisa: cerca cos\u00ec di contattarla mediante la tavoletta insieme a sua sorella Sarah, il suo ragazzo Trevor e i suoi amici Isabelle e Pete, fidanzato di Debbie. Si recano quindi alla casa della ragazza e svolgono la seduta spiritica, quando la tavoletta comincia a muoversi; pensano che sia Debbie e lasciano la casa spaventati. Da quel momento iniziano una serie di fenomeni strani che coinvolgono i protagonisti: a tutti loro compare la scritta \u201c\"Hi friend\"\u201d (\"Ciao amico\") nei posti pi\u00f9 disparati.\nIncalzati dalle insistenze di Laine che vuole approfondire meglio la questione, i ragazzi tornano una seconda volta a casa di Debbie per parlare con lo spirito della loro amica. Durante la seduta si scopre che lo spirito con cui hanno parlato non \u00e8 quello di Debbie, bens\u00ec un demone chiamato \"DZ\", lo stesso spirito che ha parlato con Debbie prima che morisse. Laine si porta la planchette all'occhio e riesce a vedere una bambina bionda con la bocca cucita. La stessa sera, Isabelle muore nel suo bagno. Il susseguirsi di morti degli amici di Laine la portano nella soffitta di Debbie, dove trova delle foto che raffigurano una madre con le due figlie. Trova, inoltre, un quotidiano che racconta la scomparsa di una ragazzina di nome Doris.\nPer trovare risposte alle sue domande, Laine va trovare Paulina, la sorella di Doris, che \u00e8 ricoverata in un ospedale psichiatrico. Parlando con la ragazza, l\u2019anziana donna le racconta che la loro madre era una medium che aveva l\u2019ossessione di parlare con i morti e che aveva usato la sorella come tramite tra il mondo dei vivi e quello dei morti. Col passare del tempo, il comportamento di Doris era diventato sempre pi\u00f9 strano: la madre, ritenendo che la bambina fosse posseduta, l\u2019aveva prima uccisa e poi cucito la bocca con uno spago. L\u2019unico modo per spezzare la maledizione \u00e8 tagliare i fili che legano la bocca di Doris, che si trova nella cantina della casa. Laine, Sarah, Trevor e Pete si recano quindi nella cantina, dove trovvengono attaccati dalla madre di Doris. Laine riesce poi a trovare il corpo della bambina e le taglia lo spago che ha tra le labbra. A quanto pare, per\u00f2, non serve a niente, perch\u00e9 muore anche Pete. Laine torna dalla sorella di Doris, scoprendo che quest'ultima le ha mentito: era in realt\u00e0 Doris lo spirito cattivo; la madre cercava solo di proteggerli. Laine corre da Nona, sua nonna, che le dice che per liberarsi dello spirito bisogna bruciare il corpo della ragazzina e la tavoletta. Le due sorelle tornano alla casa di Debbie ma nel frattempo Trevor viene affogato nella piscina dallo spirito di Doris.\nNel frattempo, Sarah viene trascinata nello scantinato dallo spirito maligno di Doris; per proteggere la sorella, Laine usa la tavoletta da sola invocandola; lo spirito maligno, rispondendo al richiamo, si mette in contatto con lei e tenta di ucciderla. \u00c8 solo grazie all'intervento dello spirito di Debbie che Laine riesce a sopravvivere. Nel frattempo Sarah brucia il cadavere di Doris, Laine brucia la tavoletta ed entrambe fanno ritorno a casa. Una volta arrivate, Laine trova la planchette sulla scrivania, se la porta davanti all'occhio e ci guarda attraverso.\nProduzione.\nRiprese.\nLe riprese sono cominciate a met\u00e0 dicembre 2013 a Los Angeles, partendo da un budget di 5 milioni di dollari.\nDistribuzione.\nDate di uscita.\nLe date di uscita internazionali nel corso del 2014 sono state:\nLe date di uscita internazionali nel corso del 2015 sono state:\nDivieti.\nNegli Stati Uniti, la pellicola \u00e8 stata vietata ai minori di 13 anni non accompagnati dai genitori. La MPAA (\"Motion Picture Association of America\") ha associato infatti al film il \"rating\" PG-13, \"Parents Strongly Cautioned\", per contenuti inquietanti e violenti, immagini horror e spaventose, e altro materiale legato al genere. Nel Regno Unito, il film \u00e8 stato invece vietato ai minori di 15 anni.\nPromozione.\nIl primo trailer in lingua inglese \u00e8 stato pubblicato il 16 luglio 2014, mentre il 6 novembre \u00e8 stato distribuito il trailer ufficiale in lingua italiana.\nAccoglienza.\nIncassi.\nNel Nord America, \"Ouija\" \u00e8 stato distribuito in 2\u00a0858 sale nel weekend d'apertura, incassando 19\u00a0875 969 $, per una media di 7\u00a0000 $ a sala, e debuttando al primo posto del botteghino, davanti a \"John Wick\". Dopo otto weekend dall'uscita, il film ha ottenuto un incasso totale di \n50\u00a0856 010 $ nel Nord America; nel resto del mondo ha incassato invece 45\u00a0000 000 $, per un incasso totale di 95\u00a0856 010 $.\nCritica.\nOuija \u00e8 stato stroncato dai critici. Il sito di recensioni Rotten Tomatoes riporta che sulla base di 70 recensioni solo il 6% dei critici ha espresso un parere positivo sul film.\nPrequel.\nLa Blumhouse Pictures annunci\u00f2 che \"Ouija\" avrebbe avuto un prequel, dal titolo \"Ouija - L'origine del male\", uscito nelle sale statunitensi il 21 ottobre 2016."}
{"id": "5256669", "revid": "44876", "url": "https://it.wikipedia.org/wiki?curid=5256669", "title": "Piacenza Sportiva 1950-1951", "text": "Questa voce raccoglie le informazioni riguardanti la Piacenza Sportiva nelle competizioni ufficiali della stagione 1950-1951.\nStagione.\nLa formazione del Piacenza perde alcuni elementi importanti come Dante Nesti e Walter Carasso, mentre i rinforzi di rilievo sono il portiere Remo Peroncelli, in arrivo dal Siracusa, e la mezzala Sergio Rampini, proveniente dal Parma e che ha avuto trascorsi nella massima serie. \nLa compagine biancorossa \u00e8 affidata ancora a Bruno Barbieri, nella duplice veste di allenatore e giocatore.\nLa squadra inizia bene il campionato, ma tra dicembre e gennaio subisce un crollo che induce i dirigenti a cambiare guida tecnica prima della fine del girone di andata.\nSi punta sull'ungherese J\u00e1nos Neu, che non riuscir\u00e0 a trovare la giusta quadratura della formazione piacentina, la quale si barcamena a centro classifica sino al termine del torneo.\nAncora una volta il miglior marcatore stagionale degli emiliani \u00e8 Angiolo Bonistalli con nove reti realizzate."}
{"id": "5256678", "revid": "254059", "url": "https://it.wikipedia.org/wiki?curid=5256678", "title": "Mulini di Castel Goffredo", "text": "I mulini di Castel Goffredo furono una serie di mulini ad acqua situati nelle campagne agricole del territorio di Castel Goffredo, in provincia di Mantova.\nStoria.\nLa presenza dei primi mulini nel territorio castellano venne documentata a partire dal XIII secolo, quando furono scavati o sistemati i canali Tartaro e Fuga ad opera dei comuni, al tempo in cui Castel Goffredo apparteneva al Comune di Brescia. Fu la ricchezza di sorgenti idriche di cui dispone il territorio di Castel Goffredo, che favor\u00ec lo sviluppo delle attivit\u00e0 molitorie.\nSotto la dominazione dei Gonzaga e con il marchese Alfonso, nella met\u00e0 del Cinquecento, venne riconosciuto il diritto d'uso delle acque anche ai comuni inferiori del territorio (Casaloldo, Mariana e Redondesco), dalle quali il signore ricavava tremila scudi d'oro. Nel 1566 Alfonso Gonzaga confisc\u00f2 tutti i mulini che erano da sempre di propriet\u00e0 comunale. Poco prima della sua uccisione (6 maggio 1592) riconobbe il pieno diritto al comune.\nCon i progressi nel campo della coltura di inizio Novecento, i mulini furono abbandonati o demoliti e nel tempo alcuni vennero trasformati in edifici ad uso civile o commerciale.\nI mulini oggi.\nOggi gran parte dei pochi mulini rimasti visibili a Castel Goffredo sono stati ristrutturati e adibiti a private abitazioni e nessuno di essi risulta ancora attivo."}
{"id": "5256688", "revid": "1573940", "url": "https://it.wikipedia.org/wiki?curid=5256688", "title": "Parastrophius", "text": "Parastrophius \u00e8 un genere di ragni appartenente alla famiglia Thomisidae.\nDistribuzione.\nLe due specie note di questo genere sono state rinvenute in Africa centrale (\"P. echinosoma\") e in Pakistan (\"P. vishwai\")\nTassonomia.\nUn recente studio degli aracnologi Teixeira, Campos &amp; Lise del 2014 ha messo in dubbio l'appartenenza degli esemplari in questione alla famiglia Thomisidae o ad una singola sottofamiglia.\nNon sono stati esaminati esemplari di questo genere dal 1935.\nA dicembre 2014, si compone di due specie:"}
{"id": "5256693", "revid": "28592", "url": "https://it.wikipedia.org/wiki?curid=5256693", "title": "Quartiere di Cagliari", "text": ""}
{"id": "5256704", "revid": "773636", "url": "https://it.wikipedia.org/wiki?curid=5256704", "title": "Aymerich", "text": ""}
{"id": "5256706", "revid": "438678", "url": "https://it.wikipedia.org/wiki?curid=5256706", "title": "Stochastic fairness queuing", "text": ""}
{"id": "5256715", "revid": "1573940", "url": "https://it.wikipedia.org/wiki?curid=5256715", "title": "Parasynema", "text": "Parasynema \u00e8 un genere di ragni appartenente alla famiglia Thomisidae.\nDistribuzione.\nLe due specie note di questo genere sono state rinvenute in America centrale\nTassonomia.\nNon sono stati esaminati esemplari di questo genere dal 1955.\nA dicembre 2014, si compone di due specie:"}
{"id": "5256723", "revid": "21880", "url": "https://it.wikipedia.org/wiki?curid=5256723", "title": "Cosmopsarus regius", "text": ""}
{"id": "5256724", "revid": "1543377", "url": "https://it.wikipedia.org/wiki?curid=5256724", "title": "Iron Crown Enterprises", "text": "Iron Crown Enterprises (spesso abbreviata in ICE) \u00e8 stata una casa editrice statunitense di giochi di ruolo, da tavolo, di carte collezionabili e di wargame tridimensionali, fondata nel 1980, principalmente nota per la pubblicazione dei giochi di ruolo \"Girsa\" e \"Rolemaster\". Il nome \u00e8 un riferimento alla Corona Ferrea indossata da Morgoth.\nIn seguito a difficolt\u00e0 economiche ha dichiarato la bancarotta il 26 ottobre 2000. Il marchio \u00e8 stato acquistato dalla Aurigas Aldebaron e dal 2002 viene usato su licenza dalla Mjolnir LLC.\nStoria.\nInizi.\nNel 1980 un gruppo di una decina di laureati dall'University of Virginia, tra cui Pete Fenlon, S. Coleman Charlton, Kurt Fischer fondarono la Iron Crown Enterprise per pubblicare le \"house rule\" che avevano sviluppato con i suoi compagni di gioco. Pete Fenlon aveva cominciato a giocare a \"Dungeons &amp; Dragons\" fin dalla sua prima pubblicazione nel 1974 e da sei anni masterizzava una campagna ambientata nella Terra di Mezzo. Comunque rendendosi ben presto conto della scarsit\u00e0 delle proprie finanze e che non avrebbero potuto sostenersi finanziariamente con la nuova societ\u00e0, il numero di fondatori si ridusse a sei e i rimanenti si trovarono dei lavori part-time.\nI primi prodotti furono una serie di supplementi da usare come addon modulari per \"Dungeons &amp; Dragons\". Il primo di questi fu \"Arms Law\" (1980) che aggiungeva maggior dettaglio al combattimento con l'uso di tabelle che confrontavano l'arma usata dall'attaccante con l'armatura usata dal difensore, introducevano un tiro di dadi aperto e aggiungevano successi e fallimenti critici ai possibili risultati di un'azione. Segu\u00ec \"Spell Law\" (1981) che presentava un nuovo sistema magico con gli incantesimi organizzate in liste tematiche di potenza progressivamente maggiore, quindi \"Claw Law\" (1982) che presentava regole di combattimento per bestie e mostri e infine \"Character Law\" (1982) che legandosi ai manuali precedentemente pubblicati e presentando delle regole di creazione dei personaggi pose le basi di un regolamento di gioco unificato. I quattro manuali furono ripubblicati insieme in un boxed set intitolato \"Rolemaster\".\nOltre ai manuali che andarono a formare \"Rolemaster\" la ICE pubblic\u00f2 anche nei suoi primi anni un'ambientazione non legata a nessun regolamento, \"The Iron Wind\" (1981), che divenne la base dell'ambientazione \"Loremaster\" e \"Manassas\" (Rick Britton, 1981), un wargame sulla guerra di secessione americana.\nLa pubblicazione di MERP.\nNel 1982 la ICE ottenne dalla Tolkien Enterprises la licenza esclusiva mondiale per produrre giochi basati sulle opere di J. R. R. Tolkien \"Il Signore degli Anelli\" e \"Lo Hobbit\". Inizialmente pubblic\u00f2 un supplemento generico utilizzabile in qualunque gioco di ruolo \"A Campaign and Adventure Guidebook for Middle-earth\" (1982), proseguendo quindi una serie di sei supplementi per \"Rolemaster\" ambientati circa 1400 anni prima della guerra dell'Anello. Nel 1984 pubblic\u00f2 il \"Middle-earth Role Playing\", generalmente abbreviato in \"MERP\" (che verr\u00e0 pubblicato in Italia come \"Gioco di ruolo del signore degli anelli\" abbreviato in \"Girsa\") semplificando le regole di \"Rolemaster\" per renderlo attraente per un pubblico pi\u00f9 ampio. I supplementi furono comunque venduti come generici, piuttosto che specifici per \"Rolemaster\"/\"Girsa\" fino al 1987, lo stesso Fenlon in una lettera alla fanzine \"Open Hand\" disse che pensava che la maggior parte dei supplementi per \"Girsa\" venissero in realt\u00e0 usati da giocatori di \"Dungeons &amp; Dragons\". \"Girsa\" fu comunque un ottimo successo commerciale, la prima edizione inglese vendette oltre le 250.000 copie e fu tradotto in dodici lingue.\n\"Girsa\" fu supportato con numerosi supplementi, per il 1992 erano stati pubblicati 21 supplementi geografici e una quindicina di avventure. A differenza della maggior parte dei supplementi per i giochi di ruolo erano poco legati alle regole e si concentravano maggiormente sull'ambientazione, costituiscono cos\u00ec uno dei tentativi pi\u00f9 dettagliati di descrivere un'ambientazione, insieme ai \"Forgotten Realms\" della TSR e al mondo di H\u00e2rn della Columbia Games. Libri maggiormente dedicati alle regole (con statistiche di personaggi non giocanti, mostri e tesori furono pubblicati solo a partire dalla fine degli anni ottanta.\nCon la pubblicazione di \"Rolemaster\" e soprattutto di \"Girsa\" la compagnia guadagn\u00f2 a sufficienza che Neidlinger, Coleman e Amthor poterono lasciare i loro lavori part-time ed essere assunti a tempo piendo dalla ICE.\nOltre a sfruttare a sfruttare la licenza di pubblicazione per un gioco di ruolo la ICE pubblic\u00f2 anche il gioco di carte \"The Riddle of the Ring\" (1982) e il wargame \"The Battle of Five Armies\" (1984).\nRolemaster e altri prodotti.\nNel 1984 la ICE pubblic\u00f2 \"Campaign Law\", un supplemento per \"Rolemaster\" che guidava il master a costruire di una propria campagna, presentando inoltre un'ambientazione d'esempio chiamata \"Rolemaster\", per la quale fu ristampato \"The Iron Wind\" e pubblicati alcuni altri supplementi, ma fu comunque un esperimento di breve durata. Nel 1986 fu pubblicata una seconda edizione di \"Rolemaster\" e cominci\u00f2 la pubblicazione di una serie di supplementi annuali, i \"Rolemaster Companion\" che introducevano nuove regole e liste di incantesimi per \"Rolemaster\".\n\"Rolemaster\" si espanse nella fantascienza con la pubblicazione di \"Space Master\" (Terry Amthor e Kevin Barrett, 1985), un'ambientazione di space opera e di \"Cyberspace\" (Terry Amthor, Kevin Barrett, Coleman Charlton, Tod Foley e Leo LaDell, 1989), un'ambientazione cyberpunk con meccaniche compatibili con \"Space Master\", quest'ultimo pubblicato sulla scia del successo di \"Cyberpunk\" della R. Talsorian Games. Una versione rivista della seconda edizione di \"Rolemaster\" fu pubblicata nel 1989, questa volta supportata dall'ambientazione \"Shadow World\" che riprendeva ed ampliava, situandola al suo interno, la precedente ambientazione di \"Loremaster\", per quest'ultima ambientazione furono pubblicati una quindicina di manuali tra il 1989 e il 1990, ma la loro pubblicazione si arrest\u00f2 in seguito alla crisi di fine anni novanta della ICE e all'abbandono di Terry Amthor, che ne aveva curato la pubblicazione..\nLa ICE concesse alla Simutronic una licenza per lo sviluppo di un videogioco basato su \"Rolemaster\", il risultato fu un multi user dungeon testuale, la cui prima demo giocabile fu pubblicata su GEnie come \"GemStone\" (1987), quindi pubblicato in una prima versione come \"GemStone ][\" (1988) per essere sostituito rapidamente da \"GemStone III\" nel 1990. La licenza dur\u00f2 fino al 1995 quando fu lasciata scadere per mutuo consenso e il gioco fu modificato rimuovendo le meccaniche di gioco legate a \"Rolemaster\" (spesso semplicemente rinominandole) e cambiando il nome dell'ambientazione, per essere pubblicato come \"GemStone IV\".\nNel 1988 entr\u00f2 nel mercato dei librogame con la serie Tolkien Quest ambientata nella Terra di Mezzo, a cui si aggiunse nel 1987 la serie Sherlock Holmes Solo Mysteries, dedicata all'investigatore creato da Arthur Conan Doyle e infine nel 1988 la serie Narnia Solo Games ambientata in Narnia.\nUn'ultima novit\u00e0 per la ICE fu il wargame \"Silent Death\" (Kevin Barrett, 1990), un wargame tridimensionale che simula il combattimento tra astronavi, basato inizialmente sul regolamento di \"Space Master\" ma divenuto presto una linea editoriale indipendente.\nChampions.\nNel 1986 la ICE strinse un accordo con la Hero Games secondo il quale la ICE avrebbe dovuto pubblicare e distribuire i manuali della linea \"Champions\", lasciando alla Hero Games il loro sviluppo e creazione. Comunque nel giro di un paio d'anni la ICE si incaric\u00f2 anche della scrittura dei manuali dato che i fondatori della Hero Games si erano ormai dedicati ad altre societ\u00e0 Nel periodo 1987-1990 pubblic\u00f2 anche la linea di manuali Campaing Classic con statistiche doppie, sia per \"Rolemaster\", che per \"Fantasy Hero\" (un regolamento fantasy basato su \"Champions\") pubblicando diverse ambientazioni storiche e mitologiche, \"Robin Hood\" (1987), \"Mythic Greece\" (1988), \"Vikings\" (1989), \"Pirates\" (1989) e \"Mythic Egypt\" (1990). Queste non ottennero per\u00f2 un gran successo, dato che chi era interessato a un sistema di gioco trovava sprecate le pagine dedicate all'altro.\nNel 1989 pubblic\u00f2 la quarta edizione di \"Champions\" rivista principalmente da Rob Bell, che separ\u00f2 il nucleo base delle regole da quelle specificatamente dedicate alle ambientazioni supereroistiche, rendendolo un vero sistema universale. La nuova edizione fu supportata da oltre cinquanta supplementi pubblicati tra il 1990 e il 1995, con manuali che espansero il sistema per nuovi generi come \"Fantasy Hero\" (1990), \"Western Hero\" (1991), \"Cyber Hero\" (1993) e \"Horror Hero\" (1995), anche se ad eccezione di \"Fantasy Hero\" non li support\u00f2 con ulteriori manuali specifici del genere e si limit\u00f2 a pubblicare supplementi utilizzabili in pi\u00f9 generi, come l\"Hero Bestiary\" (1992) o \"The Ultimate Martial Artist\" (1994). Quando Rob Bell lasci\u00f2 la ICE nel 1990 il suo posto di curatore della linea editoriale fu preso da Monte Cook e successivamente da Bruce Harlick.\nNel 1996 la Hero Games insoddisfatta della decisione della ICE di sospendere tutte le sue linee editoriali ad eccezione del gioco di carte collezionabile \"Middle-earth Collectible Card Game\" inizi\u00f2 a cercare un nuovo editore per \"Champions\" e il 25 aprile 1996 annunci\u00f2 di aver stretto un accordo con la R.Talsorian Games a cui fu trasferita la pubblicazione di \"Champions\"\nPrima crisi 1990-1992.\nLa pubblicazione dei librogame caus\u00f2 una serie di problemi legali che portarono quasi alla bancarotta la ICE. Dopo la pubblicazione dei primi tre libri della serie Tolkien Quest la George Allen &amp; Unwin, distributrice dei libri di Tolkien nel Regno Unito, dichiar\u00f2 che la Tolkien Enterprises e la ICE stavano violando il loro contratto di licenza, sostenendo che la ICE non avrebbe potuto pubblicare libri. La ICE fu obbligata a richiamare dalle librerie i librogame gi\u00e0 pubblicati ed a distruggerli insieme a un quarto libro gi\u00e0 pronto. Altri problemi sorsero con i librogame della serie di Narnia, dato che risult\u00f2 che il licenziatore non avrebbe potuto cedere i diritti. Complessivamente la ICE perse una cifra stimata tra i 2,25 e il 2,5 milioni di dollari.\nLa ICE rinegozi\u00f2 la sua licenza con la Tolkien Enterprises e pubblic\u00f2 nel 1988 una nuova collana dedicata alla terra di mezzo, la Middle-earth Quest (pubblicata in Italia dalla Edizioni EL nella serie La Terra di Mezzo). Ormai per\u00f2 il mercato dei librigioco era in calo generale e nel 1988 le scarse vendite la forzarono la ICE a chiudere le linee dedicate a Narnia e di Sherlock Holmes. La nuova serie Middle earth Quest le segu\u00ec nel 1989. Al momento della chiusura circa una dozzina di libri erano pronti per la pubblicazione e anche se qualcuno fu pubblicato sui mercati esteri, questo si aggiunge alle gi\u00e0 cospicue perdite subite dalla ICE.\nLa crisi si riflesse nel ritardo al pagamento ai freelancer, nell'abbandono di diversi dipendenti, tra cui alcuni dei fondatori originali, Terry Amthor, Kevin Barrett, John Morgan, Monte Cook e di Rick Britton, e nella sospensione della pubblicazione di nuovi manuali, eccetto che per quelli della linea Rolemaster e Hero. La ICE riusci comunque a riprendersi negli anni successivi appoggiandosi alle sue linee classiche Rolemaster e l'Hero System e a \"Silent Death\".\nRipresa.\nPer il 1993 la ICE si era ripresa dai debiti e questo diede il via a una ripresa delle sue linee editoriali. Pete Fenlon annunci\u00f2 il suo programma per sostenere \"MERP\" sulle pagine della fanzine \"Other Hands\". In questo riconosceva che le regole non si mischiavano bene con l'ambientazione e che queste ultime si riferivano all'ambientazione in modo molto leggero Il programma prevedeva la produzione di giochi per il mercato di massa ambientati nella Terra di Mezzo, il supporto a \"Lord of the Rings Adventure Game\", un gioco di ruolo che la ICE aveva pubblicato nel 1991 semplificando ulteriormente le regole di \"MERP\", come punto di ingresso per i nuovi giocatori, la pubblicazione di una seconda edizione di \"MERP\" e infine la pubblicazione di avventure adatte sia per \"MERP\".\nQuesto programma rimase per\u00f2 in gran parte non realizzato, fu pubblicato un solo gioco da tavolo per il mercato di massa (\"The Hobbit Adventure Board Game\", 1994) e un'unica avventura per i due regolamenti \"Over the Misty Mountains Cold\" (1993). La seconda edizione di \"MERP\" fu pubblicata nel 1993 accompagnata nel 1994 da un massiccio manuale di ambientazione, \"Arnor\", che comprendeva e integrava cinque precedenti manuali di ambientazione. Comunque dopo la pubblicazione di pochi supplementi (il modulo di avventura \"Palantir Quest\", la campagna \"The Kin-Strife\" e il supplemento per i curatori \"Hands of the Healer\") la pubblicazione di manuali per \"MERP\" si interruppe a causa del continuo calo di vendite che avevano subito nel corso degli anni.\nA partire dal 1994 fu pubblicata anche una nuova versione di \"Rolemaster\" detta \"Rolemaster Standard System\" (\"RMSS\"), divisa in quattro manuali: \"Arms Law\" (1994), \"Gamemaster Law\" (1995), \"Spell Law\" (1995) e \"Rolemaster Standard Rules\" (1995). Questa seconda edizione se da un lato unificava in un insieme coeso un regolamento nato come plug-in per \"AD&amp;D\" dall'altro esager\u00f2 nella complessit\u00e0 delle regole che divennero ancora pi\u00f9 convolute e dettagliate. Diversi manuali di ambientazione espansero \"Rolemaster\" in altri generi e furono inoltre pubblicati tre videogiochi basati sul nuovo regolamento: \"Rolemaster: Magestorm\" (1996), \"Darkness Fall\" (1997) e \"Rolemaster: Bladelands\" (1997) pubblicati dalla Mythic Entertainment e nacque la fanzine \"Portals\" che dopo due numeri fu rimpiazzata nel 1998 dalla rivista online \"The Guild Companion\" tuttora esistente.\nNel 1995 la ICE entr\u00f2 nel mercato dei giochi di carte collezionabili pubblicando \" Middle-earth Collectible Card Game\" scritto da Coleman Charlton e Mike Reynolds. Il regolamento era molto complesso, ma ottenne inizialmente un buon successo e fu tradotto in tredici lingue, ma nel tempo le espansioni complicarono e diluirono ulteriormente le regole riducendone l'interesse anche degli appassionati.\nNel 1997, poco prima di scoprire i propri problemi finanziari, salv\u00f2 dal fallimento la Mayfair, che fu ricreata come Iron Wind LLC, ma continu\u00f2 a fare affari come Mayfair Games\nIl fallimento.\nUna serie di fattori contribuirono comunque a causare nuovi problemi finanziaria alla ICE: l'aumento del costo della carta la forz\u00f2 a ridurre la dimensione dei manuali, impedendo di attrarre nuovi lettori con massicci manuali, nel 1996 perse i diritti per la pubblicazione di \"Champions\" che contava per un 20% dei suoi ricavi non legati ai giochi di carte collezionabili e infine diversi suoi distributori fallirono tra il 1997 e il 1998, comunque il colpo finale fu la sovrastima delle stampe dell'edizione \"Unlimited\" del \"Middle-earth Collectible Card Game\".\nLa ICE entr\u00f2 in amministrazione controllata (\"Chapter 11\") nel 1999, questo per\u00f2 permise alla Tolkien Enterprises di ritirare la licenza di pubblicazione dei prodotti legati alla Terra di Mezzo per poterli successivamente rivendere e sfruttare la pubblicit\u00e0 che sarebbe seguita dalla pubblicazione della trilogia cinematografica di Peter Jackson Nonostante la pubblicazione di una terza edizione di \"Rolemaster\", la \"Rolemaster Fantasy Roleplaying\" che stava incontrando buone vendite e la cessione della propriet\u00e0 di \"Silent Death\" alla Mythic Entertainment la ICE fu costretta ad entrare in bancarotta secondo il \"Chapter 7\" il 26 ottobre 2000.\nI diritti per l'ambientazione \"Shadow World\" erano detenuti dualmente anche da Terry Amthor, insieme alla licenza di utilizzare \"Rolemaster\" per essi, che li utilizz\u00f2 per il suo Eidolon Studios I diritti rimanenti della ICE, principalmente relativi a \"Rolemaster\" e \"Space Master\" furono acquistati nel dicembre 2001 per 78.000 dollari da John R. Seal, un fan londinese che li affid\u00f2 in gestione alla Aurigas Aldebaron, una societ\u00e0 di gestione di propriet\u00e0 intellettuali. La Aurigas concesse in licenza le propriet\u00e0 alla Phoenix LLC, una societ\u00e0 gestita da Bruce Neidlinger, uno dei precedenti proprietari della ICE, che fu quasi subito ribattezzata Mjolnir LLC e inizi\u00f2 a pubblicare con il marchio Iron Crown Enterprises.\nA partire dal gennaio 2011 le licenze furono trasferite alla Guild Companion Publications Ltd.\nRiviste.\nLa Iron Crown Enterprise in seguito all'accordo con la Hero Games eredit\u00f2 la rivista \"Adventurers Club\", che pubblic\u00f2 dal numero 8 dell'autunno 1986 fino al numero 12 del 1988. Nel suo periodo di gestione la ICE aggiunse anche articoli dedicati a \"Rolemaster\", ma i lettori abituali della rivista non gradirono molto questa novit\u00e0, cos\u00ec tra il 1988 e il 1990 pubblic\u00f2 sette numeri dell\"Iron Crown Quaterly\", una rivista in formato tabloid dedicata esclusivamente ai propri regolamenti..\nNel 1992 la ICE prese in mano la pubblicazione della fanzine \"Grey Worlds\" dedicata a \"Rolemaster\", che era stata pubblicata per quattordici numeri tra il 1989 e il 1992 a cura di Ross Henton e Lem Richards, ma l'esperimento cess\u00f2 dopo la pubblicazione di soli tre numeri nel corso di due anni.\nGiochi pubblicati.\nLibrogame.\nLinee di librogame pubblicate:"}
{"id": "5256725", "revid": "1456895", "url": "https://it.wikipedia.org/wiki?curid=5256725", "title": "Maksim Matlakov", "text": "Ottenne il titolo di Maestro Internazionale nel 2007 e quello di Grande maestro nel 2010.\nHa raggiunto il massimo rating Elo nel novembre 2017, con 2738 punti, 4\u00ba giocatore russo e 23\u00ba al mondo."}
{"id": "5256727", "revid": "547034", "url": "https://it.wikipedia.org/wiki?curid=5256727", "title": "Priscansermarinus barnetti", "text": " \nPriscansermarinus barnetti \u00e8 un animale estinto di incerta collocazione sistematica. Visse nel Cambriano medio (circa 505 milioni di anni fa) e i suoi resti fossili sono stati ritrovati in Canada, nel famoso giacimento di Burgess Shale.\nDescrizione.\nQuesto animale, alto fino a 5 centimetri, era composto da due parti principali: una forma ovale triangolare, compressa lateralmente e identificabile come il \"corpo\" dell'animale, e una sorta di \"stelo\" breve e spesso. La regione del corpo mostra una regione subtriangolare centrale, altamente riflettente, che \u00e8 stata originariamente interpretata come prova di una sottile \"piastra\" esterna e non biomineralizzata su entrambi i lati del corpo. Questa struttura \u00e8 ora riconosciuta come una struttura interna di maggiore complessit\u00e0 anatomica. Il gambo (o stolone), che sembra emergere dal corpo piuttosto che fondersi in esso, \u00e8 di forma cilindrica e almeno moderatamente flessibile; l'estremit\u00e0 distale porta un disco terminale che presenta una raggiera. Negli esemplari pi\u00f9 conosciuti, il gambo \u00e8 lungo poco pi\u00f9 della met\u00e0 della lunghezza totale dell'animale.\nScoperta e classificazione.\nNel 1975, durante la spedizione inaugurale del Royal Ontario Museum nel sito di Burgess Shale, venne scoperta una lastra contenente 62 esemplari di un organismo fino a quel momento sconosciuto; la lastra venne trovata da Robert Barnett in un ghiaione al di sotto del livello della cava originale di Charles Doolittle Walcott. \"Priscansermarinus barnetti\" \u00e8 stato descritto e nominato nel 1981, e interpretato come un probabile lepadomorfo peduncolato, all'interno del gruppo dei Maxillopoda nell'ambito dei crostacei (Collins e Rudkin, 1981), Tuttavia, pi\u00f9 di recente le sue affinit\u00e0 sono state messe in discussione e rimangono ambigue (Briggs, 1983; Briggs et al., 2005).\nPaleobiologia.\nQuesta specie \u00e8 troppo poco conosciuta per poter descrivere la sua ecologia con certezza. Il disco terminale alla base del suo stolone era probabilmente usato per ancorare l'animale nel fango. Apparentemente privo di tentacoli e di altre strutture di alimentazione, si suppone che \"Priscansermarinus\" adottasse una modalit\u00e0 di alimentazione sospensivora."}
{"id": "5256728", "revid": "22356", "url": "https://it.wikipedia.org/wiki?curid=5256728", "title": "Priscansermarinus", "text": ""}
{"id": "5256738", "revid": "736476", "url": "https://it.wikipedia.org/wiki?curid=5256738", "title": "Svetlana Shkolina", "text": ""}
{"id": "5256740", "revid": "643662", "url": "https://it.wikipedia.org/wiki?curid=5256740", "title": "Coppa dell'URSS 1988-1989", "text": ""}
{"id": "5256741", "revid": "643662", "url": "https://it.wikipedia.org/wiki?curid=5256741", "title": "Coppa dell'URSS 1989-1990", "text": ""}
{"id": "5256743", "revid": "643662", "url": "https://it.wikipedia.org/wiki?curid=5256743", "title": "Coppa dell'URSS 1990-1991", "text": ""}
{"id": "5256744", "revid": "643662", "url": "https://it.wikipedia.org/wiki?curid=5256744", "title": "Coppa dell'URSS 1991-1992", "text": ""}
{"id": "5256754", "revid": "61051", "url": "https://it.wikipedia.org/wiki?curid=5256754", "title": "Geoplanidae", "text": "I Geoplanidae sono una famiglia di vermi piatti comunemente chiamati planarie terrestri.\nSono gli unici platelminti a vita libera che non vivono in ambienti acquatici e rappresentano un gruppo poco studiato, ma importante per l'ecosistema del suolo.\nComportamento.\nSono predatori di altri invertebrati, come lombrichi, chiocciole, lumache, insetti e chelicerati. Una volta individuate le prede, talora attraverso recettori chimici, le planarie le attaccano e le catturano avvalendosi della loro forza fisica, unita a muco adesivo e secrezioni velenose. L'estensione del faringe, a cui fa seguito il rilascio di fluidi digestivi, consente dunque l'alimentazione.\nTassonomia.\nLa famiglia \u00e8 suddivisa in 4 sottofamiglie:\nDistribuzione.\nLa famiglia ha una distribuzione cosmopolita. I Bipaliinae sono assenti nel continente americano ed europeo, i Geoplaninae si trovano in America Centrale e del Sud (avvistata anche in Italia), mentre le Microplaninae e Rhynchodeminae sono le sottofamiglie con la distribuzione che va pi\u00f9 a nord, inclusa l'Europa.\nInvasivit\u00e0.\nVarie specie sono state introdotte al di fuori dall'areale nativo, esercitando un marcato impatto sulla fauna nativa degli areali di introduzione.\n\"Platydemus manokwari\", specie originaria della Nuova Guinea, \u00e8 stata introdotta accidentalmente in vari Stati e intenzionalmente in alcune isole del Pacifico per il controllo biologico di \"Lissachatina fulica\". In queste isole ha per\u00f2 esercitato un forte impatto, minacciando le popolazioni di alcuni gasteropodi autoctoni, rari ed endemici."}
{"id": "5256756", "revid": "287204", "url": "https://it.wikipedia.org/wiki?curid=5256756", "title": "Federazione pallavolistica dell'Albania", "text": "La Federazione albanese di pallavolo (alb. \"Federata Shqiptare e Volejbollit\", FSH) \u00e8 un'organizzazione fondata per governare la pratica della pallavolo, ed in seguito del beach volley, in Albania.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1949."}
{"id": "5256758", "revid": "1494169", "url": "https://it.wikipedia.org/wiki?curid=5256758", "title": "The Answered Prayer", "text": ""}
{"id": "5256759", "revid": "287204", "url": "https://it.wikipedia.org/wiki?curid=5256759", "title": "Mohe", "text": "I Mohe (o Malgal, Mogher) ( cinese: \u977a\u97a8; cinese semplificato: \u977a\u97a8; Hang\u016dl: \ub9d0\uac08; Hanja: \u977a\u97a8) erano un'antica popolazione di Tungusi che viveva in Manciuria. Sono considerati gli antenati dei Jurchi, a loro volta predecessori dei moderni Manci\u00f9.\nSarebbero a loro volta discendenti dei Sushen (249 a.C. al 207 a.C.) e degli Yilu (206 a.C. al 24) e dei Wu-chi (386 - 534 d.C.). Secondo alcune fonti, avrebbero abitato nei pressi del fiume Liao prima di migrare verso sud. Sono al centro della storia della Corea dato che fra il I secolo e il II secolo dopo Cristo, hanno disputato numerose battaglie contro i regni di Baekje e Silla. Sono poi stati integrati nel regno coreano di Goguryeo (37 a.C. a 668) e in seguito di Balhae (698 - 926), del quale rappresentavano una grossa parte della popolazione.\nCultura.\nI Mohe erano originariamente un popolo la cui economia si basava sulla caccia e la raccolta. Erano buoni cavalieri e ottimi arcieri che pagavano tributo ai dirigenti cinesi sotto forma di archi e punte di frecce. Vivevano in abitazioni sotterranee collegate all'esterno da un orifizio, che permetteva agli abitanti e al fumo di uscire. I reperti archeologici caratteristici sono delle fibbie di cintura decorate e dei vasi in ceramica a urna con doppio bordo.\nDurante il periodo di Balhae, l'agricoltura divenne un'attivit\u00e0 importantissima, con la coltivazione di tipologie di grano e miglio adatte al breve ciclo produttivo che la regione offre. In questo periodo, migliora la tecnica di lavoro dei metalli e fonti cinesi indicano che Balhae possedesse un proprio sistema di scrittura, anche se oggi non ne rimane nessuna traccia.\nTrib\u00f9.\nI Mohe erano divisi in diverse trib\u00f9. Fra di esse, i Sumo Mohe sono passati sotto il controllo del regno meridionale di Goguryeo, mentre altre trib\u00f9 cadevano sotto la dinastia cinese dei Sui (589 - 618). Allo stesso momento, numerosi gruppi Mohe migravano verso nord. Il Libro dei Tang descrive il paese dei mohe come diviso in 10 trib\u00f9, ognuna col proprio capo, alcune dipendenti dal Goguryeo mentre altre erano vassalli dei Turchi Celesti (552 - 745). Alla fine del periodo Balhae non rimangono tracce dei Mohe: la popolazione a sud era stata assorbita dalla cultura cinese, mentre quella migrata verso nord formava il gruppo principale che ha dato origine agli Jurchi."}
{"id": "5256760", "revid": "287204", "url": "https://it.wikipedia.org/wiki?curid=5256760", "title": "Federazione pallavolistica di Andorra", "text": "La Federazione andorrana di pallavolo (spa. \"Federaci\u00f3 Andorrana de Voleibol\", FAV) \u00e8 un'organizzazione fondata per governare la pratica della pallavolo in Andorra.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1987."}
{"id": "5256763", "revid": "580", "url": "https://it.wikipedia.org/wiki?curid=5256763", "title": "Malgal", "text": ""}
{"id": "5256764", "revid": "287204", "url": "https://it.wikipedia.org/wiki?curid=5256764", "title": "Federazione pallavolistica dell'Armenia", "text": "La Federazione armena di pallavolo \u00e8 un'organizzazione fondata per governare la pratica della pallavolo in Armenia.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1991."}
{"id": "5256765", "revid": "1605525", "url": "https://it.wikipedia.org/wiki?curid=5256765", "title": "Una vampata di rossore", "text": "Una vampata di rossore \u00e8 il primo romanzo dello scrittore Domenico Rea pubblicato nel 1959 per i tipi della Mondadori Editore. Per oltre un trentennio, fino all'uscita di \"Ninfa plebea\" (Premio Strega 1993), sar\u00e0 anche l'unico.\nTrama.\nIl romanzo \u00e8 ambientato a Nofi, facilmente identificata in Nocera Inferiore, citt\u00e0 immaginaria a trenta chilometri a sud di Napoli, e nei paesi dei dintorni, fino a Salerno.\nLa vicenda ruota attorno ad Assuero, ex carabiniere, sposato in seconde nozze con Rita, levatrice molto amata e conosciuta in tutta Nofi e nell'Agro nocerino-sarnese. Rita si ammala e Assuero, spaventato dall'idea che gli introiti portati dalla moglie, possano cessare completamente, si rifiuta di ammettere la gravit\u00e0 della malattia, cercando conferme presso i medici che si prestano a minimizzare per non spaventare la famiglia. La malata in realt\u00e0 ha un tumore e non si rialzer\u00e0 viva dal letto. Intorno a lei si stringono i parenti e le tante donne che Rita ha fatto partorire nei palazzi pi\u00f9 agiati della citt\u00e0, come nelle capanne pi\u00f9 miserabili. Sempre amabile e premurosa. Al contrario del meschino Assuero che si \u00e8 limitato ad amministrare i conti della moglie, rifiutandosi di lavorare, convinto che la sua presenza in casa fosse un indispensabile corollario della felicit\u00e0 familiare.\nBeppe, il figlio di Rita e Assuero, per evitare la tragedia, cerca una facile evasione nelle avventure salernitane, nelle feste e al caff\u00e8, con il gruppo di amici che finiscono per disprezzarlo. Fino a quando trova in Chele, la monaca di casa, una docile amante a portata di mano.\nLa storia di Maria, sorella di Beppe, occupa la parte centrale del racconto. Fin da bambina esclusa dai divertimenti dei coetanei, cresce dura e astiosa, si invaghisce di un giovane, chiamato Il Salernitano che, spacciatosi per ricco figlio di famiglia, si rivela presto uno sfruttatore e un ladro. Chiesta in moglie da Scida, contadino poverissimo, divenuto ricco in Algeria, lo rifiuta perch\u00e9 figlio di un ergastolano, ribellandosi alla volont\u00e0 della famiglia e ai calcoli di Assuero, ex carabiniere che afferma: \"\"la ricchezza, via, \u00e8 stata sempre al di sopra della Legge\".\"\nL'epilogo inevitabile, con lo sconforto dei familiari, mostra anche le mille benedizioni delle donne che Rita ha aiutato a sgravarsi di figli \"voluti e non voluti, nati vivi e nati morti\".\nAnalisi dell'opera.\nL'opera si divide in tre parti: la storia di Rita e Assuero, quella della figlia Maria e infine quella di Chele, la monaca di casa, che viene identificata come carattere nella sorella dell'autore ma, nel romanzo, diventa l'amante di Beppe. Questa frammentazione ha fatto scrivere a Carlo Salinari che la Vampata di rossore \u00e8 un falso romanzo, in cui l'unit\u00e0 apparente, creata dalla malattia di Rita, \u00e8 \"estrinseca\", mentre i racconti sui figli \"sono falsi\". \nLa prima anticipazione del romanzo \u00e8 considerata \"Cancer Barocco\", pubblicato sulla rivista \"Il Caff\u00e8\" nel '57.\nFrancesco Durante, curatore del Meridiano Mondadori dedicato a Rea e suo importante riferimento editoriale, definisce il romanzo \"Il libro in cui in maniera pi\u00f9 intensa e drammatica Rea abbia coraggiosamente rappresentato la propria stessa famiglia, intorno alla vicenda della morte della madre. \u00c8 piuttosto agevole l'identificazione tra Rita e Lucia Scermino, madre dello scrittore; tra Chele - la \"monaca di casa\" - e Teresa Rea, sorella di Domenico; tra Assuero, del quale si ripercorrono perfino i trascorsi da carabiniere, e il padre, Giuseppe Rea;\"\nEdizioni.\nPrima edizione\nAltre edizioni"}
{"id": "5256766", "revid": "124985534", "url": "https://it.wikipedia.org/wiki?curid=5256766", "title": "Castello di Santa Lucia del Mela", "text": "Il castello di Santa Lucia del Mela si trova a Santa Lucia del Mela in citt\u00e0 metropolitana di Messina. Sorge sulla sommit\u00e0 del colle Mankarru e domina i corsi dei torrenti \"Floripotema\" e \"Mela\".\nStoria del castello.\nDurante le epoche: greco-siceliota, romana, bizantina; ai tempi dell'Emirato islamico di Sicilia e del successivo Regno di Sicilia sotto le Dinastie degli Altavilla, degli Svevi, degli Aragonesi e infine, del Viceregno di Sicilia l'edificio \u00e8 protagonista nonch\u00e9 il monumento principale della storia millenaria della citt\u00e0.\nDel primitivo insediamento greco-siceliota sono pervenute varie tracce di cinte murarie dell'et\u00e0 classica.\nNel periodo compreso fra il VII secolo a. C. e il V secolo d. C., Santa Lucia del Mela \u00e8 insediamento romano con una zona \"castrum\" sorta durante il periodo della lunga dominazione romana. Con la caduta dell'Impero (V secolo \u2013 IX secolo), diviene insediamento bizantino con un \"castrum\" mutuato dalla dominazione bizantina, sotto la denominazione di Mankarru, periodo durante il quale, non si esclude l'esistenza di un'anteriore fortificazione o torre d'avvistamento del periodo imperiale.\nL'insieme degli edifici che costituiscono il Castello resiste al devastante terremoto della Calabria meridionale del 1783 ma, subisce i danni arrecati dal terremoto della Calabria meridionale del 1894 e dal terremoto di Messina del 1908. Di questi ultimi eventi sismici il prelato monsignor Salvatore Ballo Guercio ripristina l'integrit\u00e0 dei manufatti con le opere di restauro attuate nel 1927.\nPrimitiva fortificazione durante la Dinastia degli Altavilla.\nIL primitivo castello \u00e8 costituito dal tipico dongione normanno di provenienza anglo-franco-normanna e questo tipo di struttura \u00e8 molto diffusa sotto i regni di: Ruggero I di Sicilia, Ruggero II di Sicilia, Guglielmo I di Sicilia detto il Malo, Guglielmo II di Sicilia detto il Buono, Tancredi di Sicilia, Ruggero III di Sicilia, Guglielmo III di Sicilia fino all'avvicendarsi della dinastia degli Svevi con Costanza d'Altavilla sposa dell'Imperatore Enrico VI di Svevia, Re di Sicilia col nome di Enrico I.\nSebbene ubicato relativamente lontano da cave di pietre e materiali lavici, con riferimento alle ricchissime colate laviche delle falde dell'Etna o estratte e importate dalle prospicienti Isole Eolie, il Castello presenta l'utilizzo di conci di lava per scopi decorativi e altro materiale di natura vulcanica con funzioni strutturali. Peculiarit\u00e0 che lo accomunano a costruzioni di matrice bizantino - araba, cube e metochi del circondario, l'utilizzo di conci di pietra lavica denominatore comune alle rifiniture esterne delle absidi del duomo di Palermo e del duomo di Monreale.\nTra gli esempi: il vano absidale della primitiva \"Cappella Palatina\", i conci alternati dello spigolo settentrionale del Santuario, le cornici superiori delle monofore del prospetto, il contorno dell'oculo cieco in cui \u00e8 inserito l'orologio. Peculiarit\u00e0 stilistiche poste in essere anche in interventi successivi e cronologicamente pi\u00f9 recenti.\nDimora durante la Dinastia Sveva.\nI primi interventi di trasformazione del maniero in \"dimora regia\" sono attuati da Federico II di Svevia, il sovrano trascorre lunghi soggiorni dedicati alla caccia, suo svago preferito, sui monti ricchi di selvaggina. Lontano dalle ingerenze dei vescovi delle vicine Diocesi di Patti, Lipari e Messina, nella \"sua\" Prelatura, ove pu\u00f2 preparare quella che \u00e8 definita \"la crociata maledetta\", seguita da l\u00ec a poco dalla sesta crociata, condotta in prima persona dall'Imperatore, quest'ultima esperita in via diplomatica contro il sultano Al-Malik al-Kamil.\nL'imperatore Federico II di Svevia \"Stupor Mundi\"\" \u00e8 pronipote del Gran Conte Ruggero. Grazie a intrighi di palazzo, pur variando la Casata, \u00e8 assicurata la naturale discendenza del ceppo degli Altavilla infatti, \u00e8 figlio di Costanza d'Altavilla (a sua volta figlia di Ruggero II di Sicilia) accasata con Enrico VI di Hohenstaufen Imperatore del Sacro Romano Impero. A Santa Lucia del Mela come alla corte di Palermo, sono incentivati lo sviluppo e la diffusione dell'Arte che, nella fattispecie, sfociano nel movimento culturale filosofico - letterario universalmente noto come Scuola siciliana. La tradizione popolare narra che nella prigione, ubicata nel vano inferiore della torre cilindrica, scoperto nel 1967 durante l'esecuzione di lavori di restauro, accusato di tradimento, abbia trascorso una lunga detenzione Pier della Vigna, protonotaro e magistrato dell'Imperatore: \"\"imperialis aule prothonotarius et regni Siciliae logotheta\". L'ingiusta condanna cantata da Dante Alighieri \u00e8 parimenti supportata dalla considerazione e dalla stima del popolo luciese, come attesta una via del centro storico espressamente a lui dedicata.\nDurante il regno federiciano \u00e8 avviato un censimento dei castelli e con il decreto \"Statutum de reparatione castrorum\" (1231 - 1240), il quale prevede la loro ristrutturazione e manutenzione a carico dei cittadini.\nIl castello non \u00e8 inserito nel Castra exempta redatto per volont\u00e0 dell'Imperatore Federico II di Svevia con la collaborazione di Pier della Vigna stilato nel 1239. In esso non compaiono i palazzi e le residenze di caccia e svago, le \"domus solaciorum\", di pertinenza comunque regia e soprattutto alcuni siti molto noti, spesso sotto il controllo della Curia, che all'epoca non erano ancora stati costruiti o ultimati.\nAccorpati gli undici Giustizierati del Regno in sole cinque circoscrizioni pi\u00f9 ampie. Nello specifico: \"Sicilie citra flumen Salsum et totius Calabrie usque ad portam Roseti\".\nPeriodo angioino.\nDurante le incursioni angioine il Castello luciese \u00e8 in parte distrutto. Pace di Caltabellotta del 1302.\nDimora dei Re siciliani della Dinastia Aragona.\nDopo la breve ma, convulsa parentesi angioina, la Corona del Regno di Sicilia torna nuovamente a seguire la discendenza dinastica dei Re di Sicilia nella persona di Federico III di Sicilia pronipote di Federico II di Svevia ovvero figlio di Costanza II di Sicilia, nipote di Manfredi di Sicilia a sua volta figlio naturale dell'Imperatore Federico II di Svevia.\nIl bisnonno Federico II di Svevia getta le basi del grandioso palazzo, il pronipote Federico III di Sicilia lo ristruttura e lo amplia, proprio come avviene per il Castello di Montalbano Elicona.\nSotto il regno di Pietro II di Sicilia figlio di Federico III riprendono gli attacchi degli Angioini con l'obiettivo di impadronirsi dell'isola. Dopo un prolungato assedio e con la morte di Re Pietro II di Sicilia, Santa Lucia del Mela e il suo Castello, cadono nelle mani degli Angioini per un breve periodo.\nNel 1346, il Duca Giovanni d'Aragona fratello di Re Pietro II di Sicilia riesce a strappare la citt\u00e0 dal giogo angioino. Due anni dopo, nell'aprile del 1348 con la morte del Duca, il Castello di Santa Lucia si ritrova al centro di eventi cruenti e sanguinosi.\nSantuario Madonna della Neve.\nNel 1673 la fortificazione decadute le funzioni di difesa, abbandonata e in rovina \u00e8 ceduta dal proprietario don Francesco Morra Principe di Buccheri a monsignore Simone Impellizzeri, prelato dell'epoca, che provvede alla ristrutturazione del complesso affidandola a don Francesco Picciotta.\nIl titolo di Madonna della Neve, affonda le sue origini nei primi secoli della Chiesa ed \u00e8 strettamente legato al sorgere della basilica di Santa Maria Maggiore in Roma considerata il pi\u00f9 antico santuario mariano d'Occidente. Precisamente al IV secolo, sotto il pontificato di Papa Liberio. Questa \u00e8 la tradizione, anche se non comprovata da nessun documento; le chiese sotto il medesimo titolo sono dette \"Liberiane\" dal nome del pontefice, dal popolo sono chiamate familiarmente \"ad Nives\", della Neve.\nLa torre quadrangolare pericolante \u00e8 abbattuta per fare posto alla costruzione del Santuario. Nel 1674 al centro di una maestosa cornice barocca, \u00e8 collocata la stupenda statua marmorea della \"\"Madonna della Neve\", opera di Antonello Gagini del 1529, proveniente dalla chiesa di San Giuseppe della rurale contrada omonima, col titolo di \"Nostra Donna della Neve\" o \"Madonna delle Celle\" o \"Madonna degli Uccelli\".\nIn aperta campagna, in contrada delle \"Celle\", per via di un preesistente monastero dotato di celle per la clausura dei monaci, come si evince da un manoscritto dell'Archivio della Curia Vescovile, esiste una cappella dedicata alla \"Madonna della Neve\". Da qui deriva l'appellativo di \"Madonna delle Celle\" col tempo dialettalmente mutuato col nome di \"Madonna degli Uccelli\". Questa seconda definizione \u00e8 da attribuire anche alla presenza di un volatile tenuto dal pargolo, quale emblema e segno distintivo della casata dei Gagini.\nAltare.\nL'altare maggiore \u00e8 occupato da una grande composizione di legno intagliato e dorato di stile barocco settecentesco, ai lati due vani delimitati da ricche cornici di foglie d'acanto sormontate da conchiglie simbolo del pellegrinaggio terreno, ospitano le statue di Santa Lucia e San Biagio coopatroni della chiesa, della concattedrale di Santa Maria Assunta e protettori della citt\u00e0. Coppie di colonne inghirlandate e paraste reggono un articolato architrave, in alto al centro uno stemma e una coppia di angeli incoronano la Vergine. Sulle mensole dei capitelli sono posti due angeli genuflessi, addossata alla parete una raggiera con putti sorregge una nuvola arricchita da facce d'angelo, sulla parte mediana dei nembi si staglia la figura benedicente del Creatore con globo e la colomba simboleggiante lo Spirito Santo.\nNella nicchia centrale \u00e8 collocata la bellissima statua marmorea della \"Madonna della Neve\", opera commissionata a Antonello Gagini per la Pasqua del 1527 ma, di fatto, consegnata il 7 giugno 1529.\nLo storico d'arte Gioacchino Di Marzo, cui si deve la pubblicazione del contratto stipulato dai magnifici committenti Pietro D'Amico e Leonardo D'Alberto, osserva che \u00e8 \"\"Simulacro bellissimo per somma piet\u00e0 di espressione, per soave posa, per magistero stupendo... e viene tra i migliori usciti da quel sovrano scalpello\". L'archeologo, filosofo e prelato Vincenzo Di Giovanni la giudica stupenda, bellissima tra le Madonne che si conoscono del rinomato artista. Il critico Saro Cucinotta, pone in rilievo \"... l'aria grave di sovrana, mitigata dall'ineffabile dolcezza e dal profilo soave, l'atto confidenziale di un intimo colloquio col Bambino... che par ragioni mentre stringe un uccelletto nella tenue manina...\".\nIl vano retrostante al \"Portone del Castello\"\", posto in luce dai restauri del 1930, costituisce l'unico avanzo dell'interno del Castello. Destinato a Cappella nel 1322, nello spessore del muro \u00e8 ricavata una nicchia a sesto acuto con piedritti di pomice nera per la collocazione di un altare.\nL'ampia feritoia che sovrasta l'arco fino a rasentare la volta, l'oculo della parete opposta e la finestra sul lato sinistro, oggi murata, illuminano il suggestivo ambiente.\nSeminario.\nNel 1695, nei locali ristrutturati dell'ala occidentale, \u00e8 trasferito dal Palazzo Vescovile, il Seminario che diviene in breve tempo un rinomato centro di studi. Maestri insigni e personalit\u00e0 eccelse ne hanno percorso la storia. In merito si menzionano: \nAi piedi dello scalone d'ingresso \u00e8 collocata la statua marmorea di \"San Michele Arcangelo\" attribuita a Andrea Calamech del 1572, proveniente dalla diruta chiesa di San Michele Arcangelo di via Facciata, qui collocata il 29 aprile 1934.\nAll'interno della torre cilindrica, \u00e8 collocata una preziosa biblioteca con incunaboli, cinquecentine e testi molto antichi. Dal belvedere del Castello \u00e8 possibile ammirare un incantevole panorama. L'orizzonte spazia da Capo Calav\u00e0 a Capo Vaticano in Calabria e sullo sfondo la corona costituita dalle sette isole, isolotti e scogli che costituiscono l'Arcipelago Eoliano.\nRistrutturato ed ampliato da Federico II di Aragona sovente fu teatro di eventi cruenti e sanguinosi. Nel 1600, decaduto alle funzioni di difesa, abbandonato ed in rovina \u00e8 ceduto dal proprietario don Francesco Morra principe di Buccheri, a Monsignor Simone Impellizzeri, 39\u00b0 Prelato (1673), che provvede subito alla ristrutturazione. Nel 1695, nei locali ristrutturati, \u00e8 trasferito dal Palazzo Prelatizio il Seminario che diviene in breve tempo un rinomato centro di studi ove Maestri insigni e personalit\u00e0 eccelse ne hanno percorso la storia. Basti ricordare il luciese Abate Antonio Scoppa, letterato, ambasciatore a Parigi del Regno delle Due Sicilie ed accademico di Francia ed il filosofo Pasquale Galluppi, natio di Tropea, che da giovinetto ebbe a studiare in questo seminario, diventando professore di Teologia Dogmatica.\nIl castello oggi.\nIl castello \u00e8 in ottime condizioni pur avendo subito manomissioni, ricostruzioni e lunghi lavori di restauro che lo rendono fruibile in tutti gli ambienti. Il Seminario \u00e8 adibito a Casa di Spiritualit\u00e0 e ospita il Movimento Missionario dello Spirito Santo costituito da volontari messicani. \u00c8 centro d'accoglienza per pellegrini, gruppi organizzati, vi hanno sede giornate di studio, preghiera, ritiro ed esercizi spirituali. \u00c8 il fulcro di tutte le manifestazioni del borgo medievale."}
{"id": "5256767", "revid": "287204", "url": "https://it.wikipedia.org/wiki?curid=5256767", "title": "Federazione pallavolistica dell'Austria", "text": "La Federazione austriaca di pallavolo (deu. \"\u00d6sterreichischer Volleyballverband\", \u00d6VV) \u00e8 un'organizzazione fondata per governare la pratica della pallavolo in Austria.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1953."}
{"id": "5256770", "revid": "287204", "url": "https://it.wikipedia.org/wiki?curid=5256770", "title": "Federazione pallavolistica dell'Azerbaigian", "text": "La Federazione azera di pallavolo (aze. \"Azerbaycan Voleybol Federasiyasi\", AVF) \u00e8 un'organizzazione fondata per governare la pratica della pallavolo in Azerbaigian.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1991."}
{"id": "5256772", "revid": "657000", "url": "https://it.wikipedia.org/wiki?curid=5256772", "title": "J\u016b\u014d mujin no Fafnir", "text": " \u00e8 una serie di light novel scritta da Tsukasa ed illustrata da Riko Korie. Quindici volumi sono stati pubblicati da K\u014ddansha, sotto l'etichetta K\u014ddansha Ranobe Bunko, a partire da luglio 2013. Un adattamento manga di Saburouta \u00e8 stato serializzato sul \"good! Afternoon\" di K\u014ddansha tra il 2014 e il 2015, mentre un adattamento anime, prodotto da Diomed\u00e9a, \u00e8 stato trasmesso in Giappone tra l'8 gennaio e il 26 marzo 2015.\nTrama.\nIn un mondo sconvolto dall'improvviso arrivo di mostri chiamati draghi, col passare del tempo iniziano a nascere una serie di ragazze sovrumane che posseggono lo stesso potere di questi esseri e che per questo motivo vengono chiamate \"D\". Y\u016b Mononobe, l'unico umano di sesso maschile ad essere un \"D\", \u00e8 quindi costretto a trasferirsi anche lui a , l'accademia dove tutte le ragazze \"D\" sono state riunite per combattere i sette draghi che minacciano la pace sul pianeta.\nMedia.\nLight novel.\nLa serie \u00e8 stata scritta da Tsukasa con le illustrazioni di Riko Korie. Il primo volume \u00e8 stato pubblicato da K\u014ddansha, sotto l'etichetta K\u014ddansha Ranobe Bunko, il 2 luglio 2013 e al 2 novembre 2017 ne sono stati messi in vendita in tutto quindici.\nManga.\nL'adattamento manga, disegnato da Saburouta, \u00e8 stato serializzato sulla rivista \"good! Afternoon\" di K\u014ddansha dal 7 marzo 2014 al 7 dicembre 2015. I vari capitoli sono stati raccolti in quattro volumi \"tank\u014dbon\", pubblicati tra il 2 ottobre 2014 e il 7 marzo 2016.\nAnime.\nUn adattamento anime, prodotto da Diomed\u00e9a e diretto da Keiz\u014d Kusakawa, \u00e8 andato in onda dall'8 gennaio al 26 marzo 2015. Le sigle di apertura e chiusura sono rispettivamente \"Flying Fafnir\" dei Trustrick e \"Ray of bullet\" di Rina Hidaka e Manami Numakura. In varie parti del mondo gli episodi sono stati trasmessi in streaming in simulcast da Crunchyroll."}
{"id": "5256773", "revid": "729019", "url": "https://it.wikipedia.org/wiki?curid=5256773", "title": "Federazione pallavolistica della Bielorussia", "text": "La Federazione bielorussa di pallavolo (blr. \"Bielorusskaia Volejbola Federatsija\", BVF) \u00e8 un'organizzazione fondata per governare la pratica della pallavolo in Bielorussia.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1991."}
{"id": "5256780", "revid": "287204", "url": "https://it.wikipedia.org/wiki?curid=5256780", "title": "Federazione pallavolistica del Belgio", "text": "La Federazione belga di pallavolo (fra. \"F\u00e9d\u00e9ration royale belge de Volley-Ball\", FRBVB) \u00e8 un'organizzazione fondata per governare la pratica della pallavolo in Belgio.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1947."}
{"id": "5256781", "revid": "709406", "url": "https://it.wikipedia.org/wiki?curid=5256781", "title": "Processi chimici", "text": ""}
{"id": "5256782", "revid": "287204", "url": "https://it.wikipedia.org/wiki?curid=5256782", "title": "Federazione pallavolistica della Bosnia ed Erzegovina", "text": "La Federazione bosniaca di pallavolo (bos. \"Odbojka\u0161ki savez Bosne i Hercegovine\", OSBH) \u00e8 un'organizzazione fondata per governare la pratica della pallavolo in Bosnia ed Erzegovina.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1992."}
{"id": "5256785", "revid": "287204", "url": "https://it.wikipedia.org/wiki?curid=5256785", "title": "Francisco de Paula Vallet", "text": ""}
{"id": "5256787", "revid": "125420428", "url": "https://it.wikipedia.org/wiki?curid=5256787", "title": "Federazione pallavolistica della Bulgaria", "text": "La Federazione bulgara di pallavolo (bul. \"Bulgarska Federatsiya Volejbol\", BFV) \u00e8 un'organizzazione fondata per governare la pratica della pallavolo in Bulgaria.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1949."}
{"id": "5256788", "revid": "1456895", "url": "https://it.wikipedia.org/wiki?curid=5256788", "title": "Vladimir Vasil'evi\u010d Fedoseev", "text": "Ha ottenuto il titolo di Maestro internazionale nel 2010 e di Grande maestro nel 2011, all'et\u00e0 di 16 anni.\nA gennaio 2018 \u00e8 allenato dal gi\u00e0 Campione del Mondo FIDE 1999 Aleksandr Chalifman.\nNella lista FIDE di ottobre 2017 ha raggiunto il suo record con 2733 punti Elo, numero 24 al mondo e 5\u00ba tra i russi."}
{"id": "5256790", "revid": "110157", "url": "https://it.wikipedia.org/wiki?curid=5256790", "title": "Federazione pallavolistica di Cipro", "text": "La Federazione cipriota di pallavolo (gre. \"Kypriaki Omospondia Petosfairisis\", KOP) \u00e8 un'organizzazione fondata nel 1978 per governare la pratica della pallavolo a Cipro.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1980."}
{"id": "5256792", "revid": "4175", "url": "https://it.wikipedia.org/wiki?curid=5256792", "title": "Federazione pallavolistica della Croazia", "text": "La Federazione croata di pallavolo (hrv. \"Hrvatski odbojka\u0161ki savez\", HOS) \u00e8 un'organizzazione fondata per governare la pratica della pallavolo in Croazia.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1991."}
{"id": "5256793", "revid": "767487", "url": "https://it.wikipedia.org/wiki?curid=5256793", "title": "Aurelio Voltaire", "text": "Voltaire \u00e8 anche un intrattenitore e un comico. Lavora come professore alla School of Visual Arts di New York.\nHa inciso dodici album, la maggior parte con la casa discografica Projekt Records e pubblicato alcuni libri.\nNome.\nNel passato, quando gli si chiedeva del suo vero nome, Voltaire evitava di rispondere o rispondeva, appunto, che il suo nome fosse Voltaire.\nVoltaire ha scelto di usare il suo secondo nome per la sua carriera artistica poich\u00e9 il suo omonimo \"era un uomo che sapeva riconoscere l'ipocrisia della natura umana, e la commentava tramite la satira. In sostanza, educava le persone facendole ridere.\"\nSecondo la scuola di arti visive dove lavora come professore, il suo vero nome \u00e8 Aurelio Voltaire Hern\u00e1ndez.\nIl cantante ha attribuito \"Acoustic Guitar and Vocals\" in \"Ooky Spooky\" del 2007 ad Aurelio Voltaire Hern\u00e1ndez, confermando il suo vero nome. Fino a quel momento aveva sempre firmato solo come Aurelio Voltaire.\nBiografia.\nAncora bambino, Voltaire immigr\u00f2 con la madre e la sorella nel New Jersey. Suo padre era morto quando lui aveva quattro mesi, e sua madre si rispos\u00f2 in seguito. Lui afferma tuttora di non avere mai apprezzato vivere nel New Jersey, dove fu pi\u00f9 volte vittima di bullismo a causa delle sue origini, dei suoi hobby e dei suoi interessi impopolari.\nAll'et\u00e0 di dieci anni, fu ispirato dai film di Ray Harryhausen (Gli Argonauti, Il 7\u00ba viaggio di Sinbad), e inizi\u00f2 a esercitarsi negli effetti speciali con un Super 8 millimetri. Racimolando informazioni da numerose fanzines del settore, impar\u00f2 da autodidatta a fabbricare modellini in gommapiuma e a usarli per le animazioni.\nIl suo patrigno \u00e8 sempre stato descritto come un genitore oppressivo, convinto che il figlio fosse omosessuale per via della sua vocazione artistica. La sua ragazza si suicid\u00f2 a soli diciassette anni, cosa che port\u00f2 lui sul punto di fare altrettanto. Prima di farlo, per\u00f2, si ripromise di vivere per un ultimo, intero giorno, e in quell\u2019ultimo giorno decise di prendersi la libert\u00e0 di dire e fare esattamente tutto ci\u00f2 che sentiva. Tutt'ora, specie in occasione delle sue performance dal vivo, Voltaire racconta spesso come quel particolare giorno gli permise di ribellarsi a tutte le persone che lo avevano sempre bullizzato costantemente, e gli fece riscoprire la fiducia in s\u00e9 stesso.\nA diciassette anni se ne and\u00f2 di casa e si trasfer\u00ec a New York City. Trov\u00f2 l\u00ec il suo primo lavoro come animatore per Parker Brothers. Voltaire ha sempre detto di amare New York, e che la sola altra citt\u00e0 dove sarebbe felice di vivere \u00e8 Tokyo.\n\u00c8 stato sposato dal 2009 al 2013 con la fidanzata di vecchia data, Jayme. Ha un figlio, Mars, nato nel 1998 da una relazione precedente.\nCuriosit\u00e0.\nVoltaire ha partecipato allo show animato \"Le tenebrose avventure di Billy e Mandy\" con le canzoni \"Brains!\" e \"Land of the dead\", oltre che al MMORPG Adventure quest con le canzoni: \"The beast of Pirate's Bay\", \"This ship's going down\" e \"To the bottom of the Sea\".\nVoltaire possiede anche un canale YouTube chiamato \"The lair of Voltaire\". Nel 2017 ha creato la web series \u201c\"Gothic Homemaking\"\u201d."}
{"id": "5256794", "revid": "287204", "url": "https://it.wikipedia.org/wiki?curid=5256794", "title": "Federazione pallavolistica della Danimarca", "text": "La Federazione serba di pallavolo (dan. \"Dansk Volleyball Forbund\", DVF) \u00e8 un'organizzazione fondata nel 1954 per governare la pratica della pallavolo in Danimarca.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1955."}
{"id": "5256796", "revid": "1573940", "url": "https://it.wikipedia.org/wiki?curid=5256796", "title": "Young Animal Arashi", "text": " \u00e8 una rivista giapponese di manga seinen pubblicata da Hakusensha."}
{"id": "5256801", "revid": "287204", "url": "https://it.wikipedia.org/wiki?curid=5256801", "title": "Federazione pallavolistica dell'Estonia", "text": "La Federazione estone di pallavolo (est. \"Eesti V\u00f5rkpalli Liit\", EVL) \u00e8 un'organizzazione fondata per governare la pratica della pallavolo in Estonia.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1991."}
{"id": "5256803", "revid": "767487", "url": "https://it.wikipedia.org/wiki?curid=5256803", "title": "Una Magnum Special per Tony Saitta", "text": "Una Magnum Special per Tony Saitta \u00e8 un film poliziesco del 1976 diretto da Alberto De Martino con lo pseudonimo Martin Herbert.\nTrama.\nIl Capitano Saitta sta indagando sulla morte della sorella,una studentessa che \u00e8 stata avvelenata da qualcuno per motivi ignoti. Scopre che la ragazza aveva una relazione con uno dei suoi professori: il dottor Tracer. L'uomo \u00e8 sposato e avrebbe quindi un movente valido per l'omicidio. Tuttavia, mentre Tracer \u00e8 in carcere, i delitti continuano.\nProduzione.\nIl film \u00e8 stato girato interamente nella citt\u00e0 canadese di Montr\u00e9al.\nDistribuzione.\nIl film \u00e8 stato distribuito nei cinema italiani il 9 marzo 1976."}
{"id": "5256810", "revid": "1149807", "url": "https://it.wikipedia.org/wiki?curid=5256810", "title": "Magical Tetris Challenge", "text": "Magical Tetris Challenge (distribuito in Giappone come Magical Tetris Challenge Featuring Mickey) \u00e8 un videogioco rompicapo sviluppato da Capcom. La versione italiana del gioco per PlayStation s'intitola Sfida al Tetris Magico.\nIl videogioco \u00e8 una versione di \"Tetris\" con i personaggi Disney. Il titolo presenta alcune somiglianze con \"Super Puzzle Fighter II Turbo\".\nTrama.\nNel videogioco si controlla un personaggio tra Topolino, Minni, Paperino e Pippo.\nModalit\u00e0 di gioco.\nOltre ai tetramini classici presenti in \"Tetris\", il videogioco presenta dei blocchi \"magici\" che includono i pentamini e altri polimini."}
{"id": "5256811", "revid": "22475", "url": "https://it.wikipedia.org/wiki?curid=5256811", "title": "Sfida al Tetris Magico", "text": ""}
{"id": "5256812", "revid": "767487", "url": "https://it.wikipedia.org/wiki?curid=5256812", "title": "Jo\u00e3o Donato", "text": "Ha influenzato una schiera molto vasta di musicisti del suo Paese: Roberto Menescal, Lu\u00eds Carlos Vinhas, Gal Costa, Gilberto Gil, Caetano Veloso, Leny Andrade, Nara Le\u00e3o, Leila Pinheiro, Baden Powell, Nana Caymmi, Bebel Gilberto, Zizi Possi, Mi\u00facha, Joyce, per citare i pi\u00f9 importanti.\nBiografia.\nDopo essersi da piccolo avvicinato alla musica suonando flauti fatti di canna, ricevette in regalo una fisarmonica. Con questo strumento, a Rio de Janeiro \u2013 dove si era trasferito con la famiglia nel 1945 \u2013 partecipava a feste scolastiche, e in una di queste ebbe occasione di venire a contatto con il gruppo Namorados da Lua, stringendo amicizia con L\u00facio Alves, Nanai e Chic\u00e3o. Pi\u00f9 tardi prese parte alle \"jam session\" con Dick Farney e alltri musicisti, e nel 1951 intervenne nella trasmissione radiofonica \"Manh\u00e3s da Ro\u00e7a\". Nello stesso periodo si accost\u00f2 allo studio del pianoforte.\nIl suo esordio ebbe luogo nel 1949 con l'incisione di \"Brejeiro\" e \"Feliz anivers\u00e1rio\" come membro del gruppo Altamiro Carrilho e Seu Regional. Nella prima met\u00e0 degli anni cinquanta fece parte di formazioni musicali: dapprima assieme ad Altamiro Carrilho e Seu Regional, poi con un proprio gruppo, in seguito con Os Namorados e infine con il Trio Donato. In queste occasioni incise 78 giri contenenti varie composizioni, qualcuna ripresa dal repertorio nordamericano. Nel 1956 si aggreg\u00f2 come pianista ad alcune altre formazioni e lanci\u00f2 il suo primo album, \"Ch\u00e1 dan\u00e7ante\" nel quale erano riprese composizioni di musicisti brasiliani fra i quali Lupic\u00ednio Rodrigues, Pixinguinha, Dorival Caymmi e Ary Barroso.\nIn giro per i locali notturni di Rio, ebbe modo di venire a contatto con Johnny Alf, Tom Jobim, Jo\u00e3o Gilberto, Luiz Bonf\u00e1 e altri. Ma il suo stile pianistico, ricco di \"swing\" e per certi versi anticipatore della bossa nova, venne giudicato inadatto perch\u00e9 non ballabile, e perci\u00f2 Donato fu osteggiato dai proprietari dei night club. Cos\u00ec nel 1959 lasci\u00f2 il Brasile: dopo avere toccato il Messico assieme a Elizeth Cardoso, si stabil\u00ec negli Stati Uniti, dove risiedette, con qualche puntata in patria e con una tourn\u00e9e europea, per una quindicina di anni. Conobbe dapprima Carl Tjader, Johnny Martinez, Tito Puente e Mongo Santamar\u00eda; successivamente entr\u00f2 in contatto con il sassofonista Bud Shank, il contrabbassista Ron Carter, Eumir Deodato, Astrud Gilberto, Herbie Mann e Wes Montgomery fra i tanti.\nGli anni settanta lo videro di nuovo in Brasile, dove registr\u00f2 nel 1972 \"Quem \u00e9 quem\" e due anni dopo partecip\u00f2 al concerto \"Cantar\" realizzato da Gal Costa, da cui venne tratto un disco con le sue \"At\u00e9 quem sabe\" e \"Chorou, chorou\". Nel 1975 fu la volta del nuovo LP \"Lugar comun\".\nDopo un lungo periodo di limitato impegno musicale, alla fine degli anni novanta realizz\u00f2 il CD \"S\u00f3 dan\u00e7o samba\", nel quale interpret\u00f2 composizioni di Tom Jobim. Fu pubblicato anche il \"Songbook Jo\u00e3o Donato\", lavoro con la compartecipazione fra gli altri di Caetano Veloso, Gal Costa e Djavan, e che venne pubblicizzato in un concerto in cui il quintetto di Donato era affiancato da diversi altri musicisti fra i quali Nana Caymmi, Os Cariocas e Marcos Valle.\nGli anni duemila per Donato furono ferventi di attivit\u00e0. In studio registr\u00f2 diversi lavori volta a volta assieme a Em\u00edlio Santiago, Marisa Monte, Joyce, Paulo Moura, Bud Shank, Wanda S\u00e1, Carlos Lyra, Roberto Menescal e Marcos Valle; e incise anche alcuni dischi che si rifacevano a sonorit\u00e0 jazz, come \"Noite Jazzmania\" e \"Donato Jazz\". Fu anche arrangiatore, fra l\u2019altro, di \"O homem de Aquarius\" di Jobim. Nel 2003 and\u00f2 in tourn\u00e9e all\u2019estero toccando Cuba, Russia e Giappone. Ma soprattutto prese parte ad alcuni dei pi\u00f9 celebri concerti che videro insieme un gran numero di musicisti brasiliani: \"Bossa Nova in Concert\" del 2004, a fianco di Johnny Alf, Carlos Lyra, Roberto Menescal, Wanda S\u00e1, Leny Andrade, Os Cariocas, Durval Ferreira, Eliane Elias e Marcos Valle fra i tanti; e nel 2008 \"Bossa Nova 50 Anos\", con Carlos Lyra, Roberto Menescal, Oscar Castro-Neves, Wanda S\u00e1, Leila Pinheiro, Em\u00edlio Santiago, lo Zimbo Trio, Leny Andrade, Maria Rita, Fernanda Takai, Joyce, Marcos Valle e Patr\u00edcia Alvi, Bossacucanova e Cris Delanno; dalle sue apparizioni \"live\" furono spesso tratti CD e DVD. Premiato nel 2013 per la miglior canzone, \"Eu n\u00e3o sei o seu nome inteiro\", ha festeggiato gli ottant\u2019anni di et\u00e0 e i sessantacinque di carriera incidendo nel 2014 con il suo quartetto il doppio CD dal titolo \"Live Jazz in Rio\".\nDiscografia.\nApparizioni.\nFra parentesi l\u2019artista principale:"}
{"id": "5256824", "revid": "22475", "url": "https://it.wikipedia.org/wiki?curid=5256824", "title": "Hidemaro Fujibayashi", "text": "Dopo aver collaborato in Capcom, dove \u00e8 entrato nel 1995, al videogioco \"Magical Tetris Challenge\", passa a Nintendo dove dirige numerosi titoli della serie \"The Legend of Zelda\".\nHa lavorato come game director per i videogiochi ', ', ', ', ',' e \"\"."}
{"id": "5256826", "revid": "124621463", "url": "https://it.wikipedia.org/wiki?curid=5256826", "title": "S\u00e9bastien Izambard", "text": "Membro del gruppo di crossover di musica classica Il Divo, la sua estensione vocale \u00e8 classificata come melodia popolare o \"vox populi\", ma canta come tenore. \u00c8 altres\u00ec produttore discografico, compositore, cantautore e performer autodidatta.\nBiografia.\nDa adolescente impara a suonare la chitarra per far colpo sulla prima ragazza della quale si era innamorato. Ha studiato presso la scuola \"Lyc\u00e9e Janson de Sailly\" di Par\u00edgi. Nel 2000, all'et\u00e0 di 27 anni, firma a Parigi il primo contratto con una casa discografica. Molto famoso in Francia, Belgio e in Canada, il 6 giugno 2000 rilascia un album con il titolo \"Libre\". L'album raggiunge il primo posto nelle vendite in Francia, Canada e Belgio.\nNel 2001 presso il prestigioso teatro \"Olympia di Parigi\", ha partecipato, come ospite del cantante Johnny Hallyday. Ha registrato due video per l'album \"Libre\" e \"J't'en veux\". Nel 2002 ha contribuito, al Casino de Paris, al progetto musicale di Riccardo Cocciante \"Le Petit Prince (Il Piccolo Principe)\", rappresentato dal febbraio all' ottobre 2002. Successivamente ha anche partecipato ai lavori de \"Il Toupe\". Durante la registrazione del secondo album prodotto da Francesco Madjouli e Lionel Firenze ha accettato di partecipare come membro del gruppo musicale Il Divo, con il quale ha venduto oltre 26 milioni di copie di dischi in tutto il mondo. In parallelo al gruppo, Izambard continua a scrivere e comporre canzoni per altri artisti pop. \u00c8 inoltre membro attivo della organizzazione francese SMTA \"Assistance M\u00e9dicale Toit du Monde\" e ambasciatore globale per la \"Fondazione Sanfilippo bambini\".\nI progetti di solidariet\u00e0.\nHa inoltre collaborato, insieme ad un centinaio di artisti a diversi progetti musicali di solidariet\u00e0, tra i quali l'album \"No\u00ebl Ensemble\" per raccogliere fondi per la lotta contro l'AIDS. Oggi \u00e8 membro attivo di due associazioni di beneficenza: con la francese SMTA, un'organizzazione no profit che aiuta i bambini poveri di India e Nepal, e la Fondazione australiana Sanfilippo per bambini. Nel settembre 2008, durante una delle sue campagne per raccogliere fondi, vende per beneficenza alcuni dei suoi abiti di Armani."}
{"id": "5256841", "revid": "314905", "url": "https://it.wikipedia.org/wiki?curid=5256841", "title": "San Paterio", "text": ""}
{"id": "5256842", "revid": "657000", "url": "https://it.wikipedia.org/wiki?curid=5256842", "title": "Maria the Virgin Witch", "text": " \u2013 sottotitolato \"Sorci\u00e8re de gr\u00e9, pucelle de force\" \u2013 \u00e8 un manga scritto e disegnato da Masayuki Ishikawa, serializzato sul \"good! Afternoon\" di K\u014ddansha dal 7 novembre 2008 al 5 luglio 2013. Un adattamento anime, prodotto dalla Production I.G, \u00e8 stato trasmesso in Giappone tra l'11 gennaio e il 29 marzo 2015. In Italia i diritti del manga sono stati acquistati dalla Star Comics, mentre gli episodi dell'anime sono stati trasmessi in streaming dalla Dynit su Popcorn TV.\nTrama.\nAmbientata in Francia ai tempi della guerra dei cent'anni, la serie segue le vicende di Maria, una delle streghe pi\u00f9 potenti della sua era che aiuta le persone in difficolt\u00e0 e che, per salvaguardare la pace, manipola le fazioni opposte inviando i suoi succubi ed incubi. Cos\u00ec facendo, Maria si guadagna allo stesso tempo sia l'apprezzamento di numerosi paesani sia l'ostilit\u00e0 della Chiesa, che la considera a tutti gli effetti un'eretica. Siccome per\u00f2 le notizie sul suo conto iniziano a diffondersi, l'arcangelo Michele comincia a tenerla d'occhio, ordinandole di non interferire pi\u00f9 negli affari degli umani. Dopo un confronto diretto tra i due, Michele decide allora che Maria rimarr\u00e0 senza poteri magici se perder\u00e0 la sua verginit\u00e0, inviando inoltre l'angelo Ezechiele a supervisionarla per controllare che non faccia pi\u00f9 magie in pubblico.\nMedia.\nManga.\nLa serie, scritta e disegnata da Masayuki Ishikawa, \u00e8 stata serializzata sul \"good! Afternoon\" di K\u014ddansha dal 7 novembre 2008 al 5 luglio 2013. I capitoli sono stati raccolti in tre volumi \"tank\u014dbon\", che sono stati pubblicati tra il 5 febbraio 2010 e il 7 ottobre 2013. In Italia i diritti sono stati acquistati dalla Star Comics, che ha pubblicato i volumi tra dicembre 2014 e aprile 2015. Un manga spin-off di Masayuki Ishikawa, intitolato , \u00e8 stato serializzato sempre sul \"good! Afternoon\" dal 7 luglio al 6 dicembre 2014. Un unico volume \"tank\u014dbon\" \u00e8 stato pubblicato il 7 gennaio 2015.\nAnime.\nLa serie televisiva anime, prodotta dalla Production I.G e diretta da Gor\u014d Taniguchi, \u00e8 andata in onda dall'11 gennaio al 29 marzo 2015. Le sigle di apertura e chiusura sono rispettivamente \"Philosophy of Dear World\" di ZAQ e \"ailes\" di True. In Italia la serie \u00e8 stata trasmessa in streaming, in contemporanea col Giappone, dalla Dynit su Popcorn TV a partire dal 14 gennaio 2015. In Australia e Nuova Zelanda, invece, i diritti sono stati acquistati dalla Madman Entertainment, mentre in America del Nord la serie \u00e8 stata concessa in licenza alla Funimation, che a partire dal 22 marzo 2015 ha iniziato a trasmettere anche una versione doppiata in inglese."}
{"id": "5256846", "revid": "121341485", "url": "https://it.wikipedia.org/wiki?curid=5256846", "title": "EarthBound (serie)", "text": "La serie di videogiochi EarthBound, conosciuta in Giappone come Mother, consiste in tre videogiochi di ruolo giapponesi scritti da Shigesato Itoi e pubblicati da Nintendo: \"EarthBound Beginnings\" per Nintendo Famicom del 1989, \"EarthBound\" per Super Nintendo del 1994, e \"Mother 3\" per Game Boy Advance del 2006.\nCaratterizzata da meccaniche di gioco tipiche della serie \"Dragon Quest\", \"Mother\" \u00e8 noto per il suo senso dell'umorismo, l'originalit\u00e0 e gli spunti parodistici. Il giocatore utilizza armi e poteri psichici per combattere nemici ostili, tra cui oggetti di uso quotidiano animati, alieni e persone sottoposte al lavaggio del cervello. Gli elementi distintivi della serie includono un approccio spensierato alla trama, sequenze di battaglia con sfondi psichedelici e il \"misuratore di PV a rotazione\": i punti vita del giocatore scendono come un contachilometri anzich\u00e9 essere immediatamente sottratti, consentendo al giocatore di intraprendere azioni preventive, come curare i danni subiti, o terminare la battaglia prima che il danno sia completamente inflitto.\nDurante una visita a Nintendo per altri affari, Itoi si rivolse a Shigeru Miyamoto chiedendogli di creare \"Mother\". Quando il sequel venne approvato, Itoi ha aumentato il suo coinvolgimento nel processo di progettazione durante lo sviluppo quinquennale di EarthBound. Ai localizzatori inglesi di \"EarthBound\" furono concesse grandi libert\u00e0 durante la traduzione delle allusioni culturali del gioco giapponese. La versione americana vendette poco nonostante un budget di marketing multimilionario. \"Mother 3\" era originariamente previsto per Nintendo 64 e il suo accessorio per l'unit\u00e0 disco 64DD, ma fu tuttavia annullato nel 2000. Tre anni dopo, il progetto fu rilanciato per Game Boy Advance insieme a una riedizione di \"Mother\" e \"Mother 2\" nella cartuccia combinata \"Mother 1 + 2\". \"Mother 3\" abbandon\u00f2 il progresso della grafica 3D per uno stile 2D e risult\u00f2 un bestseller. \"EarthBound\" venne ripubblicato per la Virtual Console Wii U nel 2013 e \"Mother\" venne tradotto lingua inglese nel 2015 per la stessa piattaforma, ribattezzato \"EarthBound Beginnings\".\n\"EarthBound\" \u00e8 ampiamente considerato un classico dei videogiochi ed \u00e8 incluso in numerose top ten. In assenza di un continuo supporto ufficiale per la serie, i membri della comunit\u00e0 di fan di \"EarthBound\" si sono organizzati online per sostenere ulteriori pubblicazioni della serie attraverso petizioni e fan art. I loro progetti includono una traduzione completa da fan di \"Mother 3\", un documentario a figura intera e un sequel di fangame diventato un successore spirituale chiamato \"Oddity\". Ness, il protagonista di \"EarthBound\", ha ricevuto visibilit\u00e0 per la sua inclusione in tutti e cinque i titoli della serie Super Smash Bros., nella quale compaiono anche numerosi luoghi e personaggi della serie.\nEpisodi.\nEarthBound Beginnings (Mother).\nIl primo episodio della serie \u00e8 uscito nel solo Giappone il 27 luglio 1989, in esclusiva per console Famicom di Nintendo. Fu ideato da Shigesato Itoi con la collaborazione di Shigeru Miyamoto, sviluppato dalla \"Ape\" e pubblicato da Nintendo. Il titolo fu di seguito annunciato nel 2015 per essere distribuito nei paesi al di fuori del Giappone con il titolo di Earthbound Beginnings e come software scaricabile nel Nintendo eShop del Wii U.\nEarthBound (Mother 2\": Gyiyg no gyakushu)\".\nIl secondo episodio della serie, conosciuto in Giappone come \"Mother 2\" e negli Stati Uniti come \"EarthBound\", fu sviluppato da un team differente da quello del primo capitolo, e pubblicato per Super Famicom il 27 agosto 1994 in Giappone, e il 5 giugno 1995 per Super Nintendo negli Stati Uniti. Nel 2013 venne infine distribuito anche in Europa come software del Nintendo eShop del Wii U e nel 2016, nel Nintendo eShop del New Nintendo 3DS\nMother 1 + 2.\nSi tratta di un bundle uscito per Game Boy Advance che includeva i primi due capitoli della serie, Mother 1 e Mother 2, uscito solo in Giappone, il gioco presenta minime modifiche ai due giochi originali come l'adattamento per lo schermo del Game Boy Advance e la modifica leggera di alcune musiche.\nMother 3.\nIl terzo episodio della serie, \"Mother 3\" in Giappone, fu inizialmente annunciato nel 1996 per Nintendo 64DD, e secondo le intenzioni iniziali degli sviluppatori, negli Stati Uniti sarebbe dovuto chiamarsi \"EarthBound 64\". L'insuccesso della periferica Nintendo 64DD e la sua uscita prematura dal mercato, cancellarono momentaneamente il progetto.\n\"Mother 3\" vide finalmente la luce anni pi\u00f9 tardi, il 20 aprile 2006, per Game Boy Advance, ma solo in Giappone. Tre anni prima, il 20 giugno 2003, per la stessa console era uscito \"Mother 1 + 2\", contenente i primi due episodi della serie in versione originale\nAccoglienza.\nIn \"1001 Video Games You Must Play Before You Die\", Christian Donlan ha scritto che la serie \"Mother\" \u00e8 un \"massiccio franchise di giochi di ruolo\" in Giappone paragonabile a quello di \"Final Fantasy\" e \"Dragon Quest\", sebbene non goda della stessa popolarit\u00e0 in Occidente. IGN ha affermato che la serie era stata trascurata da Nintendo in Nord America, dove era stato pubblicata solo una delle tre versioni di \"Mother\". Donlan ha aggiunto che le stranezze della serie non si sono prestate alla popolarit\u00e0 occidentale. Jordan Jackson di RPGamer ha dichiarato che la serie \u00e8 \"nota per il suo stravagante senso dell'umorismo, l'originalit\u00e0 e i suoi giovanissimi protagonisti\", e Luke Plunkett di \"Kotaku\" ha affermato che i giochi erano diversi da tutti gli altri videogiochi in quanto suscitavano \"autentiche emozioni nei giocatori oltre... all'eccitazione e alla paura\" con una storia \"affascinante\", \"commovente\" e \"tragica\".\n\"Mother\" \u00e8 stato il sesto gioco pi\u00f9 venduto del 1989 in Giappone, dove ha venduto circa copie. I critici hanno notato le somiglianze del gioco con la serie \"Dragon Quest\" e la sua simultanea \"parodia\" dei tropi del genere. Hanno inoltre ritenuto che il sequel del gioco, \"EarthBound\", fosse molto simile e nel complesso una migliore implementazione delle idee di gioco di \"Mother\". I revisori hanno anche notato l'elevato livello di difficolt\u00e0 del gioco e vari problematiche nel bilanciamento. Jeremy Parish di USgamer ha affermato che la sceneggiatura di \"Mother\" era \"nitida come quella di EarthBound\", ma ha ritenuto che le meccaniche di gioco dell'originale fossero scadenti, prive del \"contatore HP rotante\" e di incontri non casuali per i quali sarebbero divenute note le voci successive della serie. Parish, scrivendo in precedenza per 1UP.com, dichiar\u00f2 anche che rispetto a \"EarthBound\", \"Mother\" \u00e8 \"peggiore in quasi ogni aspetto\", e importante meno per il suo gioco reale e pi\u00f9 per l'interesse che ha generato nell'emulazione dei videogiochi e nella conservazione dei giochi inediti.\n\"EarthBound\" ha venduto circa copie in tutto il mondo, di cui circa in Giappone e circa negli Stati Uniti. Inizialmente ricevette pochi elogi dalla critica della stampa americana e vendette male negli Stati Uniti: circa , contro il doppio del Giappone. \"Kotaku\" ha descritto l'uscita americana di \"EarthBound\" nel 1995 come \"un disastro\" e ha incolpato le scarse vendite di \"una bizzarra campagna marketing\" e la grafica \"cartoonesca\" oltre il gusto medio dei giocatori. Diversi revisori hanno descritto il gioco come \"originale\" o \"unico\" e hanno elogiato la gamma di emozioni, l'umorismo, l'atmosfera allegra e affascinante e l'ambientazione del \"mondo reale\", vista come una scelta insolita. Dalla sua uscita, la localizzazione inglese del gioco ha ottenuto numerosi elogi e i revisori successivi hanno riferito che il gioco era invecchiato bene.\nPrima della sua uscita, \"Mother 3\" era nella \"top five dei giochi pi\u00f9 attesi\" di \"Famitsu\" e in cima alle classifiche dei giochi preordinati giapponesi. Ha venduto circa unit\u00e0 nella sua prima settimana di vendite in Giappone ed \u00e8 stato uno dei primi 20 giochi pi\u00f9 venduti in Giappone per la prima met\u00e0 del 2006. In confronto, il rilascio di \"Mother 1 + 2\" del 2003 aveva venduto circa copie in Giappone nel suo primo anno, e una \"value selection\" della ristampa della cartuccia ha venduto copie in Giappone nel 2006. \"Mother 3\" ha ricevuto un punteggio \"Platinum Hall of Fame\" di 35/40 da \"Famitsu\". I revisori hanno elogiato la sua narrativa (sebbene fosse disponibile solo in giapponese) e la grafica, e si sono lamentati delle sue meccaniche di gioco di ruolo da anni novanta. Il comparto sonoro ha ricevuto vari elogi. Jackson ha affermato che il gioco era un po' pi\u00f9 semplice e pi\u00f9 breve del resto della serie."}
{"id": "5256847", "revid": "314905", "url": "https://it.wikipedia.org/wiki?curid=5256847", "title": "San Fotino di Benevento", "text": ""}
{"id": "5256849", "revid": "1522738", "url": "https://it.wikipedia.org/wiki?curid=5256849", "title": "Azaria Chamberlain", "text": ""}
{"id": "5256883", "revid": "1025890", "url": "https://it.wikipedia.org/wiki?curid=5256883", "title": "Papavero officinale", "text": ""}
{"id": "5256885", "revid": "125455470", "url": "https://it.wikipedia.org/wiki?curid=5256885", "title": "Tifoseria dell'Hellas Verona Football Club", "text": "La tifoseria dell'Hellas Verona Football Club (nota anche come Brigate/\u2261\\Giallobl\u00f9) \u00e8 stata una delle prime tifoserie organizzate a formarsi in Italia e si \u00e8 resa nota negli anni per diversi motivi, sia sportivi che politici. Ad oggi \u00e8 conosciuta per essere la tifoseria pi\u00f9 \"inglese\", nonch\u00e9 una delle pi\u00f9 calde della penisola. Il simbolo della curva era inizialmente un teschio con due tibie incrociate, che fu quasi subito sostituito dall'odierno Stemma Scaligero con tre pioli.\nStoria.\nLa nascita delle Brigate e lo sviluppo.\nLa nascita delle \"Brigate Giallobl\u00f9\" avvenne il 30 novembre 1971, presso il Bar Olimpia di Borgo Venezia. I primi brigatisti provenivano per lo pi\u00f9 dalla grande citt\u00e0, mentre i primi paesi della provincia veronese in cui si svilupp\u00f2 il fenomeno furono Cerea, Vigasio, Valeggio sul Mincio, Bovolone, Nogara e la Valpolicella.\nLe Brigate, come la maggioranza degli altri gruppi di tifosi organizzati, nacquero come apolitiche e i primi scontri di rilievo si ebbero nel 1973 proprio con tifoserie apertamente schierate come quella bolognese. La svolta nello stile del tifo si ebbe nel 1976, quando i brigatisti strinsero la storica amicizia con i tifosi del Chelsea iniziando ad esporre allo stadio l'ancora oggi consueta Union Jack; nello stesso anno gli Scaligeri si gemellarono con i tifosi della Fiorentina, legame poi ufficializzato nel 1978 e tuttora il pi\u00f9 sentito. I tifosi veronesi del ventennio d'oro divennero ben presto famosi per i cori, per la compattezza della loro curva e per l'originalit\u00e0 nel proporre testi sempre nuovi, oltre che per la tendenza a denigrare e a sminuire l'avversario di turno. Gruppi con connotazione di destra (\"Giovent\u00f9 Scaligera\", \"Verona Front\", \"Hellas Army\") o di sinistra (\"Rude Boys\") coesistevano nelle \"Brigate Giallobl\u00f9\" rispettandosi reciprocamente.\nNella seconda met\u00e0 degli anni settanta, con l'aumentare della matrice politica in molti gruppi ultras tra cui le stesse \"Brigate\" e con la stipulazione della maggior parte dei gemellaggi e delle rivalit\u00e0 presenti ancor oggi tra tutte le tifoserie, i tafferugli e gli scontri tra tifosi si moltiplicarono. I tifosi del Verona, in seguito ad episodi come il \"saccheggio\" di Brescia del dicembre 1986 (in cui andarono danneggiate pi\u00f9 di 500 auto) finirono nell'occhio del ciclone per non uscirne mai pi\u00f9. Il fatto non pass\u00f2 inosservato e la Procura inizi\u00f2 le indagini e le molteplici perquisizioni che portarono il 1\u00ba febbraio 1987 all'arresto di 12 veronesi con l'accusa di associazione a delinquere: per la prima volta un tifoso venne accostato alla figura di un vero e proprio criminale.\nIn seguito al ripetersi di incidenti e di tafferugli con l'intromissione sempre pi\u00f9 insistente delle forze dell'ordine, il gruppo delle \"Brigate Giallobl\u00f9\" decise di sciogliersi il 14 novembre 1991 e pass\u00f2 il testimone alla Curva Sud che ne raccolse l'eredit\u00e0 e adott\u00f2 il loro nome come soprannome, segnando l'inizio di una nuova era non solo del tifo veronese ma dell'intero mondo ultras.\nLa Curva Sud dopo lo scioglimento delle Brigate.\nLo scioglimento delle Brigate non intacc\u00f2 minimamente la passione e l'entusiasmo dei tifosi giallobl\u00f9 che rimasero ad applaudire la squadra anche dopo la retrocessione in Serie C del 2007. In quell'occasione per tutta la durata dei festeggiamenti dei tifosi e dei giocatori dello Spezia (risultati vincitori nel doppio confronto) la curva dell'Hellas rimase piena, ad intonare cori di sostegno e di appartenenza.\nDopo questo risultato sportivo, nella campagna abbonamenti 2007-2008 le tessere sottoscritte dalla tifoseria aumentarono dalle 6073 dell'anno prima a 9635. Negli anni della militanza in Serie C1 (poi Lega Pro Prima Divisione) le statistiche hanno poi continuato a riportare settimanalmente presenze da record allo stadio che si aggiravano tra le e le unit\u00e0, fino ad arrivare ai spettatori che assistettero alla partita tra Hellas Verona - Portogruaro.\nIl dato venne quasi eguagliato l'anno dopo, quando il Verona ormai ad un passo dalla promozione affront\u00f2 e sconfisse la nella finale play-off: quel giorno erano presenti allo stadio spettatori. Il 18 maggio 2013, ultima giornata di Serie B contro l' erano presenti spettatori per festeggiare il ritorno in Serie A dopo 11 anni di assenza, mentre il successivo 24 agosto erano ad assistere al trionfante esordio contro il .\nDal 26 al 29 novembre 2021 fu allestita una mostra per festeggiare i 50 anni della fondazione delle vecchie Brigate, dove furono esposti i grandi storici striscioni e cartoni riproducenti articoli di giornale in cui si parlava delle forti azioni degli ultras; il 30 novembre, giorno dell'anniversario, i suddetti striscioni furono esposti in occasione della partita contro il e arrivarono gli auguri anche dai tifosi della Fiorentina.\nImpegno nelle quote aziendali della squadra.\nIl 4 aprile 2012, la societ\u00e0 giallobl\u00f9 ha lanciato il progetto \"Verona col Cuore\" che \u00e8 una societ\u00e0 cooperativa no profit nata per favorire la crescita economica del club e di partecipare direttamente al capitale sociale dello stesso finanziandolo con tutte le quote degli iscritti all'associazione. L'idea \u00e8 nata dal successo del progetto inglese MyFootballClub che ha acquistato un vero club calcistico in tifosi.\nL'obiettivo dell'associazione \u00e8 quello di sostenere l'Hellas Verona, nelle scelte societarie, nella programmazione sportiva e strategica con la detenzione di quote societarie comprese fra il 5% e il 25%, partecipando attivamente alla vita della squadra e alle decisioni del Consiglio di Amministrazione. Attualmente, il numero degli iscritti all'associazione sono circa duemila.\nComposizione demografica e record.\nI tifosi dell'Hellas provengono principalmente dalla provincia di Verona ma si contano simpatizzanti anche da altre provincie, regioni e dall'estero; secondo un sondaggio di \"Demos &amp; Pi\" del 2010 corrispondevano al 5% su 1018 casi nel nord-est italiano; Tale cifra si \u00e8 rivelata sorprendente nonostante in quell'anno la squadra fosse in Serie C.\nIl primato di spettatori al Bentegodi \u00e8 stato registrato il 19 maggio 1985, ultima giornata di campionato e giorno di festa per la consegna del trofeo di campioni d'Italia: si contarono infatti spettatori, con una media di spettatori e abbonati per l'intera stagione.\nOrientamento politico.\nSebbene fossero nati apolitici, i tifosi dell'Hellas sono dichiaratamente e dimostratamente schierati su posizioni nazifasciste e ultranazionaliste, infatti, oltre agli striscioni ci sono state esposizioni di croci celtiche e anche svastiche naziste. Tali simboli sono poi stati sostituiti da bandieroni giallobl\u00f9 che ricalcano diverse bandiere, come quella da guerra della Wehrmacht, della Repubblica di Venezia, un tricolore con la Scala a tre pioli sulla banda bianca e perfino la bandiera da battaglia degli Stati Uniti meridionali, gialla anzich\u00e9 rossa.\nIl gruppo \"Giovent\u00f9 Scaligera\" (scioltosi dopo il furto del proprio striscione) prendeva il nome dalla Giovent\u00f9 hitleriana mentre il \"Verona Front\" si chiama cos\u00ec perch\u00e9 era composto da militanti del Fronte della Giovent\u00f9.\nL'attuale capo ultr\u00e0, Luca Castellini, \u00e8 un esponente di Forza Nuova e molti tifosi sono tesserati al suddetto movimento. Altri invece sono vicini a ulteriori movimenti locali, quali CasaPound, Veneto Fronte Skinhead e Fortezza Europa.\nControversie.\nLa Curva Sud viene costantemente accusata di razzismo, omofobia e xenofobia dai media a causa dello schieramento politico e i cori discriminatori. Uno dei primi casi di tali accuse accadde il 28 aprile 1996 quando, per protestare contro la scelta della societ\u00e0 di voler acquistare Maickel Ferrier, la Curva impicc\u00f2 un manichino con le sue sembianze ed esposero questo messaggio:\nIl 1 febbraio 2015, durante un -Verona (2-1), i tifosi scaligeri in trasferta intonarono \"Mattarella teron\", un pesante sfott\u00f2 nei confronti del nuovo Capo di Stato eletto il giorno prima. Il gesto fu diffamato dai media ma allo stesso tempo apprezzato dai tifosi della Fiorentina, essendo anch'essi rivali dei rosanero.\nNel 2017, durante la festa per la promozione in Serie A dell'Hellas, Luca Castellini sal\u00ec sul palco e disse scherzosamente che il garante della serata era Adolf Hitler e subito dopo i tifosi presenti intonarono questo coro:\nIl video divent\u00f2 subito.\nDurante un Verona-Brescia (2-1) giocato a inizio novembre 2019, Mario Balotelli calci\u00f2 la palla contro la Curva e dichiar\u00f2 di averla sentita intonare cori razzisti all'unisono. A fine partita, Castellini dichiar\u00f2 a Radio Caf\u00e8:\nIn seguito, Castellini \u00e8 stato espulso dal Bentegodi fino al 2030. I giocatori e gli allenatori di entrambe le squadre (Ivan Juri\u0107 ed Eugenio Corini) dichiararono di non aver sentito nessun coro razzista, ma una pioggia di fischi e urla, come \u00e8 possibile vedere nel replay. Dalla parte di Balotelli si schierarono la maggior parte dei tifosi del Brescia e diversi personaggi, quali Riccardo Cucchi, David Sassoli, Teresa Bellanova, Pietro Grasso, Giuseppe Civati, Gad Lerner e Liliana Segre, mentre la Curva Scaligera fu supportata dalle tifoserie a loro gemellate (Fiorentina, Sampdoria, e gli amici della Lazio), \"Il Primato Nazionale\" (che descrisse il gesto del calciatore una \"insostenibile sceneggiata\"), il sindaco Federico Sboarina, Lorenzo Fontana e tutti gli hater del suddetto calciatore. Rocco Commisso e alcuni tifosi della Fiorentina chiesero di rompere il gemellaggio con il Verona, ma Federico De Sinopoli, presidente dell'Associazione Tifosi Fiorentini, dichiar\u00f2 a \"La Repubblica\" che i Viola non avrebbero sciolto il loro forte legame, dal momento che a loro non interessa assolutamente nulla delle questioni politiche che vanno a legarsi a quelle sportive.\nLa Curva, bench\u00e9 furibonda per le accuse e il tiro di Balotelli, chiese scusa pubblicamente (e sarcasticamente) per non aver trovato il pallone; due settimane dopo proseguirono lo scherzo esponendo uno striscione con scritto \"Trovato!\".\nIl 24 agosto 2020, a seguito di un nubifragio abbattutosi sulla citt\u00e0, Paolo Berizzi espresse solidariet\u00e0 e aggiunse che tale disastro era dovuto al karma verso i cittadini nazifascisti; si scaten\u00f2 una bufera e Berizzi fu costretto a cancellare il tweet. Il 30 novembre, dopo la morte di Maradona, Berizzi scrisse:\nSuccessivamente il giornalista fu insultato su Instagram dall'ambasciatore ed ex-calciatore scaligero Michele Cossato, che disse: \"Pensa che quando morirai tu, forse al tuo funerale ci saranno solo i gatti alla ricerca dei topi. Pezzente.\" Lo stesso Cossato defin\u00ec Berizzi un \"odiatore di serie\".\nQuando il 24 dicembre successivo il Comune di Verona revoc\u00f2 la cittadinanza onoraria a Roberto Saviano, +Europa infang\u00f2 la provincia riferendosi implicitamente alla Curva Sud scrivendo:\nNel 2021 Paolo Berizzi pubblic\u00f2 il libro \"\u00c8 gradita la camicia nera. Verona, la citt\u00e0 laboratorio dell'estrema destra tra l'Italia e l'Europa\", in cui, tra i vari argomenti parla anche di condotta e schieramento della Curva Sud. Inizialmente incontr\u00f2 parecchie difficolt\u00e0 a trovare una sala a Verona per presentarlo e si vocifer\u00f2 che il Comune gli avrebbe negato qualunque sala per presentare il libro, ma la stampa locale dichiar\u00f2 che doveva semplicemente chiedere.\nIl 9 gennaio 2022 la tifoseria eman\u00f2 un comunicato stampa con il quale si rifiutarono di entrare allo stadio, in segno di protesta alle restrizioni contro al COVID-19 emanate dal Governo Draghi, poich\u00e9 ritenute eccessive.\nGemellaggi e rivalit\u00e0.\nGemellaggi e amicizie.\nAltre amicizie britanniche che coinvolgono vari gruppi ultras delle fazioni sono quelle con i sostenitori dell'Aberdeen e del Middlesbrough. Sempre a causa delle forti convergenze si registrano amicizie con gli \"Ultras Sur\" del Real Madrid e con le \"Brigadas Blanquiazules\" dell'Espanyol. Si avevano infine anticamente anche delle amicizie con i tifosi del Lecce e con gli ora sciolti \"Boulogne Boys\" del PSG.\nRivalit\u00e0.\nVecchi gemellaggi (ormai dissolti da tempo) si erano instaurati con i tifosi della Sambenedettese e del .\nAltre rivalit\u00e0 degne di nota si hanno infine con , , Spezia, , , Ravenna, Spal, , , , Reggiana e con la maggior parte delle principali tifoserie del sud (ad esempio , , Taranto, , , Crotone, Catanzaro, Benevento e ).\nLa \"rivalit\u00e0\" con il ChievoVerona.\nFino al 2001, fra il Verona e i concittadini del Chievo non era mai esistito un vero e proprio rapporto competitivo: l'Hellas era il baluardo attorno al quale era ruotato per quasi tutto il Novecento il calcio veronese, mentre il Chievo era una piccola squadra di quartiere che aveva trascorso diversi decenni a giocare nelle categorie inferiori. La prima promozione in Serie B dei clivensi era arrivata solo nel 1994 e tra le due tifoserie\u00a0\u2013 per ovvie ragioni numeriche e logistiche\u00a0\u2013 non vi \u00e8 di fatto mai potuta essere una vera rivalit\u00e0 sportiva; all'epoca i rapporti tra le due curve erano talmente amichevoli che, in occasione della decisiva trasferta di Carrara del '94 per l'approdo del Chievo in cadetteria, centinaia di tifosi scaligeri si aggregarono a quelli clivensi per sostenere congiuntamente \"la squadra della diga\". Peraltro, gli stessi supporter del Chievo hanno sempre evitato di inimicarsi altri gruppi ultras, mantenendo un profilo neutrale, in antitesi rispetto a quelli del Verona che ne avevano invece fatto una delle loro prerogative.\nL'arrivo in Serie A del Chievo nella stagione 2001-2002 inizi\u00f2 per\u00f2 a cambiare le cose: permise innanzitutto al capoluogo veneto di diventare la quinta citt\u00e0 italiana (dopo Milano, Roma, Torino e Genova) a poter vantare un derby in massima serie\u00a0\u2013 chiamato il \"derby della Scala\" o, pi\u00f9 raramente, il \"derby dell'Arena\" \u2013, e inoltre mise per la prima volta realmente sullo stesso piano le due societ\u00e0, sconvolgendo le gerarchie fin l\u00ec in essere. Negli otto precedenti in seconda serie, Chievo e Hellas si erano divisi tre vittorie a testa e due pareggi (la pi\u00f9 larga vittoria fu realizzata dall'Hellas nella stagione 1997-1998, quando i \"Mussi\" persero 4-0 nel girone di ritorno).\nLa prima stracittadina in massima serie si disput\u00f2 il 18 novembre 2001\u00a0\u2013 con le due squadre giallobl\u00f9 che si trovavano peraltro tra le prime quattro in classifica \u2013, e venne fatta sua dal Verona, che vinse 3-2 coi gol di Oddo, Lanna (autorete) e Camoranesi, rimontando il doppio vantaggio iniziale del Chievo a opera di Eriberto e Corini. Nonostante i mutati equilibri di forza tra le due formazioni veronesi, vi era ancora un clima di armonia e rispetto tra le reciproche curve. Il vero punto di svolta nella nascente rivalit\u00e0 si verific\u00f2 in occasione del derby di ritorno, giocato formalmente in casa dai clivensi, e da loro vinto grazie a una doppietta di Cossato: la rottura insanabile della concordia cittadina viene fatta ricondurre al momento della lettura delle formazioni, quando lo speaker del Chievo introdusse i cugini sotto il nome di \u00abHellas Verona 1991\u00bb, facendo riferimento all'anno del fallimento del club scaligero; a fine stagione, la retrocessione dell'Hellas in Serie B (a fronte della qualificazione europea ottenuta dai rivali) fece il resto.\nNel decennio seguente, complice la buona gestione societaria Campedelli-Sartori sulla sponda clivense, e quella tribolata Pastorello-Cannella su quella scaligera, la squadra del quartiere rimase una presenza fissa nella massima serie italiana, mentre la pi\u00f9 blasonata inizi\u00f2 un lento declino. Dopo la retrocessione dell'Hellas in Serie C nel 2007, s'inizi\u00f2 perfino a parlare seriamente di una fusione tra le due formazioni; il tutto con l'appoggio della politica e dei banchieri cittadini, che paventavano l'idea di unire le capacit\u00e0 societarie del Chievo con la tifoseria numericamente ed economicamente molto pi\u00f9 fruttuosa del Verona. A opporsi al progetto \"Hellas Chievo Verona\" (inizialmente portato avanti in segreto) furono i tifosi\u00a0\u2013 sia quelli dell'Hellas che quelli clivensi \u2013, e l'allora presidente del Verona, Giovanni Martinelli, il quale decise di continuare a gestire il club da solo e senza l'aiuto dell'amico-rivale Campedelli.\nLa \"guerra dei simboli\" scoppiata nell'estate del 2010 e combattuta a suon di comunicati stampa riport\u00f2 in auge la discussione tra le opposte fazioni sportive riguardante i colori e gli stemmi societari impiegati dal Chievo. I \"Butei\" gi\u00e0 rimproveravano ai \"Mussi\" l'utilizzo degli stessi colori sociali (quando i colori originali del Chievo erano il bianco e l'azzurro), il giocare nello stesso stadio (dopo l'abbandono del vecchio campo parrocchiale \"Carlantonio Bottagisio\" nel 1986) e l'aggiunta, nel 1990, del nome della citt\u00e0 alla propria denominazione sociale (diventando \"ChievoVerona\"). A tutto questo, alla vigilia della stagione 2010-2011 si aggiunse il fatto che la societ\u00e0 \"della diga\", durante la sua campagna abbonamenti, tra i vari simboli promozionali utilizz\u00f2 un cavaliere con un drappo su cui era rappresentato lo stemma della dinastia scaligera, la Scala: questo fece montare nuovamente la protesta dei sostenitori dell'Hellas, i quali identificavano il simbolo come proprio dagli anni settanta e vedevano quindi il tutto come un tentativo del Chievo di prendere idealmente il posto e l'identit\u00e0 del Verona nell'immaginario collettivo, emulando i simboli e i colori che avevano reso celebre la societ\u00e0 scaligera. Il presidente clivense Campedelli replic\u00f2 sostenendo che l'antica Scala fosse da intendere come rappresentante di tutta Verona e provincia, dimostrando come la sua squadra utilizzasse la Scala sulle maglie da gioco fin dagli anni trenta. La tifoseria scaligera rimase per\u00f2 ferma sulle proprie posizioni, cos\u00ec la questione-simboli contribu\u00ec a rinfocolare questa recente rivalit\u00e0 cittadina che nel 2013, col ritorno in Serie A del Verona, vede entrambe le squadre nuovamente sullo stesso livello sportivo.\nDal 2013 al 2018 il derby fu disputato altre otto volte in Serie A, pi\u00f9 uno in Coppa Italia, finch\u00e9, nel 2019 il Chievo retrocesse in Serie B e l'Hellas risal\u00ec in A. Quando per\u00f2 nel 2021 il Chievo fu escluso dai campionati professionistici per inadempienze tributarie, non solo la tifoseria scaligera, ma tutta l'Italia si divise in due, tra dispiaciuti e compiaciuti per l'accaduto."}
{"id": "5256893", "revid": "1904508", "url": "https://it.wikipedia.org/wiki?curid=5256893", "title": "Peter Kerr, XII marchese di Lothian", "text": "Biografia.\nEra il figlio del capitano Andrew Kerr, e di sua moglie, Marie Kerr. Entrambi i suoi genitori erano discendenti in linea maschile di William Kerr, V marchese di Lothian.\nFrequent\u00f2 il Ampleforth College e il Christ Church. Succedette a suo cugino, Philip Kerr, XI marchese di Lothian, nel 1940.\nCarriera.\nLothian partecip\u00f2 all'Inchiesta Wolfenden. Entr\u00f2 a far parte della delegazione del Regno Unito per l'Assemblea generale delle Nazioni Unite durante la crisi di Suez nel 1956 e fu poi inviato come delegato al Consiglio d'Europa nel 1959. Ha servito come segretario privato parlamentare al Ministro degli Esteri, Lord Home, dal 1960, ed \u00e8 stata anche un membro della Camera dei lord. \n\u00c8 stato nominato come membro del Parlamento europeo nel 1973, quando il Regno Unito \u00e8 entrato nel Comunit\u00e0 economica europea. Lord Lothian lasci\u00f2 la politica nel 1977.\nMatrimonio.\nSpos\u00f2, il 30 aprile 1943, Antonella Newland (8 settembre 1922-6 gennaio 2007), figlia del maggiore generale Sir Foster Newland. Ebbero sei figli:"}
{"id": "5256904", "revid": "314905", "url": "https://it.wikipedia.org/wiki?curid=5256904", "title": "Adalberto da Como", "text": ""}
{"id": "5256908", "revid": "1442080", "url": "https://it.wikipedia.org/wiki?curid=5256908", "title": "Cristian Teodorescu", "text": "Come Senior Scientist presso l'Istituto Nazionale di Fisica dei Materiali di Bucarest-Magurele ha pubblicato numerosi articoli scientifici pubblicati su varie riviste.\nCome scrittore ha vinto numerosi premi in Romania per il racconto \"Caso 74\" (Case 74) e per la pubblicazione di \u201cSF one\u201d (2008) e \u201cSF two\u201d (2010). \nNel 2013 \u00e8 candidato al Grand Prix de l'Imaginaire.\n\u00c8 inoltre presidente del club di fantascienza \u201cSolaris\u201d di Bucarest e dal 2014 e presidente della Societ\u00e0 Romena di Fantascienza e Fantasy (SRSFF)"}
{"id": "5256909", "revid": "599013", "url": "https://it.wikipedia.org/wiki?curid=5256909", "title": "Joaquim Dinis", "text": "Carriera.\nNazionale.\nHa collezionato 14 presenze con la propria Nazionale."}
{"id": "5256911", "revid": "287204", "url": "https://it.wikipedia.org/wiki?curid=5256911", "title": "San Mauro (vescovo)", "text": ""}
{"id": "5256920", "revid": "314905", "url": "https://it.wikipedia.org/wiki?curid=5256920", "title": "Martino (vescovo)", "text": ""}
{"id": "5256921", "revid": "47767", "url": "https://it.wikipedia.org/wiki?curid=5256921", "title": "Giorgia di Clermont", "text": ""}
{"id": "5256923", "revid": "287204", "url": "https://it.wikipedia.org/wiki?curid=5256923", "title": "Louise Mushikiwabo", "text": "Suo fratello, Lando Ndasingwa, fu Ministero del Lavoro e delle Politiche Sociali durante il governo Habyarimana, e fu anche l'unico ministro di tale governo di etnia Tutsi. Venne ucciso con la moglie canadese, H\u00e9l\u00e8ne Pinsky, ed i loro due figli il 7 aprile 1994, all'inizio del Genocidio ruandese."}
{"id": "5256924", "revid": "767487", "url": "https://it.wikipedia.org/wiki?curid=5256924", "title": "Fernando Mendes (calciatore 1937)", "text": "Carriera.\nNazionale.\nHa collezionato 21 presenze con la nazionale portoghese."}
{"id": "5256925", "revid": "1456895", "url": "https://it.wikipedia.org/wiki?curid=5256925", "title": "Chigorin Memorial", "text": "Il Chigorin Memorial \u00e8 un torneo di scacchi che si gioca in Russia in onore di Michail Ivanovi\u010d \u010cigorin, due volte finalista del campionato del mondo di scacchi e considerato il fondatore della scuola russa di scacchi.\nLa prima edizione si svolse a San Pietroburgo, citt\u00e0 natale di \u010cigorin, in febbraio-marzo 1909. Vi parteciparono 19 maestri dell'epoca e fu vinta alla pari da Emanuel Lasker e Akiba Rubinstein con 14 \u00bd punti su 18 partite.\nDal 1963 al 1990 il torneo si svolse, ad eccezione del 1972 in cui venne giocato a Kislovodsk, nella localit\u00e0 turistica di So\u010di sul Mar Nero. Dal 1993 il torneo si \u00e8 svolto con cadenza annuale a San Pietroburgo."}
{"id": "5256931", "revid": "533647", "url": "https://it.wikipedia.org/wiki?curid=5256931", "title": "Alfredo Quaresma", "text": "Biografia.\nAlfredo \u00e8 lo zio del celebre calciatore Ricardo Quaresma.\nCarriera.\nClub.\nTrascorse l'intera carriera giocando nel campionato portoghese nel .\nNazionale.\nHa collezionato 3 presenze con la propria Nazionale."}
{"id": "5256932", "revid": "599013", "url": "https://it.wikipedia.org/wiki?curid=5256932", "title": "Campionati mondiali di slittino 1961", "text": "I Campionati mondiali di slittino 1961, settima edizione della manifestazione organizzata dalla Federazione Internazionale Slittino, si tennero il 28 e 29 gennaio 1961 a Girenbad, una frazione di Hinwil in Svizzera, sulla pista omonima e furono disputate gare in tre differenti specialit\u00e0: nel singolo uomini ed in quello donne e nel doppio.\nVincitrice del medagliere fu la squadra italiana, che trionf\u00f2 nella prova del doppio per merito di Giorgio Pichler e Carlo Prinoth ed in quella stessa gara ottenne anche la medaglia d'argento; le altre medaglie d'oro furono conquistate dal rappresentante della nazionale polacca Jerzy Wojnar nel singolo maschile, al suo secondo trionfo iridato dopo quello ottenuto a Krynica-Zdr\u00f3j 1958, e da Elisabeth Nagele nell'individuale femminile in qualit\u00e0 di membro della formazione svizzera.\nRisultati.\nSingolo uomini.\nLa gara fu disputata su quattro \"manches\" nell'arco di due giorni e presero parte alla competizione 57 atleti in rappresentanza di 13 differenti nazioni; campione uscente era il tedesco occidentale Helmut Berndt, nel frattempo ritiratosi dalle competizioni, ed il titolo fu conquistato dal polacco Jerzy Wojnar, gi\u00e0 medaglia d'oro nel singolo nella rassegna iridata del 1958, davanti al tedesco occidentale Hans Plenk ed all'austriaco Reinhold Senn.\nSingolo donne.\nLa gara fu disputata su quattro \"manches\" nell'arco di due giorni e presero parte alla competizione 21 atlete in rappresentanza di 5 differenti nazioni; campionessa uscente era l'austriaca Maria Isser, non presente a questa edizione dei mondiali, ed il titolo fu conquistato dalla svizzera Elisabeth Nagele davanti alla tedesca occidentale Marianne Winkler ed all'austriaca Helene Thurner.\nDoppio.\nLa gara fu disputata su due \"manches\" nell'arco di un solo giorno. Campioni uscenti erano gli austriaci Reinhold Frosch ed Ewald Walch, non presenti a questa edizione dei mondiali, ed il titolo fu conquistato dalla coppia italiana composta da Giorgio Pichler e Carlo Prinoth davanti ai connazionali Giorgio Moroder e Raimondo Prinoth ed al duo austriaco formato da Josef Feistmantl e Ludwig Gassner."}
{"id": "5256933", "revid": "110157", "url": "https://it.wikipedia.org/wiki?curid=5256933", "title": "Fronte di Unit\u00e0 Nazionale", "text": "Il Fronte di Unit\u00e0 Nazionale (in spagnolo: \"Frente de Unidad Nacional\" - UN) \u00e8 un partito politico boliviano di orientamento liberale fondato nel 2003 su iniziativa di Samuel Doria Medina."}
{"id": "5256934", "revid": "767487", "url": "https://it.wikipedia.org/wiki?curid=5256934", "title": "Edgar Field", "text": "Carriera.\nNazionale.\nHa collezionato due presenze con la propria Nazionale."}
{"id": "5256942", "revid": "767487", "url": "https://it.wikipedia.org/wiki?curid=5256942", "title": "\u00c1lvaro Cardoso", "text": "Carriera.\nNazionale.\nHa collezionato 13 presenze con la propria Nazionale."}
{"id": "5256943", "revid": "380453", "url": "https://it.wikipedia.org/wiki?curid=5256943", "title": "Enimarie Fern\u00e1ndez", "text": "Gioca nel ruolo di centrale nelle Criollas de Caguas.\nCarriera.\nLa carriera professionistica di Enimarie Fern\u00e1ndez inizia nella stagione 2009, quando debutta nella Liga de Voleibol Superior Femenino con la maglia delle Mets de Guaynabo, franchigia alla quale resta legata per tre annate.\nNel campionato 2012 passa alle Vaqueras de Bayam\u00f3n, giocandovi per due stagioni; dopo il ritiro della squadra gioca prima nelle Valencianas de Juncos nella stagione 2014, per poi passare alle Criollas de Caguas nella stagione seguente, vincendo lo scudetto."}
{"id": "5256944", "revid": "203463", "url": "https://it.wikipedia.org/wiki?curid=5256944", "title": "Memorial Chigorin", "text": ""}
{"id": "5256945", "revid": "287204", "url": "https://it.wikipedia.org/wiki?curid=5256945", "title": "Alvaro Cardoso", "text": ""}
{"id": "5256947", "revid": "599013", "url": "https://it.wikipedia.org/wiki?curid=5256947", "title": "Jo\u00e3o Cardoso", "text": "Carriera.\nClub.\nTrascorse l'intera carriera giocando nel campionato portoghese.\nNazionale.\nHa collezionato 8 presenze con la nazionale portoghese."}
{"id": "5256948", "revid": "287204", "url": "https://it.wikipedia.org/wiki?curid=5256948", "title": "Federazione pallavolistica della Finlandia", "text": "La Federazione finlandese di pallavolo (fin. \"Suomen Lentopalloliitto\", SL) \u00e8 un'organizzazione fondata per governare la pratica della pallavolo in Finlandia.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1957."}
{"id": "5256957", "revid": "4175", "url": "https://it.wikipedia.org/wiki?curid=5256957", "title": "Federazione pallavolistica della Francia", "text": "La Federazione francese di pallavolo (fra. \"F\u00e9d\u00e9ration fran\u00e7aise de volley-ball\", FFVB) \u00e8 un'organizzazione fondata nel 1936 per governare la pratica della pallavolo in Francia.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1947."}
{"id": "5256958", "revid": "2057018", "url": "https://it.wikipedia.org/wiki?curid=5256958", "title": "Arthur Savage", "text": "Carriera.\nNazionale.\nHa collezionato una presenza con la propria Nazionale."}
{"id": "5256959", "revid": "287204", "url": "https://it.wikipedia.org/wiki?curid=5256959", "title": "Federazione pallavolistica della Georgia", "text": "La Federazione georgiana di pallavolo \u00e8 un'organizzazione fondata per governare la pratica della pallavolo in Georgia.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1991."}
{"id": "5256961", "revid": "318922", "url": "https://it.wikipedia.org/wiki?curid=5256961", "title": "Arthur Henry Patrick Savage", "text": ""}
{"id": "5256964", "revid": "110157", "url": "https://it.wikipedia.org/wiki?curid=5256964", "title": "Federazione pallavolistica della Germania", "text": "La Federazione tedesca di pallavolo (deu. \"Deutscher Volleyball-Verband\", DVV) \u00e8 un'organizzazione fondata nel 1955 nell'allora Germania Ovest per governare la pratica della pallavolo in Germania.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1957."}
{"id": "5256965", "revid": "110157", "url": "https://it.wikipedia.org/wiki?curid=5256965", "title": "Prva hrvatska nogometna liga 2014-2015", "text": "La Prva hrvatska nogometna liga 2014-2015, conosciuta anche come MAXtv Prva HNL 2014-2015 per motivi di sponsorizzazione, \u00e8 stata la ventiquattresima edizione della massima serie del campionato di calcio croato, disputata tra il 19 luglio 2014 e il 30 maggio 2015, e conclusa con la vittoria della Dinamo Zagabria, al suo diciassettesimo titolo (ventunesimo in totale).\nCapocannoniere del torneo fu Andrej Kramari\u0107 (Rijeka) con 21 reti.\nFormula.\nLe 10 squadre partecipanti si affrontano in un doppio girone di andata e ritorno per un totale di 36 giornate.\nLa squadra campione di Croazia si qualifica per il secondo turno di qualificazione della UEFA Champions League 2015-2016.\nLe squadre classificate al secondo e terzo posto si qualifica per il primo turno di qualificazione della UEFA Europa League 2015-2016.\nLa penultima classificata disputa uno spareggio con la seconda in Druga HNL 2014-15.\nL'ultima classificata retrocede direttamente in Druga HNL 2015-16.\nClassifica.\nLegenda:\nNote:\nSpareggio.\nSi sarebbe dovuto disputare una sfida andata e ritorno fra la seconda della 2.HNL (Sesvete) e la penultima della 1.HNL (Istra 1961). Ma la HNS non ha dato la licenza per disputare le eventuali partite di massima divisione al \"Sv. Josip Radnik\", stadio del NK Sesvete, e, visto il rifiuto di questi ultimi di giocare le partite interne allo Stadio Maksimir, lo spareggio non viene disputato e le due squadre rimangono nelle attuali categorie.\nStatistiche.\nClassifica marcatori.\nFonte: hrnogomet.com e hns-cff.hr\nSquadra campione.\nFonte: worldfootball.net"}
{"id": "5256967", "revid": "767487", "url": "https://it.wikipedia.org/wiki?curid=5256967", "title": "Charles Eastlake Smith", "text": "Carriera.\nNazionale.\nHa collezionato una presenza con la propria Nazionale."}
{"id": "5256968", "revid": "119584521", "url": "https://it.wikipedia.org/wiki?curid=5256968", "title": "Statistiche e record dell'Hellas Verona Football Club", "text": "Nella presente pagina sono riportate le statistiche nonch\u00e9 record riguardanti l'Hellas Verona Football Club, societ\u00e0 calcistica italiana con sede a Verona.\nPartecipazione ai campionati.\n\"Di seguito una tabella raffigurante la partecipazione dell'Hellas Verona ai campionati di calcio\".\nPartecipazione alle coppe europee.\n\"Di seguito una tabella raffigurante la partecipazione dell'Hellas Verona alle coppe europee\".\nStatistiche di squadra.\nDalla sua fondazione, l'Hellas Verona gioca 43 campionati di primo livello, 53 di secondo e 6 di terzo. Nel corso dei campionati di A, la squadra ottiene il suo migliore piazzamento, ovvero il primo posto, nella Serie A 1984-1985. Altri importanti piazzamenti si hanno nella Serie B 1956-1957, nella Serie B 1981-1982 e nella Serie B 1998-1999, dove la squadra veronese conquista il campionato di Serie B e viene promossa; nella Serie C 1942-1943 si ha invece l'ottenimento dell'unico titolo di terzo livello della squadra. A livello internazionale, la squadra partecipa alla Coppa dei Campioni 1985-1986, alla Coppa UEFA 1983-1984 e a quella 1987-1988. L'Hellas \u00e8 inoltre la diciottesima squadra che ha totalizzato il maggior numero di punti nella storia del campionato di Serie A.\nStatistiche individuali.\nL'italiano Luigi Bernardi \u00e8 il \"recordman\" di presenze assolute in maglia giallobl\u00f9, con 337 partite disputate a cavallo degli anni 1920 ed 1930 del XX secolo. Per quanto riguarda i goleador, l'oriundo verdeoro Arnaldo Porta detiene da oltre 80 anni il titolo di miglior cannoniere assoluto dell'Hellas Verona, grazie alle 74 reti siglate all'inizio del XX secolo, dagli anni dieci ai 1930. \u00c8 seguito a ruota dal primo azzurro, Sergio Sega, fermatosi a quota 71 marcature (in due spezzoni di carriera) nel secondo dopoguerra. Ancora un brasiliano, Ada\u00edlton, detiene il primato di gol per uno straniero, con le 52 segnature messe a segno a cavallo del nuovo millennio. In campo continentale, capocannoniere dell'Hellas Verona nelle coppe europee \u00e8 il danese Preben Elkj\u00e6r, grazie ai 9 gol realizzati in 11 partite giocate, nelle file dei giallobl\u00f9, tra Coppa UEFA e Coppa dei Campioni.\nLimitatamente alla Serie A, il pi\u00f9 prolifico coi colori giallobl\u00f9 \u00e8 l'italiano Luca Toni, capace di siglare 48 reti dal 2013 al 2016. Il danese Elkj\u00e6r \u00e8 invece il maggior marcatore straniero dell'Hellas in massima serie, in virt\u00f9 dei 32 gol siglati dal 1984 al 1988 Ancora Toni \u00e8 il miglior marcatore del Verona in un singolo campionato di Serie A, con i 22 centri della stagione 2014-2015 che gli valsero, inoltre, il titolo di capocannoniere del torneo, primo e fin qui unico calciatore giallobl\u00f9 a raggiungere tale traguardo. Daniele Cacia, con le 24 reti siglate nel campionato di Serie B 2012-2013, detiene invece il record assoluto di marcature in una singola stagione con la maglia degli scaligeri."}
{"id": "5256969", "revid": "287204", "url": "https://it.wikipedia.org/wiki?curid=5256969", "title": "Federazione pallavolistica della Grecia", "text": "La Federazione greca di pallavolo (gre. \"\u0395\u03bb\u03bb\u03b7\u03bd\u03b9\u03ba\u03ae \u039f\u03bc\u03bf\u03c3\u03c0\u03bf\u03bd\u03b4\u03af\u03b1 \u03a0\u03b5\u03c4\u03bf\u03c3\u03c6\u03b1\u03af\u03c1\u03b9\u03c3\u03b7\u03c2\", EOPE) \u00e8 un'organizzazione fondata per governare la pratica della pallavolo in Grecia.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1951."}
{"id": "5256972", "revid": "287204", "url": "https://it.wikipedia.org/wiki?curid=5256972", "title": "Federazione pallavolistica dell'Islanda", "text": "La Federazione islandese di pallavolo (isl. \"Blaksamband \u00cdslands\", BL\u00cd) \u00e8 un'organizzazione fondata per governare la pratica della pallavolo in Islanda.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1974."}
{"id": "5256973", "revid": "110157", "url": "https://it.wikipedia.org/wiki?curid=5256973", "title": "Roland Weitzenb\u00f6ck", "text": " Si occup\u00f2 soprattutto di geometria differenziale, introducendo nel 1921 una particolare connessione lineare detta connessione di Weitzenb\u00f6ck. Nel 1923 fu nominato professore di matematica presso l'Universit\u00e0 di Amsterdam su iniziativa di Brouwer, dopo che Hermann Weyl aveva rifiutato l'offerta di Brouwer.\nBiografia.\nRoland Weitzenb\u00f6ck nacque a Kremsm\u00fcnster, Austria Ungheria. Negli anni 1902-1904 studi\u00f2 presso l'Accademia Tecnica Militare di M\u00f6dling (ora HTL Vienna) ed in seguito divenne capitano dell'esercito austriaco. In seguito si iscrisse all'Universit\u00e0 di Vienna, dove si laure\u00f2 nel 1910 con la tesi \"Zum sistema von 3 Strahlenkomplexen im 4 dimensionalen Raum\". Comp\u00ec ulteriori studi di perfezionamento a Bonn e Gottinga e nel 1912 fu nominato professore presso l'Universit\u00e0 di Graz. Prest\u00f2 servizio militare nella prima guerra mondiale. Nel 1918 divenne professore di Matematica presso l'Universit\u00e0 Karl Ferdinand di Praga.\nEgli pubblic\u00f2 importanti articoli sulla nozione di torsione. Inoltre, nel suo articolo \"Invarianti differenziali nella teoria della teleparallelismo di Einstein\" Weitzenb\u00f6ck diede una bibliografia presumibilmente completa di riferimenti bibliografici sulla torsione, tuttavia senza menzionare \u00c9lie Cartan.\nWeitzenb\u00f6ck mor\u00ec a Zelhem, Paesi Bassi nel 1955. Tra i suoi studenti di dottorato vi furono GFC Griss, Daniel Rutherford e Max Euwe."}
{"id": "5256975", "revid": "73843", "url": "https://it.wikipedia.org/wiki?curid=5256975", "title": "Teodorescu", "text": ""}
{"id": "5256976", "revid": "287204", "url": "https://it.wikipedia.org/wiki?curid=5256976", "title": "Federazione pallavolistica d'Israele", "text": "La Federazione israeliana di pallavolo (heb. \"Igud HaKadur'af BeIsrael\", IVA) \u00e8 un'organizzazione fondata per governare la pratica della pallavolo in Israele.\nOrganizza il campionato maschile e femminile, e pone sotto la propria egida la nazionale maschile e femminile.\nHa aderito alla FIVB nel 1990."}
{"id": "5256987", "revid": "761672", "url": "https://it.wikipedia.org/wiki?curid=5256987", "title": "Videogiochi indipendenti", "text": ""}
{"id": "5256988", "revid": "287204", "url": "https://it.wikipedia.org/wiki?curid=5256988", "title": "Tesserantha connectens", "text": "Tesserantha connectens \u00e8 una specie di cnidari della famiglia monospecifica Tesseranthidae.\nLe Tesseranthidae sono note unicamente attraverso i lavori di Ernst Haeckel, da quattro esemplari raccolti dalla spedizione \"Challenger\".\nDescrizione.\nLa \"T. connectens\", secondo la descrizione di Haeckel, si distingue per la peculiare forma conica e dai tentacoli senza nematocisti sulla punta e dall'assenza di lobi marginali. Le meduse \"T. connectens\" non sarebbero neanche fissate ad un substrato roccioso, come tutte le altre specie di Stauromedusae, ma nuoterebbero liberamente. Queste caratteristiche hanno fatto dubitare sin dal principio la loro vicinanza alle stauromeduse.\nL'anatomia della specie \u00e8 semplice: un unico anello muscoloso circolare corre lungo la subombrella, non diviso in sezioni, senza gambo per ancorarsi ad un substrato solido e senza nematocisti alla punta dei 16 tentacoli. La cavit\u00e0 gastro-vascolare \u00e8 divisa in quattro sacche gastriche con numerosi cirri gastrici. Quattro sono anche le gonadi, a forma di ferro di cavallo. Le dimensioni della medusa adulta sono di 9\u00a0mm di lunghezza dell'ombrella, per 6\u00a0mm di diametro.\nTassonomia.\nLa classificazione della \"T. connectens\" \u00e8 dubbia: per questo motivo viene attualmente considerata incert\u00e6 sedis. Malgrado ci\u00f2, alcune classificazioni conservano la sistematica indicata da Haeckel nel 1880, piazzando la \"T. connectens\" fra le stauromeduse."}
{"id": "5256990", "revid": "580", "url": "https://it.wikipedia.org/wiki?curid=5256990", "title": "Tesseranthidae", "text": ""}
{"id": "5256991", "revid": "580", "url": "https://it.wikipedia.org/wiki?curid=5256991", "title": "Tesserantha", "text": ""}
{"id": "5256992", "revid": "760543", "url": "https://it.wikipedia.org/wiki?curid=5256992", "title": "Anton Korobov", "text": "Nato a Kemerovo in Russia, si \u00e8 poi trasferito in Ucraina e gioca in tutte le competizioni per tale paese. \n\u00c8 diventato Grande maestro nel 2003, all'et\u00e0 di 18 anni.\nHa vinto 4 volte (nel 2002, 2012, 2018 e 2020 ) il Campionato ucraino.\nIn dicembre 2013 ha vinto a Varsavia il campionato europeo \"blitz\".\nAltri risultati:\nHa raggiunto il massimo rating Elo in gennaio 2014, con 2723 punti, numero 25 al mondo e 3 tra i giocatori ucraini."}
{"id": "5257007", "revid": "72829913", "url": "https://it.wikipedia.org/wiki?curid=5257007", "title": "Raka", "text": ""}
{"id": "5257010", "revid": "339392", "url": "https://it.wikipedia.org/wiki?curid=5257010", "title": "Raka (Slovenia)", "text": ""}
